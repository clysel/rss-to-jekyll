---
layout:     post
title: 	    "Ny rapport: Verdens mobiltrafik domineres af få populære apps"
post_author:	    Martin Bernth
post_date:	    Wed, 25 Feb 2015 15:03:41 +0000
post_site:	    www.version2.dk 
post_link:	    http://www.version2.dk/artikel/ny-rapport-verdens-mobiltrafik-domineres-af-faa-populaere-apps-86195?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>I anledning af den snarligt kommende Mobile World Congress i Barcelona har televirksomheden Ericsson udarbejdet en kortlægning af verdens mobiltrafik. <a href="http://www.ericsson.com/res/docs/2015/ericsson-mobility-report-feb-2015-interim.pdf">Undersøgelsen</a> har vist, at top-fem apps i et givent land også genererer omkring to tredjedele af den samlede mobile trafik.</p>

<p>Ericsson har foretaget undersøgelsen i USA, Sydkorea og Spanien, og selvom det svenske firma ikke sætter navn på applikationerne angives det i en pressemeddelelse, at Facebook-app’en var den mest populære i alle tre undersøgte lande, og Ericsson angiver, at det generelt er videostreaming-apps og sociale tjenester, der ligger i den trafiktunge kategori.</p>

<p>Smartphone-brugen vokser nu så hurtigt, at trafikken over de mobile netværk er ved at eksplodere. Særligt videostreaming på mobilen er blevet populært de seneste år, og Ericsson forudser, at video-trafikken de næste seks år vil blive 17 gange større, end de foregående seks.</p>

<p>Samtidig viser rapporten, at LTE-teknologien nu er den mest udbredte blandt verdens smartphoneabbonenter. I 2014 nåede udbredelsen af smartphones i verden ifølge Ericsson op på 2,7 milliarder enheder, hvilket er en stigning på 40 procent eller 800 millioner enheder siden 2013, hvor tallet var 1,9 milliarder. Som Ericsson oplyser så tog det fem år at nå den første milliard abonnenter af smartphones og blot to år at runde den næste mililard.</p>
  </section></div></body></html>
