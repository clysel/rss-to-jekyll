---
layout:     post
title: 	    "Wozniacki vil ikke tvinges til at stille op for Danmark"
post_author:	    
post_date:	    Thu, 16 Apr 2015 09:36:06 +0200
post_site:	    politiken.dk 
post_link:	    http://politiken.dk/sport/tennis/ECE2629767/wozniacki-vil-ikke-tvinges-til-at-stille-op-for-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
'Det kræver mere end evner at spille for sit land’. 
</p><p>
Sådan lyder mottoet, der er påtrykt Fed Cuppens bannere på tennisanlægget i 
Montenegro, hvor det danske kvindelandshold i disse dage er i aktion. Et 
motto, som Caroline Wozniackis første deltagelse for sit land i omkring tre 
år er et godt eksempel på. 
</p><p>
Evnerne til at spille for et landshold i den tredjebedste landsholdsrække har 
den danske tennisdarling utvivlsomt. Men som skrevet står ved siden af et 
stort hjerte på de mange Fed Cup-bannere, kræver det mere end det. Det 
kræver, at man gider. 
</p><p>
»Det er da dødærgerligt, at landsholdet ikke ser mere til en spiller som 
Caroline, men det er et valg, spillerne skal træffe«, forklarer næstformand 
i Dansk Tennis Forbund (DTF) Thomas Kønigsfeldt. 
</p><p>
»Der ingen penge i det for dem, og det kan samtidig forstyrre deres egen 
professionelle plan«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/tennis/ECE2629769/ol-sender-wozniacki-til-tennissportens-3-verden/">OL sender Wozniacki til 
tennissportens 3. verden</a></p><p>
Det er langtfra hvert år, at Det Internationale Tennisforbund (ITF) får lagt 
landsholdsturneringerne på tidspunkter, som ikke forstyrrer andre 
turneringer. Derfor er spillerne ofte tvunget til at vælge mellem de store 
turneringer – med tilsvarende store præmiepenge – og landskampe næsten uden 
indtægter. 
</p><p>
Det valg er som oftest en given sag for de fleste topspillere, hvilket blandt 
andet har fået ITF til at kræve to landsholdsdeltagelser fra spillere, før 
de kan komme med til OL. Og i Dansk Tennisforbund overvejer man at gå endnu 
længere for at sikre landsholdsdeltagelse fra sine bedste spillere. 
</p><p>
»Vi arbejder hårdt på at få vores spillere til at føle en større loyalitet, 
men det er svært. Derfor arbejder vi også på at indføre en konkret kontrakt 
til vores bedste ungdomsspillere, der bl.a. forpligter dem til at spille 
Davis Cup og Fed Cup for Danmark i resten af deres karriere«, fortæller 
Thomas Kønigsfeldt. 
</p><h3>
»Det er forbundets arbejde at hjælpe spillerne«
</h3><p>
Med de ressourcer, tennisforbundene bruger på arbejdet med unge spillere, er 
det ifølge Thomas Kønigsfeldt kun fair, at spillerne giver noget tilbage ved 
at stille op for deres landshold. Men det er Caroline Wozniacki, som er en 
del af det internationale spillerråd, ikke enig i. 
</p><p>
»Det er forbundets arbejde at hjælpe spillerne, så spillere burde ikke 
forpligte sig til noget af den grund. Og så synes jeg generelt ikke, at 
tvang er en god måde at gøre noget som helst på«, siger hun. 
</p><p>
Tennislandsholdenes kamp for at få deres bedste spillere med til turneringer 
er ikke noget nyt. Landstræner Kenneth Carlsen anerkender problemet og 
kalder det »en del af gamet«. 
</p><p>
I DTF mener man dog, at det er i orden at søge en løsning gennem kontrakter, 
og henviser til lande som Schweiz, hvor lignende metoder at blevet brugt. 
</p>	
</div>

</div></body></html>
