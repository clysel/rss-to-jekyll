---
layout:     post
title: 	    "+65: Et portræt af landets mest fugtige generation"
post_author:	    
post_date:	    Sat, 28 Feb 2015 07:24:08 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2566297/65-et-portraet-af-landets-mest-fugtige-generation/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Så meget må voksne drikke</h4>
<div class="fakta-body" data-buildingblock="embedded_factboxlink">
<p><b>Sundhedsstyrelsens anbefalinger:</b></p><ul><li>Intet alkoholforbrug er risikofrit for dit helbred </li><li>Drik ikke alkohol for din sundheds skyld </li><li>Du har en lav risiko for at blive syg på grund af alkohol ved et forbrug på 
7 genstande om ugen for kvinder og 14 for mænd (lavrisikogrænsen) </li><li>Du har en høj risiko for at blive syg på grund af alkohol, hvis du 
drikker mere end 14/21 om ugen (højrisikogrænsen) </li><li>Stop før 5 genstande ved samme lejlighed </li><li>Er du gravid – undgå alkohol. Prøver du at blive gravid – 
undgå alkohol for en sikkerheds skyld </li><li class=" bl-elem">Er du ældre – vær særligt forsigtig med alkohol </li></ul><p class=" bl-elem"><i class=" bl-elem">Kilde: Sundhedsstyrelsen</i></p>
</div>
</div><div class="art-fakta article-box">
<h4 class="">
Alkoholstatistik 2015</h4>
<p class="fakta-body" data-buildingblock="embedded_factboxlink">
Sundhedsstyrelsen udgiver i dag ?Alkoholstatistik 2015?. Over 86 sider leverer 
myndigheden for første gang et samlet billede af danskerens alkoholforbrug, 
alkoholvaner, behandling, alkoholrelateret sygelighed og dødelighed og de 
sociale omkostninger. Rapporten er en samling af allerede eksisterende viden 
fra nationale og internationale rapporter og samt nye opdateringer. 
Sundhedsstyrelsen vil udgive Alkoholstatistik hvert andet år. Senere på året 
kommer data på det kommunale og regionale alkoholforbrug.
</p>
</div><p>
Mens de unges alkoholvaner har været under skarp lup i årevis, har en helt 
anden gruppe af danskere uforstyrret skålet højt og nydt den ene flaske vin 
efter den anden. 
</p><p>
Af alle voksne danskere over 25 år er de ældre over 65 år med lang 
videregående uddannelse den gruppe, hvor flest drikker over 
højrisikogrænsen, lyder konklusionen i en helt ny rapport, ’Alkoholstatistik 
2015’, som Sundhedsstyrelsen sammen med Statens Serum Institut offentliggør 
i dag. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2519868/klarlund-lidt-portvin-skader-ikke-loebeturen/">Klarlund: Lidt portvin skader 
ikke løbeturen</a></p><p>
»Man har overset dem. Det har overrumplet os, at de er her«, siger 
programdirektør Anette Søgaard Nielsen fra Forskningsenheden for Klinisk 
Alkoholforskning på Syddansk Universitet om den generation af besofne 
velstillede ældre, der hidtil er røget under sundhedsmyndighedernes radar. 
</p><p>
Danske mænd burde holde sig til kun 14 genstande om ugen, mens kvinderne højst 
bør indtage syv, som er Sundhedsstyrelsens lavrisikogrænser for 
alkoholindtag. Men hele 17,6 procent af veluddannede mænd over 65 år drikker 
over de 21 genstande om ugen – mere end tre om dagen – som er 
Sundhedsstyrelsens højrisikogrænse for, hvornår alkoholindtag bliver 
skadeligt. Dermed er der mere end dobbelt så mange veluddannede ældre mænd, 
der drikker alt for meget, end kortuddannede. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2340526/ny-viden-goer-op-med-myten-om-den-sunde-alkohol/">Ny viden gør op med myten om 
den sunde alkohol</a></p><p>
Blandt de veluddannede kvinder over 65 år er der fire gange så mange (13,1 
procent), der drikker over de skadelige 14 genstande om ugen – eller to om 
dagen – som blandt kortuddannede, fremgår det af rapporten fra 
Sundhedsstyrelsen, der samler al opdateret viden på alkoholområdet i 
Danmark. De, der kigger dybest i flasken i Danmark, er altså i den grad dem, 
der burde vide bedre. 
</p><p>
»Vi har at gøre med en gruppe af danskere, der tager imod alle de andre 
sundhedsråd. De ryger ikke, er ikke tykke og heller ikke dovne. De spiser 
sundt og motionerer. Hvorfor pokker de så ikke sænker deres alkoholforbrug 
og retter sig efter genstandsgrænserne er et paradoks«, siger 
alkoholprofessor Morten Grønbæk, direktør for Statens Institut for 
Folkesundhed på Syddansk Universitet og formand for Vidensråd for 
Forebyggelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2528115/klarlund-kan-vi-taale-at-hoere-den-fulde-sandhed-om-roedvin/">Klarlund: Kan vi tåle at høre 
den fulde sandhed om rødvin?</a></p><p>
Chefkonsulent Margrethe Kähler fra Ældre Sagen mener, at de vinglade ældre er 
blevet overset af særligt én bestemt grund: 
</p><p>
»For en gang skyld vender den tunge ende ikke nedad«, siger hun og tilføjer en 
anden forklaring på det oversete problem: 
</p><p>
»De drikker i fællesskaber. De sidder sjældent i ensomhed og tømmer en hel 
flaske rødvin. De hygger sig med hinanden, og ’nå ja’, siger de, ’det kan 
godt være, min lever ikke er helt perfekt, men vi har det hyggeligt’«, lyder 
det fra Margrethe Kähler. 
</p><p>
Der har nok altid været en overhyppighed af alkoholproblemer blandt ældre 
velstillede, påpeger alkoholbehandler Søren Skensved. Det er opmærksomheden, 
der er ny. 
</p><p>
»Vi er vant til at fokusere på de meget belastede alkoholikere, hvor armoden 
er stor og springer i øjnene. Men størstedelen af alkoholproblemerne findes 
blandt almindelige mennesker med job og familie«, siger Søren Skensved, der 
er direktør for Dansk Misbrugsbehandling, som har behandlingssteder over 
hele landet med særligt fokus på velfungerende misbrugere med job og 
familie. 
</p><h3>
Alkohol er farligere for ældre 
</h3><p>
Men selv om armoden næppe springer i øjnene, når de velstillede 65+-årige 
skåler i god rødvin, er det faktisk ifølge Sundhedsstyrelsen særligt usundt 
for netop de ældre at overskride højrisikogrænsen. Alkohol er i forvejen en 
af de enkeltfaktorer, der ifølge Sundhedsstyrelsen har størst indflydelse på 
folkesundheden. Et for højt indtag øger risikoen for mere end 200 sygdomme, 
blandt andet kræft, mave-tarm-sygdomme og leverlidelser, ligesom det øger 
risikoen for at dø for tidligt og for at komme ud for en ulykke. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2297118/klarlund-roedvinen-og-det-gode-liv/">Klarlund: Rødvinen og det gode 
liv</a></p><p>
Når man er ældre, er man endnu mere udsat. Ifølge Sundhedsstyrelsen mindskes 
organernes kapacitet med alderen, og det forsinker omsætningen af alkohol. 
Samtidig får ældre en højere alkoholpromille end yngre ved samme mængde 
alkoholindtagelse. En 60-årig får eksempelvis en 20 procent højere 
alkoholpromille i blodet end en 20-årig, hvis de drikker samme mængde 
alkohol. Samtidig øges følsomheden for alkoholens skadelige virkninger, 
hvilket blandt andet spiller en rolle for udviklingen af mange former for 
kræft. Derfor står der i Sundhedsstyrelsens alkoholudmeldinger: »Er du ældre 
– vær særligt forsigtig med alkohol«. 
</p><p>
»Det bekymrer, at andelen, der drikker over højrisikogrænsen, er så høj, som 
den er, fordi ældre tåler alkohol dårligere end yngre. Er man ældre, bør man 
have en særlig opmærksomhed på sit alkoholindtag«, siger afdelingslæge i 
Sundhedsstyrelsen Mia Fischerman. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2501550/hver-femte-koebenhavner-drikker-for-meget/">Hver femte københavner drikker 
for meget</a></p><p>
Årsagen til, at de ældre alligevel drikker videre, gemmer sig måske også i 
’Alkoholstatistik 2015’. Her fremgår det på baggrund af undersøgelsen 
’Rusmidler i Danmark’ fra 2013, at netop de 65+-årige er den gruppe, hvor 
færrest selv oplever negative konsekvenser af eget alkoholforbrug. Men det 
skyldes ifølge alkoholprofessor Morten Grønbæk, at de ældre har fokus på 
helt andre negative konsekvenser. Hvor de unge ’<i>binge</i>-drikker’, 
altså drikker meget på én gang, men sjældnere, drikker de ældre lidt hele 
tiden. Og der er »himmelvid forskel« på konsekvenserne, understreger 
alkoholprofessoren: 
</p><p>
»Binge-drikkeren oplever alle de akutte negative konsekvenser som at sætte sig 
ud bag rattet og køre galt, blive uvenner med kæresten og komme op at slås, 
hvorimod den ældre mand, der har drukket 20 genstande jævnt over ugen, ikke 
bliver hamrende fuld. For ham er det en stille og rolig oplevelse at 
drikke«, forklarer Morten Grønbæk og tilføjer: 
</p><p>
»Så når du spørger den gruppe, hvordan de har det, så svarer de ’jeg har det 
fint’«. 
</p><h3>
En særlig generation 
</h3><p>
Ifølge eksperterne er de fugtige ganer hos de 65+-årige ikke et 
alderdomsfænomen. Der er tale om en helt særlig generation af ældre, mener 
alkoholprofessor Morten Grønbæk. 
</p><p>
»Det ser ud til, at der er en fugtig generation, der bevæger sig som en bølge 
gennem tidsbilledet. Det er de gamle 68’ere, der er vant til at nyde livet 
med forskellige former for rusmidler herunder alkohol. Det er den 
generation, der går på pension nu«, siger Morten Grønbæk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2482301/unge-drenges-druk-er-halveret-paa-bare-fire-aar/">Unge drenges druk er halveret 
på bare fire år</a></p><p>
Alkoholforbruget er generelt faldet hos alle danskere i de senere år. De unge 
er stadig de mest drikkende i Danmark, men det er samtidig den gruppe, der 
kan prale af det allerstørste fald. Så markant, at eksperter samstemmigt 
taler om en voldsom ændring i alkoholkulturen blandt unge. 
</p><p>
Således er der blandt unge mænd, der drikker over højrisikogrænsen, sket et 
fald fra 22 procent i 2010 til 14,4 procent i 2013. Samtidig er andelen af 
unge mænd, der ikke har drukket alkohol inden for den seneste uge, steget 
fra 11,7 procent til 17,5 procent i samme periode, viser tal fra 
’Alkoholstatistik 2015’ på baggrund af Sundhedsstyrelsens rapport om 
danskernes sundhed, ’Den Nationale Sundhedsprofil 2013’. 
</p><h3>
Det gode liv 
</h3><p>
At bølgen er isoleret til en særlig generation, understreges også af en meget 
afholdende kultur forud for 68-generationen. 
</p><p>
»Når jeg tænker tilbage på min mormors generation, voksede de op i et meget 
ædru miljø, hvor man til nød drak lidt kirsebærvin. Både fordi de var 
fattigere, og fordi det ikke var kutyme at drikke i store mængder«, siger 
alkoholforsker Anette Søgaard Nielsen. 
</p><p>
68-generationen var den første generation, der fik glæde af det økonomiske 
opsving og velfærdsstaten. Dermed blev begrebet ’det gode liv’ opfundet og 
udlevet af netop dem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2415881/danskerne-lever-kort-usundt-men-lykkeligt/">Danskerne lever kort, usundt, 
men lykkeligt</a></p><p>
»Lige præcis på det 1tidspunkt, hvor de skabte sig familie, sagde det boom. 
Pludselig havde mange en rigtig god økonomi, kunne rejse sydpå, spise godt 
og drikke god vin til maden. De begyndte at bruge alkohol på en anden måde, 
end deres forældre havde gjort«, forklarer Anette Søgaard Nielsen og peger 
på, at det netop var i 1960-1970’erne, at alkoholforbruget for alvor 
begyndte at stige. 
</p><p>
»Vi taler om en gruppe, der de seneste 30-40 år har haft en livsstil, der var 
synonym med det gode liv«, tilføjer hun. 
</p><p>
Margrethe Kähler fra Ældre Sagen ser samme billede: 
</p><p>
»Det er blevet en del af deres kulturelle identitet at drikke kvalitetsvin. 
Det startede med bastflaskerne i deres ungdom. Og så er det fortsat med 
bedre og bedre vin gennem hele livet«, siger hun. 
</p><p>
Samtidig er det en generation, der har været vant til et højt forbrug af 
alkohol også på arbejdsmarkedet. Alkoholforsker Anette Søgaard Nielsen 
påpeger, at man kun skal 10-15 år tilbage, før alkohol var langt mere 
accepteret og synlig på arbejdspladser. 
</p><p>
»De har haft et højt forbrug allerede som midaldrende, mens de var i gang med 
karrieren. Det forbrug er de fortsat med som pensionerede og givet det et 
nøk mere, fordi tilværelsen uden for arbejdsmarkedet måske er et lidt mere 
tomt liv«, siger Anette Søgaard Nielsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2409467/midaldrende-maend-drikker-alt-for-meget/">Midaldrende mænd drikker alt 
for meget</a></p><p>
Samtidig med at de ældre drikker igennem, passer de godt på sig selv på øvrige 
væsentlige livsstilsområder. ’Den Nationale Sundhedsprofil 2013’ viser en 
klar sammenhæng mellem alder, uddannelsesniveau og gode livsstilsvaner. Mens 
de ældre veluddannede drikker langt mere end de kortuddannede, ryger de 
mindre, spiser sundere og motionerer mere. 
</p><p>
»De passer godt på sig selv, ser godt ud og sørger for at være lækre og 
smukke«, lyder karakteristikken fra Margrethe Kähler, Ældre Sagens 
chefkonsulent. 
</p><p>
Alkoholprofessor Morten Grønbæks doktordisputats underbygger billedet af en 
paradoksal livsstil hos de ældre velstillede. Den viser nemlig, at de, der 
drikker meget vin – typisk ældre veluddannede – samtidig spiser sundere og 
motionerer mere end dem, der indtager andre typer alkohol. 
</p><p>
Når det er sværere at få ældre til at ændre deres alkoholvaner, end det er at 
få dem til at ændre vaner omkring rygning og overvægt, skyldes det ifølge 
alkoholbehandler Søren Skensved, at de andre faktorer i højere grad 
ødelægger billedet af det succesfulde liv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2289716/ny-forskning-roedvin-er-ikke-saa-sundt-som-antaget/">Ny forskning: Rødvin er ikke 
så sundt som antaget</a></p><p>
»Alkohol er en del af gourmetlivet, det nydelsesfulde liv, det succesfulde 
liv. Det er lidt mere taberagtigt at veje for meget og have diabetes. Derfor 
tager de meget mere imod de andre sundhedsråd«, vurderer han. 
</p><h3>
Lytter ikke til lægen 
</h3><p>
De ældre veluddannede burde ellers vide bedre. Siden 1990 har 
Sundhedsstyrelsen kørt en kampagne om genstandsgrænserne hvert år i uge 40. 
Resultatet er, at et overvældende flertal på 70-80 procent af danskerne 
ifølge alkoholprofessor Morten Grønbæk udmærket ved, hvor den anbefalede 
grænse for alkoholindtag går. 
</p><p>
Alligevel er det kun hver tredje af dem, der drikker over højrisikogrænsen, 
som ønsker at nedsætte deres alkoholforbrug, viser tal fra ’Den Nationale 
Sundhedsprofil 2013’. Til sammenligning ønsker hele tre ud af fire 
dagligrygere at holde op, hver anden dansker med usunde kostvaner vil gerne 
spise sundere, og syv ud af ti passive danskere vil gerne være mere fysisk 
aktive. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2409570/hjaelp-en-kollega-her-er-typiske-tegn-paa-alkoholproblemer/">Hjælp en kollega: Her er 
typiske tegn på alkoholproblemer</a></p><p>
Alkoholbehandler Søren Skensved har et bud på, hvorfor alkohol er mere fredet 
blandt danskere end kost og rygning: 
</p><p>
»Der er en stor umiddelbar gevinst ved at drikke. Meget større end ved at ryge 
og spise for meget. Alkoholindtagelse giver en umiddelbar afslappelse – et 
ubekymret velvære lige nu og her. Derfor oplever mange det som et stort tab 
at skulle undvære alkohol, og det er ikke nok, at en læge eller 
Sundhedsstyrelsen siger, at det er usundt«, lyder erfaringen fra Søren 
Skensved. 
</p><p>
God uddannelse og karriere mindsker ikke lysten til at drikke alkohol, 
understreger Søren Skensved: 
</p><p class=" bl-elem">
»Uddannelse, intelligens og social status er ikke noget værn mod afhængighed. 
Man skal passe meget på at koble de ting. Det kan tværtimod være en 
hindring. Succes kan gøre det vanskeligere at erkende alvoren i et 
alkoholmisbrug«. 
</p>	
</div>
</div></body></html>
