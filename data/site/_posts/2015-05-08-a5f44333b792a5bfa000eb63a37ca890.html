---
layout:     post
title: 	    "Graffitikunstner bruger drone til at skabe kunst"
post_author:	    
post_date:	    Fri, 08 May 2015 21:08:35 +0200
post_site:	    politiken.dk 
post_link:	    http://politiken.dk/kultur/kunst/ECE2660808/graffitikunstner-bruger-drone-til-at-skabe-kunst/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vi varslede det her i avisen for halvandet år siden. Den næste store tendens i 
kunsten måtte blive droner. Droneindustrien er siden eksploderet, USA bruger 
dem gladeligt mod fjenden i andre verdensdele, og de amerikanske droner har 
ifølge en uafhængig undersøgelse været skyld i 476 dræbte civile de seneste 
år. 
</p><p>
I kunsten afspejlede den tekniske revolution sig imidlertid ikke synderligt, 
og det kunne se ud, som om vores profeti var forkert. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2391070/computopia-serverer-fremtidens-samfund-i-flimrende-billeder/">'Computopia' serverer 
fremtidens samfund i flimrende billeder</a></p><p>
Men nu kan det teknologiske magasin Wired rapportere, at den amerikanske 
hacker og grafittikunstner Katsu netop har realiseret et kæmpe hær- eller 
kunstværk – alt efter øjnene, der ser – på et af New Yorks største 
billboards. Det viser realitystjerne og model Kendall Jenner, der poserer 
for Calvin Klein. Hun har nu røde streger hen over ansigtet. 
</p><h3>
Behøver ikke forlade sofaen 
</h3><p>
»Det lykkedes forbavsende godt«, siger Katsu til magasinet, men indrømmer 
også, at det er svært at styre dronen, og at han vil udvikle sin teknik 
yderligere. Målet er, at graffitimaleren fremover kan blive siddende hjemme 
i sofaen, mens dronen flyver af sted for at gøre arbejdet. 
</p><p class=" bl-elem">
Tidligere måtte grafittikunstnere rappelle fra tagene og risikere livet, når 
de skulle tagge langt fra jorden på de store bygninger, men nu kan de 
arbejde friere, og Wired vurderer, at der er tale om en landvinding inden 
for genren: »Det viser det potentiale, som der er i droner, og som vil ændre 
graffiti for altid«. 
</p>	
</div>

</div></body></html>
