---
layout:     post
title: 	    "Afghansk delegation skal drøfte fred med Taliban"
post_author:	    
post_date:	    Fri, 01 May 2015 16:36:03 +0200
post_site:	    politiken.dk 
post_link:	    http://politiken.dk/udland/ECE2651570/afghansk-delegation-skal-droefte-fred-med-taliban/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En afghansk delegation er på vej til Qatar for at føre »åbne 
drøftelser« med repræsentanter for Taliban i de kommende dage med 
henblik på at få afsluttet den lange krig i Afghanistan, siger en talsmand 
for landets fredsråd.
</p><p>
»Den afghanske delegation, der består af 20 medlemmer, skal deltage i 
drøftelser søndag og mandag«, siger Attaullah Ludin, som er en del af 
ledelsen i Afghanistans fredsråd.
</p><p>
En repræsentant for Taliban i Qatar bekræfter, at der er aftalt møder i de 
kommende dage med den afghanske regerings repræsentanter. Han siger, at der 
også vil deltage repræsentanter for Pakistan.
</p><p>
Tidligere i år har militante ledere også varslet en genoptagelse af 
fredsforhandlinger i Qatar, men det er flere gange blevet afvist.
</p><h3>
Klar til fredsforhandlinger
</h3><p>
Højtstående pakistanske militærkilder og diplomatiske kilder sagde i februar, 
at ledelsen i Taliban havde signaleret over for Pakistan, at den 
islamistiske gruppe var klar til fredsforhandlinger.
</p><p>
Afghanistans præsident, Ashraf Ghani, har siden sin magtovertagelse sidste år 
forsøgt at vinde støtte fra Pakistan og Kina til at få Taliban til 
forhandlingsbordet.
</p><p>
Bestræbelserne har været ekstra presserende, efter at den internationale 
Isaf-koalition forlod Afghanistan ved årsskiftet.
</p><p class=" bl-elem"><i class=" bl-elem">/ritzau/Reuters</i></p>	
</div>

</div></body></html>
