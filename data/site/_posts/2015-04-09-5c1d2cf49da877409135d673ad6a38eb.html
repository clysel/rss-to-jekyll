---
layout:     post
title: 	    "147.600 pornobilleder fundet i album hos tidligere skoleleder"
post_author:	    
post_date:	    Thu, 09 Apr 2015 20:24:19 +0200
post_site:	    politiken.dk 
post_link:	    http://politiken.dk/udland/ECE2622220/147600-pornobilleder-fundet-i-album-hos-tidligere-skoleleder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En sag om en tidligere skoleleder har rystet det ellers så afrettede Japan. 
</p><p>
Siden 2013 har politiets efterforskere haft fokus på en nu 64-årig mand, der i 
1988 blev udstationeret som skoleleder på en japansk skole i Filippinernes 
hovedstad Manila. 
</p><p>
I går slog myndighederne til mod manden og konfiskerede i alt 400 fotoalbum 
med i alt 147.600 billeder af pornografisk karakter, skriver <a target="_blank" href="http://edition.cnn.com/2015/04/09/asia/japan-philippines-school-principal-underage-sex/index.html">CNN</a>. </p><p>
Den 64-årige har overfor politiets efterforskere angiveligt forklaret, at han 
siden sin opstart som skoleleder i Manila har købt sig til sex med mere end 
12.000 kvinder i alderen 14 til godt 70 år. Manden blev anholdt efter 
konkret mistanke om, at han havde taget billeder af en sexscene med en pige 
på 13-14 år, og at han havde fremstillet pornografisk materiale i et 
hotelværelse i Manila, oplyser efterforskningschef Takeshi Akimoto. Den 
konkrete hændelse skulle have fundet sted i januar 2014. 
</p><h3>
Arbejdspres ledte til sexmisbrug 
</h3><p>
Den 64-årige mand har forklaret tilmyndighederne, at han i begyndelsen købte 
sig til sex, fordi han var under et voldsomt pres på sit arbejde. Og i den 
situation følte han det som en lettelse at kunne træde ud af det moralske 
kodeks og give los for det hele. Han arbejdede i Manila fra 1988 til 1991, 
men fortsatte sit intense forbrug af kvinder gennem mere end 25 år, fordi 
prisen for sex var så lav, og i årene, der fulgte, rejste han hyppigt på 
ferie i Filippinerne for at købe sex, har han angiveligt fortalt. 
</p><p>
Den 64-årige blev første gang ansat som skolelærer i 1975 og fungerede senest 
som skoleleder fra 2008 til 2011, hvor han gik på pension. 
</p><p class=" bl-elem">
Undervisningsministeriet i Japan betegner sagen som yderst beklagelig, hvis 
det viser sig, at politiets mistanke er korrekt. 
</p>	
</div>

</div></body></html>
