---
layout:     post
title: 	    "K: Muhammed-tegningerne skal have fast plads på skemaet"
post_author:	    
post_date:	    Fri, 06 Mar 2015 07:45:50 +0100
post_site:	    politiken.dk 
post_link:	    http://politiken.dk/indland/politik/ECE2575706/k-muhammed-tegningerne-skal-have-fast-plads-paa-skemaet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Muhammed-tegningerne og den efterfølgende Muhammed-krise skal have en fast 
plads på skoleskemaet i den danske folkeskole. 
</p><p>
Det mener De Konservatives politiske ordfører, Mai Mercado. 
</p><p>
I en kronik i Jyllands-Posten i dag skriver hun, »at det er en sag, der skal 
tales åbent om, og derfor hører Muhammed-tegningerne selvfølgelig hjemme 
blandt punkterne i Undervisningsministeriet historieundervisning«. 
</p><p>
»Der bliver allerede undervist i Muhammed-krisen i masser af folkeskoler i 
dag, men det er ikke systematisk. Det ville det blive, hvis 
Muhammed-tegningerne kom med i den obligatoriske kanon«. 
</p><p>
»Terrorangrebet på World Trade Center 9/11 er med, ligesom Murens fald er. Det 
er vigtigt, at vi tager diskussionen med hinanden. Vi svigter vores 
samfundsansvar, hvis vi ikke gør. Vi skal lære børnene samtalens og 
diskussionens vej frem for trusler og vold«, siger hun til Ritzau. 
</p><h3>
Ikke tale om at provokere 
</h3><p>
Mai Mercado understreger, at der ikke er tale om, at forslaget skal provokere 
eller krænke nogen. 
</p><p>
»Men det kan ikke nytte, at vi har berøringsangst over for at tale om og vise 
tegningerne. De er 10 år gamle, og kommer de med i kanonen, bliver det 
legitimt at diskutere det. Det giver også legitimitet til lærerne«, siger 
hun. 
</p><p>
Hun håber, at kronikken i første omgang vil få de øvrige partier i Folketinget 
til at diskutere idéen og forhåbentligt bakke op om den, så forslaget kan 
gennemføres. 
</p><p><b class="ext-link">FAKTA </b><a class="embeddedlink" href="http://politiken.dk/indland/ECE2575702/fakta-undervisningsministeriets-historiekanon/">Undervisningsministeriets historiekanon</a></p><p>
Undervisningsministeriets kanonpunkter er udvalgt, idet de markerer væsentlige 
brud eller forandringer i det historiske forløb eller har signalværdi som 
symboler for et bredere historisk fænomen. 
</p><p class=" bl-elem">
Listens 29 punkter indeholder emner, der er obligatoriske for eleverne i 
folkeskolens historieundervisning. 
</p>	
</div>
</div></body></html>
