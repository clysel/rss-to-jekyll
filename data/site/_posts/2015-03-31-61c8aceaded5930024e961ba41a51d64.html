---
layout:     post
title: 	    "Rockkunstners udstilling på lille galleri bliver løbet over ende"
post_author:	    
post_date:	    Tue, 31 Mar 2015 17:07:10 +0200
post_site:	    politiken.dk 
post_link:	    http://politiken.dk/kultur/kunst/ECE2612029/rockkunstners-udstilling-paa-lille-galleri-bliver-loebet-over-ende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der kan godt være langt mellem gæsterne på de københavnske gallerier - og 
endnu længere mellem køberne. 
</p><p>
Sådan er det ikke på galleri Benoni på Store Kongensgade, der i øjeblikket 
udstiller billedkunstneren Kasper Eistrup. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2609017/kasper-eistrup-vender-tilbage-til-oliemaleriet-i-ny-personlig-udstilling/">Kasper Eistrup vender tilbage 
til oliemaleriet i ny personlig udstilling </a></p><p>
»Jeg havde egentlig lukket torsdag og fredag, men jeg har aflyst mine aftaler. 
Folk bliver ved med at ringe fra Jylland, fordi de gerne vil herover«, siger 
galleriejer Benoni Rocka. 
</p><p>
»Det er ikke en overdrivelse hvis jeg siger, at der har været 1.200 personer 
for at se udstillingen«, siger han. Udstillingen har vel at mærke kun været 
åben over weekenden. 
</p><p>
Da der var fernisering i fredags, var alle udstillingens malerier allerede 
solgt. 
</p><h3>
Fond køber hovedværk 
</h3><p>
En af grundene, mener galleristen, er, at kunstneren ud over at være 
billedkunstner også er forsanger i bandet Kashmir. 
</p><p>
»Men vi har både solgt til Kashmir-fans, kunstsamlere og til en fond, som jeg 
har lovet ikke at nævne navnet på«. 
</p><p>
Fonden har købt den bog, der giver titel, 'Book of Love', til udstillingen, og 
som galleristen beskriver som udstillingens hovedværk. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00925/_MG_4981_925277y.jpg" alt="" border="0"/><span class="caption"><span class="f-img-caption">Opslag. 
</span>Værket 'Book of Love' , som er en egentlig bog, er blevet solgt til en fond. Foto: Galleri benoni</span></span></p><p>
»Det er gået viralt det her, det spreder sig af sig selv i alle retninger, og 
det er helt vildt. Mange er selvfølgelig fans, men de seriøse kunstkendere 
nikker også anerkendende til udstillingen, så jeg er rigtig glad for den 
positive stemning der er fra alle«, siger han. 
</p><p>
At en berømthed, der har sin primære stjerneglans fra et andet felt end 
billedkunstens bliver en succes, er ikke første gang. 
</p><p class=" bl-elem">
Dronning Margrethe og Prins Henriks 'Pas de deux royal' på Aros blev en af det 
århusianske museums mest populære udstillinger nogensinde og måtte 
forlænges. Det samme skete for 'Bob Dylan. The Brazil Series' på Statens 
Museum for Kunst. 
</p>	
</div>

</div></body></html>
