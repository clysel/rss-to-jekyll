---
layout:     post
title: 	    "Minut for minut: Fra terror mod Lars Vilks-møde til mordet foran synagogen"
post_author:	    
post_date:	    Tue, 12 May 2015 11:52:46 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2665982/minut-for-minut-fra-terror-mod-lars-vilks-moede-til-mordet-foran-synagogen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
Terroren ramte København ved 15.30-tiden lørdag 14. februar 2015. 
</p><p>
En dansk-palæstinensisk gerningsmand åbnede ild mod et møde om ytringsfrihed i 
kulturhuset Krudttønden på Østerbro, hvor den svenske kunstner Lars Vilks 
var blandt talerne. 
</p><p>
Han er dødstruet af islamister, fordi han har tegnet muslimernes profet 
Muhammed som en hund. Derfor beskyttes han i dag døgnet rundt af livvagter. 
Under mødet var adskillige danske og svenske betjente til stede, da 
bygningen blev beskudt. En tilfældig civil blev myrdet og flere betjente 
såret, inden gerningsmanden stak af. 
</p><p><b class="ext-link">GRAFIK</b><a class="embeddedlink" href="http://politiken.dk/indland/940px/ECE2548301/grafik-angrebene-mod-krudttoenden-og-krystalgade-og-afslutningen-paa-svanevej/">Angrebene mod Krudttønden og Krystalgade 
og afslutningen på Svanevej</a></p><p>
Det udløste en omfattende politijagt - og førte samtidig til en øget 
bevogtning af udsatte terrormål i hovedstadsområdet. Blandt dem var 
synagogen i Krystalgade. Alligevel kunne terroristen få timer senere 
spadsere hen til en frivillig vagt ved bygningens indgang og dræbe ham, uden 
at de to tungt bevæbnede betjente på stedet standsede ham. 
</p><p>
Dét angreb har ført til en heftig debat om beredskabet og politiets indsats på 
et tidspunkt, hvor en bevæbnet og tydeligvis determineret terrorist var på 
fri fod i den danske hovedstad. 
</p><h3>
Vigtige tidspunkter i politiets beskyttelse af synagogen 
</h3><p>
I den forbindelse har politiets indsats været afgørende. Her er nogle af de 
centrale tidspunkter i det forløb, der endte med drabet på vagtmanden Dan 
Uzan ved synagogen. Oplysningerne stammer fra <a target="_blank" href="http://justitsministeriet.dk/sites/default/files/media/Pressemeddelelser/pdf/2015/Evaluering.pdf">Rigspolitiets 
evaluering</a> af indsatsen efter terroraktionerne. 
</p><p><b>Kl. 15.33 </b>tilgik der et alarmopkald til Københavns Politi fra politiets 
SINE-terminaler (kommunikationsnet) fra Krudttønden, hvor det blev oplyst, 
at »mand i sort jakke« har <b>skudt mod Krudttønden</b>. 
</p><p><b>Kl. 15.35</b> tilgik der yderligere oplysninger om, at der var skudt med 
maskinpistol. 
</p><p><b>Kl. 15.53 </b>meldte Vagtcentralen ud til politipatruljerne, at <b>sagen 
skulle håndteres som en terrorhændelse</b>, og at alle patruljer 
skulle iføre sig skudsikre veste og iagttage egen sikkerhed. 
</p><p><b>Kl. ca. 16.00</b> afholdt Københavns Politi første strategiske stabsmøde. 
Der blev tillige foretaget orientering af Justitsministeriet, 
rigspolitichefen og rigsadvokaten. 
</p><p><b>Kl. 16.04 </b>var aktionsstyrken - <b>politiets antiterrorstyrke - 
totalmobiliseret</b> (alle mand tilkaldt). 
</p><p><b>Kl. 17.45</b> blev den nationale operationsstab NOST med repræsentanter for 
blandt andre Rigspolitet, PET, forsvaret, Beredskabsstyrelsen og 
Sundhedsstyrelsen aktiveret i operationsberedskab via SMS-varsling. 
</p><p><b>Kl. 17.50 </b>oplyste PET telefonisk til Vagtcentralen i Københavns Politi, 
at der var et arrangement i <b>Menighedshuset bag synagogen</b> i 
Krystalgade med 50-200 personer, og at oplysningen var til orientering. PET 
bad vagtcentralen om at videregive oplysningerne til politilederne i 
kommandostationen, hvilket vagtcentralen bekræftede, at de ville gøre. 
</p><p><b>Ca. kl. 18.42</b> meddelte PET telefonisk til Vagtcentralen i Københavns 
Politi vedrørende arrangementet i Synagogen (jf. kl. 17:50), at <b>PET 
anbefalede etableret fast bevogtning hurtigst muligt</b> og frem til 
arrangementets afslutning kl. 02.00. Arrangementet skulle efter det oplyste 
finde sted i tidsrummet fra kl. 19.00 til kl. 02.00. Der forelå ikke 
oplysninger om, at der forud for dette tidspunkt var aktiviteter i synagogen 
og/eller menighedshuset. 
</p><p><b>Kl. 18.53 </b>anmodede politiets kommandostation Vagtcentralen om at sende 
en patrulje med 2 mand iklædt skudsikker vest med plader til bevogtning ved 
synagogen (i henhold til melding kl. ca. 18.42 fra PET). 
</p><p><b>Kl. 19.05</b> blev en patrulje med 3 polititjenestemænd sendt til fast 
bevogtning ved synagogen. 
</p><p><b>Kl. 19.20 </b>blev en tryghedsskabende patrulje med 2 polititjenestemænd 
sendt til fast bevogtning ved synagogen. 
</p><p><b>Kl. 19.22</b> var en patruljevogn fra det primære beredskab <b>fremme 
ved synagogen</b> og iværksatte bevogtning. Der var på det tidspunkt gået 
knap fire timer siden angrebet på Krudttønden. 
</p><p><b>kl. 19.29 </b>blev bevogtningen ved synagogen overtaget af den særligt 
etablerede bevogtnings- og tryghedsskabende indsats. 
</p><p><b>Kl. 19.42 </b>forelå der en opsummering fra stabsmøde i politiets 
kommandostation. Hændelsen var nu defineret som en terrorhændelse, og 
regeringens krisestyringsorganisation var orienteret. Det anføres, at 
hændelsen er isoleret, og at der ikke er yderligere trusler aktuelt. 
Billedet af gerningsmanden skulle rundsendes. Københavns Politi 
(logistiksektionen) forventede på daværende tidspunkt for en indsatsfase på 
3 døgn. 
</p><p><b>Kl. 21.07 </b>Telefonisk underretning fra PET om, at der anbefales 
ændringer i forhold til tilsynslisten. 
</p><p><b>Kl. 21.11</b> blev der i Københavns Politi modtaget en mail fra PET med 
anbefalinger til ændringer på tilsynslisten for objekter i Københavns 
politikreds. Der blev anbefalet tilsyn på niveau 3 i forhold til fire 
jødiske objekter. 
</p><p><b>Kl. 21.30 </b>blev den reviderede tilsynsliste med de modtagne ændringer 
fra PET ad kl. 21.11 fremsendt af Københavns Politi til Udrykningssektionen 
og iværksat. 
</p><p><b>Kl. 22.29</b> Rigspolitiets Koordinerende Stab (RKS) meddelte, at 
Rigspolitiet efter drøftelse med PET havde besluttet at øge det 
politimæssige beredskabsniveau fra ”let forhøjet beredskab” til <b>”forhøjet 
beredskab”</b>, jf. Politiets Beredskabsplan. 
</p><p><b>Kl. 00.43 </b>kaldte en patrulje op til KSN og oplyste, at der var afgivet <b>skud 
ved synagogen</b> og "en mand nede". 
</p><p><b>Kl. 00.43 </b>blev den centrale efterforskningsleder (CE) sendt til stedet, 
og Efterforsknings-bagvagten, der netop var færdig ved Krudttønden, kørte 
ligeledes til stedet. Endvidere blev det personale, der af 
Efterforskningsstaben var allokeret til en eventuel kommende aktion i 
Mjølnerparken, sendt til stedet. Der tilkaldtes yderligere personale til 
Efterforskningsstaben. 
</p><p><b>Kl. 00.44</b> blev det oplyst, at en politimand var ramt i armen, og en 
anden politimand var ramt i benet, samt at der muligvis var flere ramte. PET 
underrettes, og antiterrorkorpset forskyder til området med patruljer. 
</p><p><b>Kl. 00.45 </b>blev der sendt alarmering på "alle kanaler" i 
København. 
</p><p><b>Kl. 00.45</b> modtog NOST via beredskabskanalen oplysning om, at der var 
afgivet skud ved synagogen i København, og at flere var ramt, herunder 
polititjenestemænd. 
</p><p><b>Kl. 00.46 </b>oplyste en patrulje, der udførte fast bevogtning på stedet, 
at de havde afgivet skud mod gerningsmanden. 
</p><p><b>Kl. 00.47</b> oplyste en patrulje på stedet, at en "Vagt ved 
synagogen dræbt med skud direkte i hovedet". 
</p><p><b>Kl. ca. 00.50 </b>afholdt Københavns Politi tredje strategiske stabsmøde 
telefonisk, hvor chefpolitiinspektøren orienterede politidirektøren om, at 
der var afgivet skud ved synagogen. Politidirektøren underrettede herefter 
telefonisk og pr. sms Justitsministeriet samt rigspolitichefen. Der blev 
truffet følgende strategiske beslutning: <b>Det skulle ikke forsøges at 
evakuere indre by</b> via en beredskabsmeddelelse eller lignende, da det 
vurderedes umuligt og uhensigtsmæssigt. Befolkningen orienteres og advares 
via pressen, der betjenes af politikredsens pressetalsmænd i løbet af 
natten. 
</p><p><b>Kl. 00.52</b> blev der afgivet alarmering til vagtcentralerne i alle 
politikredse via BK-kanalen. RKS blev underrettet. Nordsjællands Politi, 
Københavns Vestegns Politi og Midt- og Vestsjællands Politi blev særskilt 
anmodet om bistand. 
</p><p><b>Kl. 00.53 </b>underrettede NOST<b> Statsministeriet </b>om skudepisoden ved 
synagogen. 
</p><p><b>Kl. 00.59</b> blev Rigspolitiets koordinerende stab (RKS) anmodet om at 
tilkalde 3 delinger til København, som bl.a. skulle overtage alle 
Hjemmeværnets opgaver, idet personalet fra Hjemmeværnet var ubevæbnede, og 
idet uniformeret personale kunne antages at udgøre mål for terrorister. RKS 
blev endvidere anmodet om tilgang af 20 patruljehunde. 
</p><p><b>Kl. 01.10</b> blev der udleveret <b>ekstra ammunition</b> til patruljerne. 
</p><p><b>Kl. 01.21 </b>blev der etableret <b>fast bevogtning ved 7 jødiske objekter</b>. </p><p><b>Kl. 01.42</b> blev der fra PET modtaget en skriftlig anbefaling om at 
iværksætte "fast bevogtning" af 7 jødiske/israelske 
objekter. 
</p><p><b>Kl. 01.45 </b>befalede politiets kommandostation KSN, at alle patruljer i "dagligt 
beredskab" skulle anvende skudsikre veste, og at mindst én af 
medarbejderne skulle være bevæbnet med MP5. 
</p><p><b>Kl. 02.11</b> oplyste en patrulje, at de var på plads med bevogtning ved et 
jødisk plejecenter. 
</p><p><b>Kl. 02.40 </b>ændrede PET telefonisk anbefalingen ad kl. 01.42, således at 
der ikke skulle etableres fast bevogtning ved to af de syv objekter, idet 
dette ikke var aktuelt. 
</p><p><b>Kl. 04.37</b> anmodede politiets kommandostation ved synagogen om 30 
soldater fra Hjemmeværnet til assistance. Dette blev afvist af den centrale 
KSN på grund af sikkerheden for det pågældende hjemmeværnspersonale. 
</p><p><b>Kl. 04.48 </b>havde PET-observatører observeret og fulgt den formodede 
gerningsmand, hvilket var påbegyndt kl. 04.44 (jf. PET’s 
observationsrapport). 
</p><p><b>Kl. 05.02</b> tilgik der en anmeldelse til Københavns Politi fra 112 om <b>skyderi 
100 meter fra Nørrebro Station</b> (Svanevej). 
</p><p><b>Kl. 05.03 </b>oplyste antiterrorkorpsets forbindelsesofficeren i KSN, at 
det havde skudt en mand på Svanevej ud for nr. 1. Omar Abdel Hamid 
el-Husseins terroraktioner var standset. 
</p><p><b class="ext-link">REKONSTRUKTION</b><a class="embeddedlink" href="http://politiken.dk/indland/fokus_danmark/fokus_terror/ECE2661277/rekonstruktion-det-ved-vi-nu-om-terrorangrebet-paa-synagogen-i-koebenhavn/">Det ved vi nu om terrorangrebet på 
synagogen i København</a></p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00935/Blomsterhav_ved_syn_935680y.jpg" alt="" border="0"/><span class="caption"><span class="f-img-caption">BLOMSTERHAV. 
</span>Trods politiets tilstedeværelse mødte den danskpalæstinensiske terrorist ingen modstand, da han spadserede hen til synagogens port og myrdede Dan Uzan. Her ses de mange buketter, der er lagt ved gerningsstedet efter angrebet. Arkivfoto: Jacob Ehrbahn.</span></span></p>	
</div>

</div></body></html>
