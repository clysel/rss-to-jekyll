---
layout:     post
title: 	    "Økologien er på fremmarch i kantiner og restauranter"
post_author:	    
post_date:	    Tue, 17 Feb 2015 19:17:17 +0100
post_site:	    politiken.dk 
post_link:	    http://politiken.dk/mad/ECE2550433/oekologien-er-paa-fremmarch-i-kantiner-og-restauranter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når du spiser og drikker i landets kantiner, restauranter og hoteller, er der 
nu større chance for, at mælken i kaffen og din bolle med smør er økologisk. 
Det viser en ny undersøgelse fra Danmarks Statistik.
</p><p>
Undersøgelsen viser, at fem procent af alle råvarer i de offentlige og private 
storkøkkener, også kaldet for foodservice-industrien, var økologiske i 2013. 
Det er ifølge Økologisk Landsforening en fordobling i forhold til 2010. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2526713/prisfald-her-faar-du-mest-oekogroent-for-pengene/">Prisfald: Her får du mest 
økogrønt for pengene</a></p><p>
Formanden for Økologisk Landsforening, Per Krølster, er begejstret for 
tallene. 
</p><p>
»Det er utrolig positivt, at det i stigende grad er økologiske råvarer, der 
kommer i gryderne og på tallerknerne i landets professionelle køkkener«, 
siger han i en pressemeddelelse fra Økologisk Landsforening. 
</p><p>
»Det betyder, at mange tusindvis af danskere på deres arbejdspladser, i 
børnehaven eller plejehjemmet får serveret mad, som er fri for rester af 
sprøjtegifte«. 
</p><h3>
Mejeriprodukter frem for kød 
</h3><p>
Sammenlignet med private forbrugeres brug af økologi, der lå på otte procent i 
2013, så er der stadig ikke helt lige så meget økologi på institutionerne, 
men det ser altså ud til at være stigende. 
</p><p>
Det samlede salg af madvarer til foodservice-industrien var i 2013 på 18,4 
milliarder kroner. Heraf gik knap en milliard til økologiske madvarer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/anmeldelser/restaurantanmeldelser/ECE2513154/ny-hipsterrestaurant-serverer-oeko-pizza-med-roedbede-kaal-og-figner/">Ny hipsterrestaurant serverer 
øko-pizza med rødbede, kål og figner</a></p><p>
Hos Landbrug &amp; Fødevarer forsøger man især at hjælpe de offentlige 
institutioner på vej. Det fortæller Mette Gammicchia, der er afdelingsleder 
i afsætning, handel og markedsudvikling i Landbrug &amp; Fødevarer. 
</p><p>
»Vi er sparringspartner på flere projekter, hvor kommuner er i gang med en 
omlægning til økologi i deres offentlige køkkener, og her hjælper vi med at 
gøre processen så let som mulig«, siger hun i en pressemeddelelse. 
</p><p>
Tallene fra Danmarks Statistik viser blandt andet, at hele 41 procent af 
mejeriprodukterne er økologiske i landets storkøkkener. Økologisk kød bruges 
derimod ikke særlig ofte i foodservice-industrien, hvor kun tre procent af 
kødet er økologisk. 
</p><p class=" bl-elem"><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/tjekmad/ECE2539956/oekoboom-prisfald-faar-salget-af-frugt-og-groent-til-at-eksplodere/">Økoboom: Prisfald får salget 
af frugt og grønt til at eksplodere</a></p>	
</div>
</div></body></html>
