---
layout:     post
title: 	    "Ikke alle slags yoga holder sig på måtten"
post_author:	    
post_date:	    Sun, 12 Apr 2015 13:38:59 +0200
post_site:	    politiken.dk 
post_link:	    http://politiken.dk/motion/ECE2622923/ikke-alle-slags-yoga-holder-sig-paa-maatten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her finder du Akroyoga</h4>
<div class="fakta-body" data-buildingblock="embedded_factboxlink">
<p>
Om sommeren foregår det i parker, om vinteren trækker de indendørs. 
</p><p>
Der findes både undervisning og mere uformelle samlinger, hvor man træner. 
Akroyoga-miljøer findes i København, Aarhus og Odense. 
</p><p>
København: Line Bangsbo og Jeppe Skovgaard tilbyder undervisning og workshops: 
</p><p><a href="http://www.akroyoga.com" target="_blank">www.akroyoga.com</a> og <a class=" bl-elem" href="http://www.facebook.com/akroyoga" target="_blank">www.facebook.com/akroyoga</a></p><p>
Peter Hunter og Julie Alstrup underviser i flere foreninger: 
</p><p><a class=" bl-elem" href="http://www.huntersibs.com/acroyoga" target="_blank">www.huntersibs.com/acroyoga</a></p><p><a class=" bl-elem" href="http://www.movecopenhagen.com" target="_blank">www.movecopenhagen.com</a></p><p>
Facebooksider: Find events på <a class=" bl-elem" href="http://www.facebook.com/groups/AcroYogaDenmark" target="_blank">www.facebook.com/groups/AcroYogaDenmark</a></p><p class=" bl-elem">
Festival: Prøv akroyoga på Move Copenhagen 26.-28. juni, <a class=" bl-elem" href="http://www.facebook.com/MoveCopenhagen" target="_blank">www.facebook.com/MoveCopenhagen</a></p>
</div>
</div><p>
Normalt handler yoga om at holde sig på egen måtte. Den slags privatliv er der 
ikke plads til i akroyoga, hvor hele gulvet i træningssalen i Studiestræde i 
det indre København er én stor måtte. Helst vil man dyrke akroyoga i 
parkerne, men når vejret er råt, trækker man indendørs. 
</p><p>
Vi sætter os i rundkredsen, godt 40 mennesker, fra studerende til folk omkring 
50-års alderen. I aften er de til undervisning og efterfølgende ’jam’, hvor 
man laver humane skulpturer, som man har lyst, med dem, der nu har lyst. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/motion/ECE2554638/smertefuld-yoga-hitter---isaer-blandt-maend/">Smertefuld yoga hitter - især 
blandt mænd</a></p><p>
Akroyoga er som for eksempel parkour, slackline, gadefodbold, beachvolley og 
klatring en slags træning, hvor man uformelt og fleksibelt kan mødes på 
gader og i parker og udfordre hinanden til at blive bedre.
</p><h3 class="tvheader">Munch tester: Halsbrækkende yoga</h3>
<div class="tvplayer">
<p class="tvplayer-container" data-tvarticle-id="2623380">

</p>
<p class="art-imgdesc clip-source">
Kilde: politiken.tv / Foto: Per Munch, Klip: Mikkel Stoumann Fosgrau
</p>
</div><p/><p>
»Sæt jer så tæt, at jeres knæ rører jeres sidemands knæ«, siger Line Bangsbo 
på engelsk med rolig stemme. Hun er selv uddannet i Montreal på den 
canadiske skole inden for akroyoga, som har eksisteret i godt 15 år. 
</p><p>
»Luk øjnene. Læg en hånd på sidemandens knæ«. 
</p><p>
For 2 år siden var der højst en håndfuld danskere, der vidste, hvad akroyoga 
var. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/fitness/ECE2460811/antallet-af-yoga-dyrkere-er-seksdoblet-paa-20-aar/">Antallet af yoga-dyrkere er 
seksdoblet på 20 år</a></p><p>
Nu er det der et etableret miljø, som har fundet nye tilhængere på festivalen 
Copenhagen Move, som i år holdes i juni på Refshaleøen. Her mobiliserer man 
bevægelseslivets pionerer og giver den starthjælp til at gøre deres træning 
mere tilgængelig for de nysgerrige firstmovers. 
</p><p>
Og i går holdt DGI i København en stor konference, New Moves, for kommunerne 
og for gademiljøet og græsrødderne bag. For at finde ud af, hvordan de mere 
anarkistiske og lystbetonede trænings- og motionsformer kan få støtte af 
Foreningsdanmark – også selv om man ikke har en lige så fast struktur som 
håndboldklubben. 
</p><p>
Gademotionsformerne bliver fulgt med vågne øjne af folk, der gerne vil øge 
byernes kollektive stofskifte, skabe integration og fællesskaber. Derfor har 
Nordea-fonden valgt at lave platformen gadeidræt.dk, som har 15 millioner 
kroner at gøre godt med, hvis nogen vil spille basket i boligforeningen 
eller lære at jonglere. Fonden vil bruge 20. juni på at få folk til lokalt 
at byde ind på gadeidrættens dag. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/loeb/ECE2417049/yoga-for-loebere-undgaa-skader-og-faa-en-bedre-loebestil-med-bloede-straek/">Yoga for løbere: Undgå skader 
og få en bedre løbestil med bløde stræk</a></p><p>
Men lige nu i Indre By er klokken kun godt og vel 19 på en dum mandag aften. 
Og motionsredaktøren sidder allerede nu med en hånd på to unge kvinder, han 
aldrig har mødt før. Og ifølge programmet slutter vi af med thaimassage. For 
det utrænede øre kan det måske lyde en smule lummert. 
</p><p>
Men der sker noget sært, når man lukker øjnene og tror på den ramme, Line 
etablerer med sin dybe altstemme. 
</p><p>
Som en af de faste akroyoga-gæster, Felix Jensen, 47 år, fortalte i 
omklædningsrummet, er det netop berøringen og nedbrydningen af hverdagens 
barrierer mellem kroppe, som er fascinerende. Og som gør det muligt at komme 
så tæt på hinanden, at man kan lave akrobatik og balancer. 
</p><p>
»Jeg kan lide, at man rører ved hinanden. Det er sjovere end bare at være på 
sin egen yogamåtte. Og man får opbygget en kropslig tillid. Uden at det er 
underligt«. 
</p><h3>
Dyb tillid i parforholdet 
</h3><p>
Første øvelse med makker er planken, som vi alle kender. Jeg får øjenkontakt 
med en særligt stærk ung mand, som jeg tror på kan bære mig, og han lægger 
sig nederst i planken. 
</p><p>
Mere eller mindre elegant lægger jeg en fod på hver side af hans hals og 
støtter mod hans skuldre, mens jeg kravler op på ham og griber om hans 
ankler med strakte arme. Nu kan jeg stå i planken oven på ham. Dobbelt op, 
happy hour. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/ECE2412566/pilates-goer-comeback-i-nye-kraftfulde-traeningsformer/">Pilates gør comeback i nye 
kraftfulde træningsformer</a></p><p>
Men festen stopper ikke her. Nu skal vi sætte os på numsen og ende i en ’child 
pose’, som et spædbarn, der ligger på underbenene med kroppen mod gulvet. 
Efter nogle sekunder skal vi bevæge os tilbage til planken. 
</p><p>
Der opstår lynhurtigt en ordløs dialog mellem os. Jeg mærker en sitren i hans 
ben og ved straks, at han nu ved at gå tilbage til planken. Jeg spejler hans 
bevægelse, og vi kommer synkront ud i en statisk planke igen. Men vores 
lille parforhold kommer ikke til at vare længe. 
</p><p>
»Nu finder vi så en ny partner. Forskellige kroppe arbejder forskelligt 
sammen«, forklarer Line Bangsbo. 
</p><p>
Et kort øjeblik efter ligger jeg krøllet sammen som en klump på gulvet, mens 
en mørkhåret kvinde har anbragt sine skinneben på min lænd og balancerer i 
en tibetansk bedebevægelse med hænderne strittende ud fra hvert øre. 
</p><h3>
Krumspring i luften 
</h3><p>
Nu har vi fået varmen. Tilliden. Og stemningen. Næste øvelse er ’fuglen’. Som 
alle forældre på et eller andet tidspunkt har leget med deres børn. 
</p><p>
Jeg ligger mig på gulvet med arme og fødder lige i vejret. Jeg skal nu ’base’ 
Jack med mine fodsåler mod forsiden af hofteknoglerne, så han kan komme op 
at flyve. Jack skal holde kropsspændingen uden at gå i krampe, sådan at jeg 
let kan balancere ham. 
</p><p>
Imens er Thomas ’spotter’. Han skal holde øje med problemer. Han har sine arme 
parat rundt om Jack hele tiden, så han nemt kan støtte eller gribe ham. Og 
han giver mig gode råd om, at mine ben skal være mere lodrette, så ankler og 
knæ er lige over hoften, sådan at det bliver lettest muligt for mig at bære. 
Det kaldes ’alignment’ eller ’bone stacking’. Sådan kan jeg lave et solidt 
fundament uden at overbelaste min krop. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/velvaere/ECE2327532/mindfulness-der-skal-vaere-fuld-opmaerksomhed-paa-opvask-og-aandedraet/">Mindfulness: Der skal være 
fuld opmærksomhed på opvask og åndedræt</a></p><p>
Pludselig troner Jack over mig på siddende på sine skinneben mod mine 
fodsåler. Jeg begynder at dirre og taber troen. Heldigvis taber Thomas ikke 
Jack. Så vi kan prøve igen. Nu med mig som fugl. 
</p><p>
Ved siden af min gruppe arbejder Mie Chemnitz, 26 år, med at finde troen på, 
at partneren kan holde hende i luften. Det er kun anden gang, hun er med. 
Men det bliver ikke sidste gang. 
</p><p>
»Jeg har gået meget til bikramyoga (foregår i opvarmet rum, red.), men jeg 
synes, det her er meget sjovere, fordi der er mere samvær over det, når man 
arbejder med en partner. Jeg overskrider nogle grænser, men det er på en 
tilpas måde«. 
</p><h3>
Helende hænder 
</h3><p>
Da vi alle har fløjet, skal vi ned på jorden igen. Med klassisk thaimassage 
som en integreret del af træningen. En slags kroppens erhvervspraktik, hvor 
man uden højdemeter kan skubbe, mase og trykke ind på sin makker og få en 
fornemmelse af god teknik og afslappet styrke, som akroyoga handler om. 
</p><p>
Jeg står i bredstående stilling med Jacks lår oven på mine lår og armene 
hvilende på hans skinneben. Nu kan jeg styre ham rundt ligesom rattet på en 
lastbil, store bløde sving, hvor hans ben og hofter får lov at spænde af. Og 
bagefter er det min tur. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/ECE2453012/foraeldre-og-boern-stroemmer-til-yoga-i-boernehoejde/">Forældre og børn strømmer til 
yoga i børnehøjde</a></p><p>
For det utrænede øje kan det se ud som optakten til det, der foregår senere på 
aften på Studiestrædes mange bøssebarer. Den fordom kender Morten Corfitzen, 
39 år, som jeg møder bagefter i omklædningsrummet. 
</p><p>
»Jeg arbejder med it og tv på en typisk mandearbejdsplads, og de spørger mig: 
»Hvad gør du, hvis du rammer en anden mands balder?«. Andre spørger, om jeg 
så skynder mig over til den lækreste af pigerne. Men sådan er det slet ikke. 
Jeg tænker ikke i de baner. Oplevelsen handler om noget helt andet, og det 
kan lade sig gøre, når vi er her«, siger Morten. 
</p><p>
Akroyoga handler om at være i gode hænder. Og at give andre en hånd, når det 
er nødvendigt. Fysisk samvær, der balancerer mellem badutspring, 
teambuilding og terapeutisk massage. 
</p><p class=" bl-elem">
Uden de bagtanker, som ofte gør livet uden for træningssalen kropumuligt. </p>	
</div>

</div></body></html>
