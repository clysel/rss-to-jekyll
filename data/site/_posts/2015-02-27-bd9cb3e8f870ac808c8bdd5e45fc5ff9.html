---
layout:     post
title: 	    "Forsker: Agger og co. skal ud af busken for at stoppe konflikt"
post_author:	    
post_date:	    Fri, 27 Feb 2015 10:41:05 +0100
post_site:	    politiken.dk 
post_link:	    http://politiken.dk/sport/fodbold/ECE2565587/forsker-agger-og-co-skal-ud-af-busken-for-at-stoppe-konflikt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Vi er ikke sikre på noget som helst lige nu«, erkender DBUs pressechef Jakob 
Høyer. 
</p><p>
Torsdag kom DBU og Spillerforeningen ud fra endnu en af mange 
forhandlingsrunder om en ny landsholdsaftale. Igen uden at være nået til 
enighed. 
</p><p>
Efter et halvt år med forhandlinger og med kun tre dage til deadline begynder 
udsigterne at se stadig mindre lyse ud. Er der ikke en aftale på plads 
senest mandag den 2. marts, kan det således ende med, at landstræner Morten 
Olsen må se bort fra samtlige medlemmer af spillerforeningen til sine 
landsholdstrupper det næste halve år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2564765/dbu-fornaermet-over-at-spillerforening-medbragte-advokat/">DBU fornærmet over, at 
Spillerforening medbragte advokat</a></p><p>
Det vil resultere i amputerede landshold til blandt andet tre testkampe mod 
Montenegro, USA og Frankrig samt en vigtig EM-kvalifikationskamp mod 
Serbien. 
</p><p><b>DBU under beskydning </b></p><p>
Den tidligere aftale parterne imellem udløb i slutningen af januar, og DBUs 
udspil til en ny er indtil videre blevet mødt med stor kritik fra flere 
fronter. Både grundet forslag om et 17 procent reduceret honorar til 
spillerne, men især på grund af ønsket om at lave individuelle aftaler med 
spillerne snarere end en kollektiv aftale gennem Spillerforeningen. 
</p><p>
»På et fodboldhold handler det om at stå sammen, og det gør det både på og 
udenfor banen« fastholdt Daniel Agger torsdag over for Ekstra Bladet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2562971/dbu-boss-finder-konflikt-med-spillerne-beklagelig/">DBU-boss finder konflikt med 
spillerne beklagelig</a></p><p>
Konflikten har fået landsholdets spillere til at boykotte DBUs ’Dansk Fodbold 
Award’, der afvikles fredag, og senest har kvindelandsholdets hovedsponsor, 
3F, truet med at droppe deres aftale med DBU grundet de individuelle 
aftaler, som fagforeningen finder »uforenelige med deres værdier«. 
</p><p><b>Spillerforeningen må byde ind </b></p><p>
Spillerforeningen har indtil videre ikke ønsket at kommentere på deres krav 
til et alternativt udspil, men nøjes med at stå fast ved, at der skal indgås 
en kollektiv aftale for alle landsholdsspillere, snarere end de individuelle 
aftaler, DBU indtil nu har tilbudt. 
</p><p>
»Spillerforeningen står klart bedst, fordi DBU har håndteret sagen så skidt. 
Spillerne kan gemme sig bag deres store navne med folkelig appel og bombe 
DBU med den sympati, de har, men det vinder ingen på. Begge parter taber 
uden en ny aftale«, forklarer arbejdsmarkedsforsker Flemming Ibsen fra 
Aalborg Universitet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2564214/konflikt-hovedsponsor-truer-med-at-forlade-dbu/">Konflikt: Hovedsponsor truer 
med at forlade DBU</a></p><p>
Han mener, det er tid til at komme ud af busken og byde mere konstruktivt ind 
i forhandlingerne. 
</p><p>
»Offentligheden mangler at høre, hvad spillerforeningen vil. Det er fair, at 
de står fast ved en kollektiv aftalemodel, men ligesom DBU er de også nødt 
til at give nogle indrømmelser og ikke bare sige nej«, siger han. 
</p><p><b>Arbejdsgiverforhold eller ej? </b></p><p>
Ingen af sagens parter føler sig tættere på en aftale efter torsdagens møde, 
hvor Spillerforeningen i stedet for medlemmer af Spillerrådet havde sendt en 
advokat fra hovedorganisationen LO ind til forhandlingerne. 
</p><p>
»For mig at se, er der tale om en eskalering af konflikten, når de inviterer 
LO med til forhandlingsbordet og dermed gør sagen til et 
fagforeningsanliggende. Det er det ikke«, understreger DBUs direktør Claus 
Bretton-Meyer. Ifølge DBUs jurister er et tilbud om en landsholdsplads og et 
medfølgende honorar ikke lig med et arbejdsgiverforhold. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2563448/konflikten-optrappes-landsholdspillerne-boykotter-dbus-prisuddeling/">Konflikten optrappes: 
Landsholdspillerne boykotter DBU's prisuddeling</a></p><p>
Netop arbejdsgiverforholdet er en af sagens helt store uklarheder. Modsat DBU 
holder spillerne nemlig fast i, at de kollektivt har overdraget deres 
kommercielle rettigheder i forbindelse med landsholdsfodbold til 
Spillerforeningen. Derfor er det ifølge dem slet ikke en mulighed, at de 
individuelt underskriver aftaler med DBU. 
</p><p><b>Aftalerne er ens for alle </b></p><p>
Der er blevet spekuleret meget i grundene til, at DBU insisterer på at holde 
aftalerne individuelt. Det er bl.a. blevet foreslået, at DBU ønsker at 
vurdere hver enkelt spillers honorar efter deres status på holdet. En 
antagelse, DBU dog afviser blankt. 
</p><p>
»Det er helt faktuelt forkert at nogle spillere skulle kunne tjene mere end 
andre i de individuelle aftaler. De udspil, vi har sendt rundt er identiske 
for alle spillere«, forsikrer kommunikationschef i DBU, Jakob Høyer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/EM-kvalifikation/ECE2561415/dbu-ansaetter-trods-konflikt-behov-for-ekstra-traener/">DBU ansætter trods konflikt: 
Behov for ekstra træner</a></p><p>
Selv om man på nuværende tidspunkt må se langt efter håb om en aftale, føler 
arbejdsmarkedsforsker Flemming Ibsen sig alligevel sikker på, at parterne 
nok skal nå til enighed. 
</p><p>
»Det er meget normalt at positionere sig i offentligheden, som både DBU og 
Spillerforeningen gør det lige nu. Mit bedste bud er, at de spiller det her 
magtspil indtil tiden er ved at løbe ud, og så ender de med en aftale«, 
</p><p class=" bl-elem">
»Begge taber uden en aftale. Og de er jo ikke idioter.«
</p>	
</div>
</div></body></html>
