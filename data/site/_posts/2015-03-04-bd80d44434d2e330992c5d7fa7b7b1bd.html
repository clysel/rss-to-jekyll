---
layout:     post
title: 	    "Film om brutal bus-voldtægt i Delhi forbydes i Indien"
post_author:	    
post_date:	    Wed, 04 Mar 2015 14:59:27 +0100
post_site:	    politiken.dk 
post_link:	    http://politiken.dk/kultur/ECE2573444/film-om-brutal-bus-voldtaegt-i-delhi-forbydes-i-indien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var i 2012, at vi lærte Indien at kende fra en ny mørk side. Hvert 22. 
minut er der en kvinde, der voldtages i Indien, og nye aktuelle sager 
myldrede frem i den vestlige presse. 
</p><p>
En dokumentarfilm, ’Indiens døtre’, delvist produceret for danske penge, vises 
søndag kl. 22.10 på DR 1 og fortæller om den ekstremt brutale massevoldtægt 
og drab på en 23-årig medicinstuderende i Delhi i december 2012. 
Forbrydelsen foregik på en privat bus, som den unge kvinde var steget på 
sammen med en ven, der også blev udsat for vold. 
</p><p>
Den indiske tv-station NDTV ville også have vist filmen på søndag, der er 
kvindernes internationale kampdag - men den er nu taget af plakaten »for at 
sikre ro og orden«. 
</p><h3>
Kvinderne burde bare være stille 
</h3><p>
Filmholdet havde fået lov af fængselsdirektøren til at interviewe en af de 
fire mænd, der er dødsdømt for voldtægten og drabet, og det er denne 
23-årige mands udtalelser, der ligger til grund for, at filmen er blevet 
forbudt i Indien. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2470822/indiske-soestre-faar-ros-for-at-banke-voldsmaend-i-bus/">Indiske søstre får ros for at 
banke voldsmænd i bus</a></p><p>
Han siger f.eks., at »pigen har et langt større ansvar end drengen for en 
voldtægt«, samt at han og hans venner besluttede sig for at udføre 
voldtægten for at lære kvinder ikke at færdes i det offentlige rum efter 
mørkets frembrud. Endvidere siger han, at kvinder »bare burde være stille og 
tillade, at voldtægten finder sted«. 
</p><p>
»Filmen giver et rystende indblik i det indiske kvindesyn«, siger den danske 
co-producer Mette Heide, Plus Pictures, »så derfor er det meget beklageligt, 
at filmen ikke kommer ud i Indien nu og i den grad imod ytringsfriheden«. 
Den indiske indenrigsminister Rajnath Singh siger, at Indien »ikke vil 
tillade noget projekt, der ønsker at drage fordel af voldtægten i Delhi for 
personlig, kommerciel vinding«. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00918/India_Gang_Rape_918062y.jpg" alt="" border="0"/><span class="caption"><span class="f-img-caption">Protest. 
</span>Den brutale voldtægt af en 23-årige medicinstuderende - der efterfølgende døde af sine kvæstelser - skabte massive protester i Indien. Her en demonstration i Delhi i december 2012 kort efter hændelsen. Foto: AP</span></span></p>	
</div>
</div></body></html>
