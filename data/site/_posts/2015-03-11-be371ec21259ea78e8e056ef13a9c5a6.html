---
layout:     post
title: 	    "DSB skal køre oftere og med større tog med det samme personale"
post_author:	    
post_date:	    Wed, 11 Mar 2015 19:31:33 +0100
post_site:	    politiken.dk 
post_link:	    http://politiken.dk/oekonomi/ECE2583469/dsb-skal-koere-oftere-og-med-stoerre-tog-med-det-samme-personale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Statsbanerne skal køre flere og større tog for de samme penge, som de får fra 
staten i dag. 
</p><p>
Kravene er et resultat af den trafikaftale som regeringen, SF og Enhedslisten 
har lavet tidligere på ugen, og som udstikker rammerne for trafikkontrakten 
med DSB. En tiårig aftale som løber frem til 2024. Kravene om 
effektiviseringerne kommer oven i en omfattende sparerunde, som har kostet 
flere hundrede job i DSB. Statsbanerne er netop kommet på højkant efter 
nogle svære år, og kom ud af 2014 med et overskud før skat på 670 millioner 
kroner. 
</p><p>
I 2011 stod DSB ellers midt i en krise med store underskud. En 
effektiviseringsplan ’Sundt DSB’ lagde op til at nedlægge 1.000 stillinger. 
Det ville betyde, at der så var godt 7.300 ansatte i DSB i 2014. Men 
statsbanerne mere end nåede sine mål gennem fyringer, frivillige 
aftrædelsesordninger, naturlig afgang og pensioneringer, så antallet af 
ansatte reelt nåede ned på 7.070 ansatte. 
</p><p>
»Vi har overindfriet det mål, vi satte os. Og i vores nye strategi lægger vi 
op til at fortsætte med at effektivisere med en 2 - 3 procent om året. På 
den måde er trafikaftalen en videreførelse af den linje, som vi allerede 
selv har lagt«, siger økonomidirektør Thomas Børner fra DSB. 
</p><h3>
Flere kunder i sparerunde 
</h3><p>
DSB havde i 2013 godt 186 millioner passagerer, mens tallet sidste år rundede 
190 millioner. Det er altså lykkedes at få flere kunder samtidig med, at der 
er forsvundet job i DSB. Trafikaftalen lægger op til, at DSB skal have 
skåret deres omkostninger ned med 380 millioner årligt i 2024. Samtidig skal 
DSB have 10 procent flere afgange og 25 procent flere sæder i fjern- og 
regionaltog. 
</p><p>
»Tallene i trafikaftalen rimer godt med de mål, som vi selv har sat os«, siger 
Thomas Børner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2514706/dsb-halser-efter-punktlighedsmaal/">DSB halser efter 
punktlighedsmål</a></p><p><i class=" bl-elem">Skal der skæres flere stillinger væk i DSB? </i></p><p>
»Der skal færre folk til at løse de samme opgaver, hvis vi bliver mere 
effektive, men vi skal jo også løse flere opgaver. Vi skal være dygtige til 
at effektivisere gennem løbende forbedringer. Hvis vi kan det, undgår vi 
samtidig nye store sparerunder«, siger Thomas Børner. 
</p><p>
I 2015 vil DSB få den knapt 4,2 milliarder kroner i kontraktbetaling af 
staten, men 2024 – aftalens sidste år – vil kontraktbetalingen være på knapt 
3,9 milliarder kroner, hvilket altså er 300 millioner lavere end det første 
år. Men heller ikke det bekymrer i statsbanerne. 
</p><p>
»Vores regnskabsresultat vil være påvirket negativt af store sporarbejder i de 
nærmeste år. Alene i år vil der på Fyn være et sporarbejde, som betyder, at 
vi må køre i et spor i 100 dage. Det betyder, at vi får færre passagerer og 
dermed færre billetindtægter. Vi får også større udgifter til at køre nogle 
passagerer med busser«, siger Thomas Børner. 
</p><h3>
Glad fagforening 
</h3><p>
Blandt de ansatte er der også glæde over den tiårige trafikaftale. 
</p><p>
»Det er rart, at der skal bestilles noget mere. Den skaber ro, at DSB kender 
vilkårene i de kommende ti år. Og der står ikke flere udbud på side 1 i 
trafikaftalen, så vi ikke har øksen hængende over hovedet med trusler om, at 
vores arbejde skal laves af andre«, siger formand Andreas Hasle, HK/Trafik &amp; 
Jernbane. 
</p><div class="art-quote article-box">
<p class="quote"/>
<blockquote>
<p class="quote-txt">
Det er vores ambition at være et superattraktivt alternativ til at tage bilen 
</p>
<p class="sender">
Thomas Børner, DSB 
</p>
</blockquote>
</div><p/><p>
Fagforeningsmanden vil hellere stilles overfor krav om at være mere effektiv, 
at DSB’s opgaver bliver sendt i udbud, så andre trafikselskaber kan overtage 
nogle af DSB’s strækninger. 
</p><p>
»De effektiviseringskrav, som vi er blevet stillet overfor, kan vi meget 
nemmere håndtere end evindelige trusler om, at nu skal det ene eller andet 
sendes i udbud. Det bliver naturligvis hårdt, men der en klar mulighed for 
at hente på konsulentkontoen«, siger Andreas Hasle. 
</p><p><b class="ext-link">LÆS OGSå</b><a class="embeddedlink" href="http://politiken.dk/indland/politik/ECE2582108/fakta-om-togaftalen-plads-og-punktlighed/">Fakta om togaftalen: Plads og 
punktlighed</a></p><p>
DSB håber at kunne lokke nogle bilister til at tage toget i stedet for bilen. 
</p><p>
»Det er vores ambition at være et superattraktivt alternativ til at tage 
bilen. Det er også noget af det, der bliver lagt op til i aftalen med 
internet i toget, så kunderne kan bruge tiden fornuftigt. Det vil også gøre 
os mere attraktive, når vi får flere afgange og bedre plads til 
passagererne«, siger Thomas Børner. 
</p><p>
En trafikforsker tvivler på, at togaftalen skaffer flere bilister i togene. 
</p><p>
»Satsningen på flere togafgange og mere plads i togene skal nok give flere 
rejsende med togene, men der bliver næppe lokket ret mange bilister over i 
toget med denne her aftale«, siger trafikforsker Harry Lahrmann fra Aalborg 
Universitet. 
</p><p class=" bl-elem">
»Derimod vil dem, som i forvejen kører med tog, kører endnu mere i tog, når 
tilbuddene bliver bedre. Hvis bilisterne for alvor skal skifte til toget, så 
skal der bruges pisk i form af roadpricing eller bompenge«, siger han 
videre.. 
</p>	
</div>
</div></body></html>
