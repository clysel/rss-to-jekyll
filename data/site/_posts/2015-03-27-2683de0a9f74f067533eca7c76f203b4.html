---
layout:     post
title: 	    "Sydkoreansk dopingsynder siger undskyld"
post_author:	    
post_date:	    Fri, 27 Mar 2015 14:15:47 +0100
post_site:	    politiken.dk 
post_link:	    http://politiken.dk/sport/ECE2607168/sydkoreansk-dopingsynder-siger-undskyld/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Svømmeren Park Tae-Hwan har været en stor helt i Sydkorea, siden han vandt 
OL-guld i Beijing i 2008. Han er også noteret for to VM-titler. 
</p><p>
Den position er nu truet, selv om han fredag stod frem og undskyldte, at han 
er havnet i den dopingkarantæne på 18 måneder, som det internationale 
svømmeforbund, Fina, tildelte ham tidligere på ugen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2524683/ol-vinder-er-rystet-over-positiv-dopingproeve/">OL-vinder er rystet over 
positiv dopingprøve</a></p><p>
Park har forklaret, at han havde opsøgt en privatklinik for at få hjælp til et 
hudproblem. Da lægen ville give ham en indsprøjtning, siger svømmeren selv, 
at han udtrykkeligt havde givet udtryk for, at han ikke ville have noget, 
som stod på den forbudte liste. 
</p><p>
Lægen havde forsikret ham, at han ikke ville få noget, som er på dopinglisten. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/ol2012london/ECE1714091/14-store-ol-fadaeser-skaeve-afgoerelser-dumheder-og-druk/">14 store OL-fadæser: Skæve 
afgørelser, dumheder og druk </a></p><p>
Ikke desto mindre blev han altså testet positiv for testosteron forud for Asia 
Games i september. 
</p><p>
»Det har været som at være i helvede de seneste måneder, siden testresultatet 
kom frem. Da jeg fik at vide, at jeg var testet positiv, tænkte jeg først, 
at det måtte være en fejl«. 
</p><p>
»Jeg tænkte, hvorfor jeg overhovedet opsøgte den klinik? Hvad hvis jeg havde 
forbudt lægen at give mig en indsprøjtning? Hvis bare jeg kunne skrue tiden 
tilbage«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ol2012london/sportsgreneol2012/svoemning2012/ECE1702196/ol-mester-vinder-protest-og-er-tilbage-i-finalen/">OL-mester vinder protest og er 
tilbage i finalen</a></p><p>
»Svømning er det eneste, jeg kan, og nu kan jeg heller ikke det mere«, 
fortsætter han. 
</p><p>
Det sydkoreanske nyhedsbureau Yonhap meddeler fredag eftermiddag, at lægen, 
som hjalp svømmeren, er anklaget for professionel forsømmelighed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ol2008/sportsgrene/svoemning/ECE549921/41-aarig-bliver-den-aeldste-medaljevinder/">41-årig bliver den ældste 
medaljevinder</a></p><p class=" bl-elem">
Karantænen udløber 2. marts 2016. Dermed kan Park Tae-Hwan nå at deltage ved 
næste sommers OL i Rio. 
</p>	
</div>
</div></body></html>
