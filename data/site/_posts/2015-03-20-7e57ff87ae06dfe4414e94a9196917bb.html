---
layout:     post
title: 	    "Sammenstød: Skal kvinder fra »fremmede himmelstrøg« smide tørklædet ved kassen?"
post_author:	    
post_date:	    Fri, 20 Mar 2015 12:18:37 +0100
post_site:	    politiken.dk 
post_link:	    http://politiken.dk/indland/politik/ECE2596327/sammenstoed-skal-kvinder-fra-fremmede-himmelstroeg-smide-toerklaedet-ved-kassen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Gårsdagens udgave af tv-programmet Debatten steg et par grader i temperatur, 
da snakken faldt på tørklædeklædte kvinder - og en eventuel frasortering af 
dem i forskellige jobfunktioner. 
</p><p>
Enhedslistens Johanne Schmidt-Nielsen erklærede sig helt rystet over en 
udtalelse fra Venstres integrationsordfører, Martin Geertsen, der forinden 
havde sagt, at en tørklædeklædt kvinde naturligt vil løbe ind i 
begrænsninger på jobmarkedet, hvis hun insisterer på at udleve sin kultur 
her i landet. 
</p><p>
Bolden er dermed givet op til en fornyet debat om, hvorvidt muslimske kvinder 
kan forventes at smide tørklædet i et forsøg på at forbedre deres 
jobmuligheder. Om det er rimeligt, at eksempelvis Føtex skeler til det 
parameter. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis du og jeg tog til Saudi Arabien og insisterede på at rende nøgen rundt i 
gadebilledet, ville det da også have en konsekvens for os.
</p>
<p class="sender">
Martin Geertsen (V) 
</p>
</blockquote>
</div><p/><p>
Nu har de to kombattanter sovet på sagen. Og vi har derfor ringet til både 
Martin Geertsen og Johanne Schmidt-Nielsen og udspurgt dem om deres 
synspunkter. 
</p><p>
Startende med Venstres ordfører, som altså antændte debatten. 
</p><h3>
Martin Geertsen 
</h3><p><i class=" bl-elem">Martin Geertsen, prøv at forklare helt konkret, hvad du mener? </i></p><p>
»Jeg mener i al sin enkelthed, at det selvfølgelig har en konsekvens, hvis man 
bærer sin kultur fra fremmede himmelstrøg med til Danmark og insisterer på 
at udleve den. Og når det handler om tørklæder: Jeg har ikke noget behov for 
at lovgive om, hvorvidt folk skal gå med tørklæder eller ikke skal. Jeg 
siger bare, at hvis du skal ansættes i en virksomhed, som finder det en 
anelse problematisk, at du sidder med et tørklæde ved for eksempel kassen i 
Føtex, så har det en konsekvens i forhold til, om du kan få et job. Dette 
her handler ikke om diskrimination. Hvis du og jeg tog til Saudi Arabien og 
insisterede på at rende nøgen rundt i gadebilledet, ville det da også have 
en konsekvens for os«. 
</p><p><i class=" bl-elem">Men vi lever ikke i Saudi Arabien. Vi lever i Danmark. </i></p><p>
»Ja. Og derfor er det også uden sammenligning i øvrigt. Det har bare en 
konsekvens, når man kommer fra en anden kultur og forsøger at udleve den 
her. Jeg har ikke noget behov for at lovgive imod det«. 
</p><p><i class=" bl-elem">Men man må ikke diskriminere ud fra blandt andet religiøse hensyn. Er det 
ikke det, du er i karambolage med her? </i></p><p>
»Det skal man heller ikke. Jeg har ikke på noget tidspunkt talt om, at 
virksomheder skal have ret til at diskriminere«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2568968/jeg-blev-udsat-for-hatecrime---men-noerrebro-borgerne-greb-ikke-ind/">Jeg blev udsat for hatecrime - 
men Nørrebro-borgerne greb ikke ind</a></p><p><i class=" bl-elem">Du siger, at virksomheder må vælge en kvinde fra på grund af tørklædet. Er 
det ikke diskrimination? </i></p><p>
»Jamen, jeg synes ikke, at dette er en lovgivningssnak. Det er en kultursnak. 
Og hvis du sidder i et konkret ansættelsesopløb og insisterer på at have 
tørklæde på, er der da en risiko for, at du bliver fravalgt på grund af 
det«. 
</p><p><i class=" bl-elem">Du bliver ved med at tale om lovgivning. Spørgsmålet er, hvorvidt der de 
facto sker diskrimination på baggrund af religion, hvis man ikke kan sidde 
ved kassen med et tørklæde? </i></p><p>
»Har tørklæder noget med religion at gøre? Det synes jeg ikke, det har. For 
min skyld kan man tro på hvilken gud, man vil. Dette her handler om, 
hvorvidt man i et konkret ansættelsesforløb finder det okay at sidde med 
tørklæde eller ej«. 
</p><p><i class=" bl-elem">Igen: Der er regler for, at man ikke må gøre det. Man må ikke skele til 
religion? </i></p><p>
»Ja, og virksomhederne skal selvfølgelig overholde dansk lovgivning«. 
</p><p><i class=" bl-elem">Men gør de det, hvis de udelukker en kvinde på grund af hendes tørklæde? </i></p><p>
»Nej, det gør de ikke«. 
</p><p><i class=" bl-elem">Hvordan kan du så sige, at det er okay at udelukke hende? </i></p><p>
»Det har jeg heller ikke sagt«. 
</p><p><i class=" bl-elem">Du siger, at det er op til virksomhederne selv? </i></p><p>
»Jeg har sagt, at der er en konkret risiko for, at du bliver fravalgt i et 
konkret ansættelsesforløb, hvis du bærer en bestemt hovedbeklædning, har 
piercinger i ørerne eller på anden måde klæder dig på en måde, som 
virksomheden ikke finder forenelig med det job, du skal bestride. Det er jo 
bare sådan, det er«. 
</p><p><i class=" bl-elem">Hvordan kan du sige, at ’det bare er sådan det er’, når nogen – muligvis 
diskriminerende – bliver holdt ude af et job? </i></p><p>
»Fordi det er sådan, det formentlig er. Hvis du klæder dig på en bestemt måde, 
kan der være jobfunktioner, som en virksomhed ikke mener, at du er i stand 
til at bestride eller som går ud over virksomhedens indtjeningsmuligheder. 
Man kan diskutere herfra og til evigheden, om det er i orden. Men det er 
sådan, det er«. 
</p><p><b class="ext-link">21 INTEGRATIONSPAKKER SENERE </b><a class="embeddedlink" href="http://politiken.dk/indland/politik/ECE2593363/21-integrationspakker-senere-tre-store-problemer-stopper-fremgangen/">Tre store problemer 
stopper fremgangen</a></p><p><i class=" bl-elem">Hvad så hvis man er homoseksuel. Gør samme logik sig så også gældende? </i></p><p>
»Altså, man må ikke diskriminere i dette her samfund. Og det gælder i forhold 
til homoseksuelle. Det gælder i forhold til piger med tørklæde. Det gælder i 
forhold til folk med piercinger. Jeg siger bare i al stilfærdighed, at hvis 
du ansøger om et job i en virksomhed, hvor dit tørklæde kan have betydning i 
forhold til, at du ikke får jobbet, ja, så har det en konsekvens«. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis man som homoseksuel mand ikke bliver ansat, fordi det kan støde kunderne, 
vil de fleste være enige om, at der er tale om diskrimination. Det samme gør 
sig naturligvis gældende, hvis en kvinde har et tørklæde på
</p>
<p class="sender">
Johanne Schmidt-Nielsen (EL) 
</p>
</blockquote>
</div><p/><p><i class=" bl-elem">Hvad så hvis det i jobbet kan have betydning, at man er homoseksuel? Har 
det så også en konsekvens? </i></p><p>
»Man må ikke diskriminere«. 
</p><p><i class=" bl-elem">Du siger, at det har en konsekvens, at man udlever sin kultur. Har det så 
også en konsekven, at man udlever sin homoseksualitet? </i></p><p>
»Jeg går ikke ud fra, at man udlever sin homoseksualitet i det job, man har«. 
</p><h3>
Johanne Schmidt-Nielsen 
</h3><p><i class=" bl-elem">Hvad er problemet? </i></p><p>
»Jeg synes, det er ret rystende, at Martin Geertsen, folketingsmedlem for 
Venstre – det parti, der kalder sig Danmarks liberale parti – for åben skærm 
udviser forståelse for, at arbejdsgivere sorterer kvinder fra, hvis de har 
tørklæde. Det, han siger, er jo, at det har en konsekvens, hvis man går med 
tørklæde. Hvad så, hvis man er homoseksuel, går med kors om halsen eller er 
kvinde? Skal man så også bare acceptere diskrimination?«. 
</p><p><i class=" bl-elem">Anerkender du ikke, at virksomheder skal tænke på deres bundlinje. Og det 
er de nødt til at tage hensyn til, når de ansætter folk? </i></p><p>
»Vi lever i et land, hvor vi har religionsfrihed. Man er i sin gode ret til at 
tage et tørklæde på. Ligesom man er i sin gode ret til at være homoseksuel 
eller kvinde. Og nej, jeg anerkender ikke virksomheders ret til 
diskrimination«. 
</p><p><i class=" bl-elem">Nu oversætter du det også direkte til diskrimination. Anerkender du ikke 
deres ret til at tænke på bundlinje? Og at de eventuelt kan mene, at en 
kvinde med et tørklæde er uhensigtsmæssigt i den sammenhæng?</i></p><p>
»Næh, der er alle mulige sammenhænge, hvor man siger, at bundlinjen ikke er 
det eneste, man tænker på. Virksomheder må jo heller ikke forurene alt det, 
de vil, fordi de tænker bundlinje. Vi siger heller ikke, at virksomheder må 
lade være med at ansætte homoseksuelle, fordi de skal tænke bundlinje. Sådan 
en logik har vi heldigvis ikke i Danmark, fordi vi ikke vil acceptere 
diskrimination. Det gælder også for arbejdsgiverne«. 
</p><p><i class=" bl-elem">Martin Geertsen fremhæver, at det har en konsekvens, hvis man meget 
eksplicit vælger at udleve den kultur, man kommer fra. Har han ikke ret i 
det? </i></p><p>
»Det er klart. Men spørgsmålet er, om vi skal bifalde, at virksomheder 
diskriminerer?«
</p><p><i class=" bl-elem">Det er dig, der lægger i det, at det partout er diskrimination? </i></p><p>
»Ja, det mener jeg absolut, det er. Hvis man som homoseksuel mand ikke bliver 
ansat, fordi det kan støde kunderne, vil de fleste være enige om, at der er 
tale om diskrimination. Det samme gør sig naturligvis gældende, hvis en 
kvinde har et tørklæde på«. 
</p><p><i class=" bl-elem">Hvad med det personlige ansvar. Alle forsøger vel at fremstå så 
hensigtsmæssigt muligt i forsøget på at få job. Er dette her ikke bare et 
parameter ligesom alle andre, hvor vi må tage et personligt ansvar? </i></p><p>
»Heldigvis er arbejdsgiverne ikke de eneste, der bestemmer i Danmark. 
Heldigvis har vi et demokrati, hvor vi har fastlagt nogle grundlæggende 
rettigheder. Eksempelvis retten til at have sin seksualitet og retten til 
ikke at blive diskrimineret på baggrund af sit køn eller sin religion«. 
</p><p><i class=" bl-elem">Men arbejdsgivere har vel også en ret - til at ansætte dem, de har lyst til?</i></p><p class=" bl-elem">
»Man må ikke diskriminere på baggrund af en række forskellige ting. En af de 
ting er religion«. 
</p>	
</div>
</div></body></html>
