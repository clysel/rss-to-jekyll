---
layout:     post
title: 	    "Ansat på Krudttønden: PET-betjent kom på skudhold af attentatmand efter angreb"
post_author:	    
post_date:	    Wed, 04 Mar 2015 18:34:56 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2570976/ansat-paa-krudttoenden-pet-betjent-kom-paa-skudhold-af-attentatmand-efter-angreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
En betjent fra Politiets Efterretningstjeneste løb ud af kulturhuset 
Krudttønden efter angrebet 14. februar, havde gerningsmanden på skudhold og 
forsøgte at få ham på kornet med sin tjenestepistol. 
</p><p>
Det hævder en ansat på Krudttønden, der flygtede ud i kulturhusets køkken, 
kort efter 28 skud var blevet affyret af den 22-årige Omar el-Hussein ved 
Krudttøndens hovedindgang. Under skudsalven fra gerningsmandens automatvåben 
blev flere betjente såret og filminstruktøren Finn Nørgaard dræbt. 
</p><p>
Da gerningsmanden angreb, befandt vidnet sig bagerst i lokalet Stalden. Så 
snart skuddene begyndte at brage, kastede han sig til gulvet, og 
PET-livvagten, der også var til stede ved scenen under angrebet, tog fat i 
tegneren - det formodede terrormål - Lars Vilks og skubbede ham ud i 
køkkenet og til kulturhusets yderste depotrum. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2564944/tidligere-pet-chef-saar-tvivl-om-sikkerhedshaandtering-ved-terrorangreb-paa-krudttoenden/">Tidligere PET-chef sår tvivl 
om sikkerhedshåndtering ved terrorangreb på Krudttønden</a></p><p>
Den ansatte fulgte efter PET-betjenten og gemte sig i køkkenets skyllerum. Og 
herfra så han kort efter en PET-betjent, der havde været i caféområdet under 
angrebet, komme løbende ud i køkkenet. Det skete omkring 20-30 sekunder 
efter, at de sidste skud fra gerningsmanden og betjentene i kulturhusets 
café var forstummet. 
</p><p>
»Han åbner dørene - der er to dobbeltdøre i glas - ud til området, som ligger 
på bagsiden af Krudttønden«, hævder den ansatte og forklarer, at 
PET-betjenten kom løbende med sit håndvåben hævet op over hovedet. Så snart 
livvagten havde åbnet dørene, tog han sigte, og PET-betjenten gik udenfor og 
gemte sig bag et skur, imens han rettede sit våben mod Serridslevvej. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg kan bare huske, at jeg tænkte: Hvis han vender sig om
</p>
<p class="sender">
Ansat på Krudttønden 
</p>
</blockquote>
</div><p/><p>
»Her kommer gerningsmanden så gående forbi med sit automatvåben. Han går 
forholdsvist stille«, fortæller vidnet, der efter eget udsagn ser, at 
gerningsmanden har mørkt tøj på, at han er »tydeligt adræt« og bærer rød 
tophue. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/Terror-Kbh-Krudtt_n_918051a.gif" alt="" border="0"/></span></p><p>
Ifølge vidnet er gerningsmanden 10-12 meter fra bagindgangen til køkkenet, da 
han går forbi ude på fortovet. Den ansatte frygter, at gerningsmanden skulle 
vende sig om og få øje på ham. 
</p><p>
»Jeg kan bare huske, at jeg tænkte: Hvis han vender sig om. Så jeg skynder mig 
at kigge rundt for at se, om jeg kan kravle op på noget«. 
</p><h3>
Råber »det er alvor«
</h3><p>
Vidnet hævder, at han kunne se gerningsmanden fra skyllerummet i cirka 10-15 
sekunder. 
</p><p>
Fra sit gemmested kan vidnet også se PET-betjenten, der med sin tjenestepistol 
i højre hånd følger den retning, gerningsmanden går ude på gaden, mens 
livvagten holder sin venstre skulder i læ af skuret. 
</p><p><b class="ext-link">PORTRÆT AF GERNINGSMANDEN</b><a class="embeddedlink" href="http://politiken.dk/indland/fokus_danmark/fokus_terror/ECE2548342/portraet-den-kvikke-og-antaendelige-mand-endte-som-terrormistaenkt/">Den kvikke og 
antændelige mand endte som terrormistænkt</a></p><p>
PET-betjenten trykker ikke på aftrækkeren. 
</p><p>
»Politiets Efterretningstjenestes mand tager sigte og forsøger at få 
gerningsmanden på kornet. Men han skyder ikke. I stedet råber han pludselig 
'væk med jer', 'det er alvor det her', 'skrid med jer'«, forklarer vidnet og 
tilføjer, at betjenten også råbte til folk, at de skulle ringe 112. 
</p><p>
Derefter forsvinder gerningsmanden, og vidnet ser to kvinder komme til syne, 
da de kommer løbende over mod PET-betjenten, der står ved indgangen. 
</p><p>
»De spørger 'hvad sker der' og vil have en forklaring på alt postyret. Og der 
går det så op for mig, at betjenten ikke har skudt, fordi der har været 
civile ret tæt på gerningsmanden«, siger vidnet. 
</p><p>
»Jeg kunne jo ikke se det, PET-betjenten kunne se, men der var mennesker 
udenfor«. 
</p><h3>
Kan godt forstå han ikke skød 
</h3><p>
Det 58-årige ansatte ønsker ikke at stå frem med navn af hensyn til sin 
familie, men Politiken er bekendt med hans identitet. 
</p><p>
Vidnet har tidligere over for Politiken kritiseret politiets indsats på 
Krudttønden, som han beskriver som »enormt useriøs« og »tilfældig«. 
</p><p><b class="ext-link">VIDNEKRITIK</b><a class="embeddedlink" href="http://politiken.dk/indland/fokus_danmark/fokus_terror/ECE2559980/ansatte-paa-krudttoenden-sikkerheden-var-enormt-userioes/">Sikkerheden var »enormt useriøs«</a></p><p>
Den ansatte ved Krudttønden mener dog, at den PET-betjent, der var til stede 
foran scenen i Stalden og fik Lars Vilks i sikkerhed, da kulturhuset blev 
beskudt, agerede »utrolig professionelt«. 
</p><h3 class="tvheader">Ansat på Krudttønden: Stemningen i huset var en slags forstenelse</h3>
<div class="tvplayer">
<p class="tvplayer-container" data-tvarticle-id="2570353">
</p>
<p class="art-imgdesc clip-source">
Kilde: politiken.tv / Kristian Corfixen. Producer: Peter Vintergaard.
</p>
</div><p/><p>
»Han reagerede lynhurtigt. Han løb op på scenen et splitsekund efter, de 
første skud lød, og trak ham (Lars Vilks, red.) mod køkkenet og 
depotrummene. Helle Merete Brix (arrangør af debatmødet, red.) fulgte 
efter«, siger den ansatte. 
</p><div class="art-quote article-box">
<p class="quote"/>
<blockquote>
<p class="quote-txt">
Han går forholdsvist stille
</p>
<p class="sender">
Ansat på Krudttønden, der efter eget udsagn så gerningsmand kort efter angreb 
</p>
</blockquote>
</div><p/><p><b class="ext-link">OVERBLIK </b><a class="embeddedlink" href="http://politiken.dk/indland/fokus_danmark/fokus_terror/ECE2559230/overblik-det-ved-vi-om-gerningsmandens-22-aarige-liv/">Det ved vi om gerningsmandens 22-årige 
liv</a></p><p>
Han forklarer, at PET dagen før debatarrangementet havde undersøgt 
Krudttønden, imens han var til stede. PET var specielt interesseret i de to 
depotrum, siger den ansatte. 
</p><p>
Det 58-årige fortæller videre, at PET-betjenten, der kort efter angrebet kom 
løbende ud i køkkenet, havde sit våben trukket uden at give sig til kende 
som PET-betjent. Det gjorde publikum i Stalden skræmt. Men selv om den 
ansatte er forbeholden over for den pågældende PET-betjent, kan han godt 
forstå, at betjenten ikke skød efter gerningsmanden. 
</p><p>
»For hvem kunne han så have ramt?« spørger vidnet. 
</p><p>
»De to kvinder, der efterfølgende henvendte sig til betjenten, havde været ret 
tæt på, kunne jeg forstå. Uden at jeg dog selv har set det«, tilføjer han. 
</p><h3>
Flygtede og dræbte igen 
</h3><p>
Efter angrebet ved Krudttønden lykkedes det gerningsmanden at flygte. 
</p><p>
Og cirka klokken 0.45 slog han til igen. 
</p><p>
Denne gang i det indre København, hvor han skød og dræbte den 37-årige vagt 
Dan Uzan foran synagogen på Krystalgade. Gerningsmanden sårede også to 
betjente. 
</p><div class="art-quote article-box">
<p class="quote"/>
<blockquote>
<p class="quote-txt">
Politiets Efterretningstjenestes mand tager sigte og forsøger at få 
gerningsmanden på kornet. Men han skyder ikke
</p>
<p class="sender">
Ansat på Krudttønden 
</p>
</blockquote>
</div><p/><p>
Efter angrebet har der været spekulationer om, hvorfor der ikke var mere end 
to uniformerede betjente til stede ved arrangementet på Østerbro tidligere 
på dagen udover de danske og svenske livvagter, der især havde til opgave at 
sørge for Lars Vilks' sikkerhed. 
</p><p>
Blandt andet kritiserer vidner fra Krudttønden, at der ikke var betjente 
udenfor bygningen. Betjente, som måske ville kunne have sat efter 
gerningsmanden. 
</p><p><b class="ext-link">POLITIFORMAND</b><a class="embeddedlink" href="http://politiken.dk/indland/fokus_danmark/fokus_terror/ECE2561662/politiformand-man-havde-ikke-den-mindste-mistanke-om-at-der-kom-en-gerningsmand-med-en-maskinpistol/">»Man havde ikke den mindste 
mistanke om, at der kom en gerningsmand med en maskinpistol«</a></p><p>
PET ønsker på nuværende tidspunkt ikke at be- eller afkræfte nogen af de nye 
oplysninger over for Politiken. 
</p><p class=" bl-elem">
Politiets Efterretningstjeneste ønsker heller ikke at kommentere på »konkrete 
sikkerhedsforanstaltninger i forbindelse med arrangementet på Krudttønden« 
på grund af den omfattende efterforskning, der i øjeblikket foregår, oplyser 
PET's pressetjeneste. 
</p>	
</div>
</div></body></html>
