---
layout:     post
title: 	    "61-årig kvinde blev dræbt under skyderi i Rønne"
post_author:	    
post_date:	    Wed, 04 Mar 2015 10:41:26 +0100
post_site:	    politiken.dk 
post_link:	    http://politiken.dk/indland/ECE2572926/61-aarig-kvinde-blev-draebt-under-skyderi-i-roenne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var efter alt at dømme en 61-årig kvinde og en 55-årig mand, som blev 
dræbt under skyderiet i Rønne natten til i går.
</p><p>
Det siger Bornholms Politi til formiddag om den tragiske sag, hvor en tredje 
person blev hårdt såret af skud.
</p><p>
»Vi har ikke kunnet foretage den endelige identifikation«, siger 
vicepolitiinspektør Peter Jørgensen.
</p><p>
Den forventes at være på plads i morgen.
</p><p>
Det var tidligt om morgenen, noget før klokken fem, at politiet fik melding om 
skyderi fra parcelhuset i Smedegade.
</p><p>
Da betjentene trådte inden for, lå husets 61-årige kvindelige beboer dræbt, og 
det samme var en 55-årig mand.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2571496/politiets-teori-gerningsmand-bag-roenne-skyderi-er-doed/">Politiets teori: Gerningsmand 
bag Rønne-skyderi er død</a></p><p>
En anden mand, der er 68 år, lå svært kvæstet og blev fløjet til 
Rigshospitalet til behandling.
</p><h3>
Overlevende blev fløjet til Rigspolitiet
</h3><p>
Umiddelbart tror politiet, at der er tale om en jalousidrama. Og at det var 
den 55-årige, der dræbte kvinden, forsøgte at dræbe den 68-årige og til 
sidst begik selvmord.
</p><p>
Men endnu har betjente ikke kunnet afhøre den overlevende. Det sker måske i 
morgen.
</p><p>
På Rigshospitalet er den 68-årige mands tilstand desværre forværret, oplyser 
politiet.
</p><p>
Selv om den formodede gerningsmand er død, fortsætter efterforskningen på fuld 
kraft.
</p><p class=" bl-elem">
»Det er en drabssag, og vi må efterforske hele vejen rundt. Alle forhold skal 
undersøges«, siger Peter Jørgensen.
</p>	
</div>
</div></body></html>
