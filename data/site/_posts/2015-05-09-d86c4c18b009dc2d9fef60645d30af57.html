---
layout:     post
title: 	    "Norge har droppet blasfemiparagraffen - den danske sover videre"
post_author:	    
post_date:	    Sat, 09 May 2015 15:47:01 +0200
post_site:	    politiken.dk 
post_link:	    http://politiken.dk/kultur/ECE2657813/norge-har-droppet-blasfemiparagraffen---den-danske-sover-videre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I denne uge blev det tilladt at spotte guderne i Norge. Her er 
blasfemiparagraffen nemlig blevet hastefjernet fra den norske straffelov - 
mens samme lov i Danmark blot diskuteres igen og igen. 
</p><p>
Efter angrebet på satiremagasinet Charlie Hebdo i Paris 7. januar i år mente 
to medlemmer af det norske Stortinget, at der måtte sættes ind omgående. De 
to politikere var Anders B. Werp fra partiet Høyre og og Jan Arild Ellingsen 
fra Fremskrittspartiet, som i februar formulerede et forslag til Stortinget, 
hvori de slog et slag for ytringsfriheden: 
</p><p>
»Selv om eksistensen af blasfemiparagraffen selvfølgelig ikke legitimerer 
vold, underbygger denne paragraf efter forslagsstillernes mening en 
opfattelse af, at religiøse ytringer og symboler har krav på et særligt værn 
imod ytringer. Det er meget uheldige signaler at sende, og det er på tide, 
at samfundet tydeligt beskytter ytringsfriheden, også i religiøse 
spørgsmål«, stod der i forslaget. 
</p><h3>
IT-problemer spillede ind 
</h3><p>
Egentlig er det flere år siden, at Stortinget vedtog at sløjfe paragraffen, 
men på grund af IT-problemer hos landets politi og retsvæsen, har ændringen 
endnu ikke slået igennem. Ikke før nu, hvor forslaget fra de to politikere 
altså fik den ønskede hensigt. For der har været bred politiske og 
samfundsmæssig konsensus i Norge om det fornuftige i, at blasfemiparagraffen 
forsvinder, siger Sindre Bangstad, der er socialantropolog og forsker ved 
Teologisk Fakultet På universitetet i Oslo. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2654865/analyse-i-usa-taler-ingen-om-selvcensur/">Analyse: I USA taler ingen om 
selvcensur</a></p><div class="art-fakta article-box">
<h4 class="">
FAKTA</h4>
<h5>
Blasfemiparagraffer</h5>
<div class="fakta-body" data-buildingblock="embedded_factboxlink">
<p>
Den norske paragraf lød:
</p><p>
»Den som i ord eller handling offentlig forhåner eller på en krenkende 
eller sårende måte viser ringeakt for nogen trosbekjennelse hvis utøvelse 
her i riket er tillatt eller noget lovlig her bestående religionssamfunds 
troslærdommer eller gudsdyrkelse, eller som medvirker hertil, straffes med 
bøter eller med hefte eller fengsel inntil 6 måneder«.
</p><p>
Den danske paragraf lyder:
</p><p class=" bl-elem">
»Den, der offentligt driver spot med eller forhåner noget her i landet lovligt 
bestående religionssamfunds troslærdomme eller gudsdyrkelse, straffes med 
bøde eller fængsel indtil 4 måneder«.
</p>
</div>
</div><p>
»De eneste, som har protesteret i denne runde, er svært konservative 
kristen-evangeliske miljøer. Redaktøren af den kristne avis Norge idag, Finn 
Jarle Sæle, har sagt, at det her er et kulturelt selvmord. Men det er en 
holdning, han står meget alene med«, siger Sindre Bangstad, der undrer sig 
lidt over, at Norge fjerner blasfemiparagraffen før Danmark. </p><p>
»Egentlig skulle man jo tro, at I lå forud for os på dette punkt«, siger han 
under henvisning til de senere års danske debat om ytringsfriheden og dens 
grænser. 
</p><p>
»Men det kan jo være, at det kommer hos jer også. Retsforståelsen i begge 
lande er jo i stærk bevægelse mod et grundlæggende liberalt ståsted, som 
knytter sig til, at love er til for at beskytte individer og ikke grupper 
eller religiøse verdensopfattelser, hvad de så end måtte bestå i«, siger 
Sindre Bangstad. 
</p><p>
Sidste gang nogen blev dømt under den norske blasfemiparagraf var i 1912, 
fortæller socialantropologen. Derudover har paragraffen været i spil i 
1930'erne, hvor nogen uden held forsøgte at få den store norske digter 
Agnulf Øverland dømt for et foredrag med titlen 'Kristendommen - den tiende 
landeplage'. Og så gjorde en muslimsk gruppering i Norge forsøg på at få 
bragt den norske oversættelse af Salman Rushdies 'De sataniske vers' for 
retten. Det lykkedes heller ikke. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE741477/tyrkisk-forfatter-frikendt-for-blasfemi/">Tyrkisk forfatter frikendt for 
blasfemi</a></p><p><b>En særdeles sovende paragraf</b></p><p>
»Der har været tale om en særdeles sovende paragraf i den norske straffelov«, 
siger Sindre Bangstad. 
</p><p>
På det punkt ligner den danske blasfemiparagraf sin norske søsterparagraf. Men 
hvor Norges nu er helt aflivet, sover den danske blasfemiparagraf videre. 
</p><p>
I Danmark har ingen været dømt efter den danske blasfemiparagraf siden 1946, 
hvor et kærestepar fik en bøde for iført præstekjoler ved at maskebal at 
have døbt en dukke. i 1971 blev to chefer i DR tiltalt for at lade 
sangerinden Trille synge visen 'Øjet', hvor Gud blev skildret som en kigger. 
Siden har paragraffen kun været i vælten, når det er blevet debatteret, om 
den skulle droppes, fortæller Signe Engelbreth Larsen, der har skrevet ph.d. 
i religionssociologi og i øjeblikket er forskningskonsulent ved Aarhus 
Universitet. 
</p><p>
»Herhjemme har vi diskuteret, om paragraffen skulle afskaffes siden mordet på 
den hollandske filminstruktør Theo van Gogh i 2004«, siger hun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE909977/nyt-debatnetvaerk-vil-afskaffe-racismeparagraffen/">Debatnetværk vil afskaffe 
racismeparagraffen</a></p><p>
»Der har flere gange været momentum for at afskaffe den i Danmark, men de 
senere år er der flere gange sket det, at den politiske situation har været 
for højspændt. I kølvandet på karikaturkrisen i 2007 var det måske ikke lige 
det, de danske politikere ønskede at markere sig på, i en periode, hvor 
Danmark var så meget på den internationale dagsorden med en sag, der 
relaterede sig til ytringsfrihed og religionsfrihed«, siger hun. 
</p><p>
I februar i år gik Straffelovrådet herhjemme ud med en rapport, hvor 
konklusionen lød, at den danske blasfemiparagraffen ingen begrænsende effekt 
har på ytringsfriheden - den er ikke til hinder for kritik af religionen, 
lød det. Til gengæld kunne blasfemiparagraffen gøre det muligt for 
myndighederne at gribe ind over for afbrænding af Koraner, Bibler og andre 
religiøse skrifter. 
</p><p>
Efter Straffelovrådets rapport slog justitsminister Mette Frederiksen fast, at 
hun havde »svært ved at se, hvordan vi får et stærkere samfund, eller 
hvordan det vil kunne berige den offentlige debat, hvis man gjorde det 
lovligt at brænde hellige bøger af«. 
</p><p>
For Signe Engelbreth Larsen har den danske blasfemiparagraf dog også en anden 
funktion. 
</p><p class=" bl-elem">
»I Danmark har politikerne brugt paragraffen lidt som en ventil. Det har været 
sted i loven, man har kunnet henvise til, hvis religiøse grupperinger følte 
sig forfulgt eller ikke tilstrækkeligt respekteret. Man kan så diskutere, om 
det tjener den demokratiske dialog i en samfund, at man parkerer sociale 
spændinger i en død paragraf«, siger hun. 
</p>	
</div>

</div></body></html>
