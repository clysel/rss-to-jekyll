---
layout:     post
title: 	    "Ministre skal også komme med belastende oplysninger"
post_author:	    
post_date:	    Mon, 09 Mar 2015 07:39:04 +0100
post_site:	    politiken.dk 
post_link:	    http://politiken.dk/indland/politik/ECE2579142/ministre-skal-ogsaa-komme-med-belastende-oplysninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Folketinget kræver nu, at ministre fremover fremlægger de oplysninger, som 
ikke kun understøtter, men også skader deres politiske sag, når den bliver 
behandlet i Folketinget. 
</p><p>
I en såkaldt <a href="http://multimedia.pol.dk/archive/00919/ministeransvar_bere_919274a.pdf" target="_blank">beretning</a> 
om ministres ansvar fastslår Folketingets Præsidium og Udvalget for 
Forretningsordenen, at en minister ikke alene bør undgå at fortie væsentlige 
oplysninger i en sag, men også skal sørge for at indhente og videregive 
sådanne uden hensyn til, om de understøtter vedkommendes politiske 
holdninger. Det skriver Information. 
</p><p>
Selv om Folketingets formand, Mogens Lykketoft (S), understreger, at de 
gældende regler om ministres ansvar over for Folketinget ikke ændres, så har 
blandt andet debatten om journalist og forfatter Jesper Tynells bog 
'Mørkelygten' understreget behovet for at tilføje »en politisk norm«. 
</p><p>
»Vi ønsker samtidig at understrege, at ministres ret til at argumentere 
positivt for deres forslag ikke indeholder ret til at forholde Folketinget 
tungtvejende bedømmelser fra embedsværket om mulig strid med for eksempel 
grundloven, EU-retten og folkeretten«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/faglitteratur_boger/ECE2448366/moerkelygten-er-en-grundig-og-vigtig-bog-om-embedsvaerkets-moralske-forfald/">'Mørkelygten' er en grundig og 
vigtig bog om embedsværkets moralske forfald </a></p><p>
»Jeg mener, at Jesper Tynell argumenterer overbevisende for, at for eksempel 
forslaget om graduering af udenlandske arbejderes børnecheck var i denne 
kategori. Men der er også andre eksempler«, siger Mogens Lykketoft til 
Information. 
</p><p>
I Mørkelygten beskrives, hvordan den daværende VK-regering i 2010 blev advaret 
af sine embedsmænd om det tvivlsomme ved det såkaldte optjeningsprincip, der 
foreskriver, at udlændinge gradvist skal optjene retten til at få udbetalt 
fuld børneydelse i Danmark. 
</p><h3>
Ikke fuldt oplyst 
</h3><p>
Som det tidligere er blevet afdækket af Information og Berlingske, blev denne 
tvivl ikke givet videre til Folketinget, så politikerne kunne have truffet 
beslutningen på et fuldt oplyst grundlag. 
</p><p>
I stedet endte Folketinget med at vedtage regeringens optjeningsprincip, der 
fratog op mod 27.000 EU-borgere deres ret til fuld børnecheck i Danmark i to 
år, men som ingen konsekvenser havde for danske modtagere af børnechecken. 
</p><p>
Optjeningsprincippet er siden droppet af den nuværende regering, da det ifølge 
EU-Kommissionen er strid med EU-reglerne. 
</p><p>
Enhedslistens gruppeformand, Stine Brix, mener, at normen sikrer en bedre 
lovkvalitet: 
</p><p class=" bl-elem">
»Det handler om at forpligte ministrene mest muligt til at give 
folketingsmedlemmerne det bedst mulige grundlag for at træffe deres 
beslutninger. Ministrene støder jo under forberedelsen af lovene på rigtig 
mange ting, der kan tale både for og imod dem. Og den viden, de får i den 
proces, skal de nu dele med resten af Folketinget«, siger Stine Brix til 
Information. 
</p>	
</div>
</div></body></html>
