---
layout:     post
title: 	    "Sådan fungerer de moderne bycykler - i hele verden"
post_author:	    
post_date:	    Wed, 25 Feb 2015 11:59:41 +0100
post_site:	    politiken.dk 
post_link:	    http://politiken.dk/rejser/ECE2559642/saadan-fungerer-de-moderne-bycykler---i-hele-verden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Storbyernes moderne bycykler er tænkt til, at de skal kunne bruges af alle. 
Som regel kræver det dog, at man trækker kreditkortet frem, inden man er 
klar til at udforske storbyen på bycykel. 
</p><p>
Dermed har de nutidige cykler bevæget sig temmelig langt væk fra den originale 
bycykel, de ’hvide cykler’, der blev stillet ud i gadebilledet i Amsterdam i 
sommeren 1965. 
</p><p>
Aktionsgruppen Provo stod bag forsøget med de hvidmalede cykler, som kunne 
benyttes helt gratis og uden tilmelding. Efter en måned var alle cyklerne 
enten stjålet eller lå på bunden af Amsterdams kanaler, men en tanke om 
bycykler var født. I dag har Amsterdam ingen bycykler, men en lejecykel kan 
findes mange steder i byen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2559102/koebenhavnerne-ignorerer-tohjulet-millionprojekt/">Københavnerne ignorerer 
tohjulet millionprojekt</a></p><p>
Til gengæld har utallige andre byer verden over taget bycykel-ideen videre. 
Der findes anslået 500 byer i verden, der tilbyder sine egne borgere og 
turister en tur på en bycykel. 
</p><p>
De fleste steder er bycyklerne beregnet til korte ture, f.eks. fra metroen til 
arbejdspladsen. 
</p><p>
Ofte er der et lokkemiddel i form af 30-45 minutters gratis kørsel, men 
derefter bliver det hurtigt meget dyrt, hvis man beholder bycyklen et helt 
døgn. I London vil 24 timer med en af de såkaldte ’Boris Bikes’ koste næsten 
500 kroner. Med det behov vil det være billigere at leje en normal cykel på 
hotellet eller hos en decideret cykeludlejer. 
</p><p>
Det er heller ikke alle byer, der stiller bycyklerne til rådighed for 
turister. Det gælder f.eks. Barcelona, hvor Bicing-cyklerne kun er til byens 
egne indbyggere. 
</p><p>
Politiken har taget en rundtur til nogle af storbyernes cykelprogrammer: 
</p><p><b>PARIS</b><br/>
Vélib-cyklerne blev søsat i 2007 og var dermed en slags pioner inden for 
bycykler. Politiken har prøvekørt Vélib-cyklerne. De er tunge og ikke 
specielt sjove at køre på. Det er dog et plus, at det er let at finde en 
station, når man skal skifte til en ny gratisperiode. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/velib_915629y.jpg" alt="" border="0"/><span class="caption"><span class="f-img-caption">plaget. 
</span>Vélib-cyklerne i Paris havde mange problemer med hærværk de første år. Michael Spingler/AP</span></span></p><p><b>Hvor:</b> 20.000 cykler er fordelt i det centrale Paris, men der er også 
tilgængelige cykler uden for Boulevard Périferique, der lidt groft sagt 
deler centrum fra forstæderne. 
</p><p><b>Hvad koster det:</b> Et dagspas koster 1,70 euro (10,50 kroner), 7 dages 
brugsret koster 8 euro (60 kroner). Efter betaling kan man køre gratis i 30 
minutter. Derefter afleverer man cyklen i en stander og man kan straks tage 
en ny til endnu en gratis periode. 
</p><p>
Der er forskellige abonnementer: Betal f.eks. 29 euro (216 kroner) og kør et 
år som overfor beskrevet. 
</p><p><a class=" bl-elem" href="http://en.velib.paris.fr/" target="_blank">Se hjemmesiden</a></p><p><b>KØBENHAVN</b><br/>
Københavns nye by- og pendlercykel hører til i den absolut avancerede ende. 
Den har elmotor og gps-navigation. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/k_benhavn_915625y.jpg" alt="" border="0"/><span class="caption"><span class="f-img-caption">Avanceret. 
</span>Københavns nye bycyklar har både gps og elmotor. Foto: Jens Dresling</span></span></p><p><b>Hvor:</b> 424 cykler fra firmaet GoBike er fordelt i København og på 
Frederiksberg. Det forventer, at 1.860 nye bycykler og 105 ladestationer vil 
stå klar til sommer. 
</p><p><b>Hvad koster det:</b> Som f.eks. turist er prisen 25 kroner per time. Et 
månedligt abonnement koster 70 kroner, og så kan man køre de første 30 
minutter gratis. Derefter koster det 6 kroner per time. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2559223/jagten-paa-bycyklens-brugere-god-ide---men-det-ser-besvaerligt-ud/">Jagten på bycyklens brugere: 
God ide - men det ser besværligt ud</a></p><p><a class=" bl-elem" href="http://bycyklen.dk/da/" target="_blank">Se hjemmesiden </a></p><p><b>LONDON</b><br/>
Londons bycykler hedder i folkemunde ’Boris Bikes’, opkaldt efter 
overborgmester Boris Johnson,der fik dem indført i 2010. Det korrekte navn 
er Barclays Cycle Hire, opkaldt efter hovedsponsoren Barclays Bank, der dog 
er på vej ud. En ny sponsor bliver udnævnt om kort tid. Coca-Cola er nævnt 
som en af kandidaterne. 
</p><p>
Politiken har prøvekørt ’Boris Bikes’ i London, og de er som de nært beslægede 
Vélib-cykler i Paris tunge og klodsede at køre på. Desuden forekommer der at 
være lidt langt mellem dockingstationerne, hvor man henter og afleverer 
cyklerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/ECE2559129/bycykler-verden-over-vil-gaa-i-staa-uden-millionstoette/">Bycykler verden over vil gå i 
stå uden millionstøtte</a></p><p><b>Hvor:</b> Dækningen er bedst i det centrale London, men der kommer konstant 
flere cykler lidt længere ude i forstæderne. 
</p><p><b>Hvad koster det:</b> Et dagspas koster 2 pund (20 kroner), og så er de 
første 30 minutters kørsel gratis. Hvis man beholder cyklen, vil hver 
følgende halve time koster 2 pund. 
</p><p><a class=" bl-elem" href="http://www.tfl.gov.uk/modes/cycling/barclays-cycle-hire" target="_blank">Se 
hjemmesiden </a></p><p><b>SAN FRANCISCO</b><br/>
De stejle bakker i det centrale San Francisco kalder ikke just på cykelture, 
men det er en miljøbevidst by, og et program for bycykler forekommer derfor 
oplagt. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/san_francisco_915628y.jpg" alt="" border="0"/><span class="caption"><span class="f-img-caption">begrænset. 
</span>En ret lille del af San Francisco tilbyder nu bycykler. Cyklerne havde premiere i august 2013. Foto: Marcio Jose Sanchez/AP</span></span></p><p><b>Hvor:</b> Bay Area Bike Share dækker den nordøstlige ende af San Francisco 
med cirka 25 stationer, hvor man kan tage eller bytte cykel. 
</p><p><b>Hvad koster det:</b> Et dagspas koster 9 dollars (60 kroner), og så kan man 
køre 30 minutter gratis. Efter den første time koster hver 30 minutter 7 
dollars (46 kroner), så det er ikke sådan en cykel, man skal tage til turen 
over Golden Gate Bridge. 
</p><p><a class=" bl-elem" href="http://www.bayareabikeshare.com/" target="_blank">Se hjemmesiden </a></p><p><b>NEW YORK</b><br/>
De fleste tænker nok ’gul taxi’, når de tænker kollektiv transport i New 
York. Men byen har faktisk en ret ambitiøs plan om at tilbyde bycykler. 
Byens ambitioner stopper dog ved pengekassen. Bycyklerne i New York får ikke 
tilskud fra byen, men skal køre med sponsorer og reklamepenge samt 
naturligvis brugerbetaling. Hidtil har det været svært at få en fornuftig 
forretning af ud det, men Citi Bike knokler videre. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/new_york_915627y.jpg" alt="" border="0"/><span class="caption"><span class="f-img-caption">hæmmet. 
</span>New Yorks bycykler har haft talrige problemer. Bl.a. hårdt vintervejr. Mark Lennihan/AP</span></span></p><p><b>Hvor: </b>Den sydlige del af Manhattan er godt dækket med bycykler, men det 
stopper ved Central Park. Cyklerne findes ogås i Brooklyn, og der er planer 
om yderligere udbredelse. 
</p><p><b>Hvad koster det:</b> New Yorks bycykler høret til i den dyre ende. Et 
dagspas koster 9,95 dollars (66 kroner), og så kan man i lighed med andre 
byer køre 30 minutter gratis. Hvis man beholder cyklen længere, kommer man 
til at betale 12 dollars (80 kroner per time). Fastboende kan overveje et 
års abonnement til 149 dollars (984 kroner), som giver 45 minutters gratis 
kørsel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2122978/newyorkerne-er-vilde-med-deres-nye-bycykler/">Newyorkerne er vilde med deres 
nye bycykler</a></p><p><a class=" bl-elem" href="https://www.citibikenyc.com/" target="_blank">Se hjemmesiden </a></p><p><b>TYSKLAND</b><br/>
Der er ikke meget tysk over navnet Call A Bike, og man skal faktisk heller 
ikke ringe nogen steder han for at få fat i en cykel. 
</p><p>
Men sådan hedder de tyske bycykler, der opereres i samarbejde med Deutsche 
Bahn. Derfor findes de i 50 større tyske byer, og de kan bruges af både 
fastboende og af turister. 
</p><p><b>Hvor:</b> I mange tyske byer. 
</p><p><b>Hvad koster det:</b> Call A Bike-cyklerne afregnes per minut, og prisen er 
8 cent (ca. 60 øre) per minut. Prisen for at beholde en cykel en hel dag er 
fornuftig, nemlig 15 euro (115 kroner), og dermed kan man faktisk godt tage 
på lidt længere byrundture på en Call A Bike-cykel uden at blive 
ruineret. 
</p><p><a class=" bl-elem" href="https://www.callabike-interaktiv.de/index.php?id=89&amp;f=500&amp;start=oa" target="_blank">Se 
hjemmesiden</a></p><p><b>SHANGHAI</b><br/>
Kina er verdensførende, når det gælder bycykler, og Shanghai er da også godt 
med på dette område. Her står nemlig 28.000 bycykler til rådighed, men man 
skal muligvis indstille sig på begrænset anvendelighed af cyklerne. 
</p><p>
Ifølge hjemmesiden <a href="http://www.publicbike.net/en/c/city.aspx?c=Shanghai" target="_blank">publicbike.net</a> 
er der nemlig ikke gear på cyklerne. Der er heller ingen reflekser, og 
sadlen kan ikke justeres i højden. 
</p><p><b>Hvor</b>: Politiken har fundet frem, at der er 28.000 cykler, men vi har 
ikke fundet den præcise fordeling rundt om i byen. 
</p><p><b>Hvad koster det: </b>Den første time er gratis. Derfor koster det 1 RMB 
(som svarer til cirka 1 krone) per time. 
</p><p><a class=" bl-elem" href="http://www.chinarmb.com/" target="_blank">Se hjemmesiden (på 
kinesisk) </a></p><p><b>BUENOS AIRES</b><br/>
Argentinas hovedstad har verdens måske mest demokratiske program for bycykler 
– og det er 100 procent i tråd med de hvide cykler i Amsterdam i 1965: 
Buenos Aires’ cykler er nemlig gratis. 
</p><p><b>Hvor:</b> Fra centrum mod nord til bydelen Palermo. 
</p><p><b>Hvad koster det.</b> Gratis, men udlån er begrænset til en time. Inden man 
kører, skal man vise en form for id. Cyklernes placering kan følges på appen 
Ecobici. Politiken har hentet den i App Store, men kunne ikke få den til at 
give en korrekt visning, muligvis på grund af gps-problemer. 
</p><p><a class=" bl-elem" href="https://www.ecobici.df.gob.mx/" target="_blank">Se hjemmesiden </a></p><p><b>STOCKHOLM</b><br/>
Om vinteren er der næppe den store lyst til at køre på cykel i Stockholm, og 
det tager Stockholm city Bikes konsekvensen af: Man kan nemlig kun leje 
cyklerne i perioden fra 1. april til 31. oktober. 
</p><p><b>Hvor:</b> Cyklerne er tilgængelige rundt omkring i det centrale Stockholm. 
</p><p><b>Hvad koster det:</b> Brugen af Stockholms bycykler er ikke skåret efter den 
gængse model. For en turist kan det være relevant at købe et tredageskort – 
kortere perioder tilbydes ikke. Det koster 250 svenske kroner (200 kroner), 
og så kan man køre i 3 timer, og derefter skal cyklen returneres. Man kan 
ikke betale sig fra at beholde den i længere tid, for kortet bliver spærret, 
hvis man forsøger på det. Men man kan tage en eller flere nye tre timers 
perioder. 
</p><p><a class=" bl-elem" href="http://www.citybikes.se/home" target="_blank">Se hjemmesiden </a></p><p><b>BRUXELLES</b><br/>
Den belgiske hovedstad synes at have kigget London og Paris over skulderen i 
skabelsen af et program for bycykler. Dermed er Bruxelles’ Villo-cykler 
lette at bruge, hvis man har været i de to andre byer: 
</p><p><b>Hvor: </b>Stationerne er så udbredte i centrum, at der er højst 450 meter 
fra den ene cykel til den næste. 
</p><p><b>Hvad koster det:</b> Turister kan overveje at købe et dagspas til 1,60 euro 
(12 kroner), og så kan man køre gratis i 30 minutter, og efter et cykelskift 
er man klar til endnu 30 minutter, og det kan man fortsætte med hele dagen. 
Beholder man cyklen, koster det hurtigt 2 euro (15 kroner) per time. 
</p><p class=" bl-elem"><a class=" bl-elem" href="http://en.villo.be/" target="_blank">Se hjemmesiden</a></p>	
</div>
</div></body></html>
