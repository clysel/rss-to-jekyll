---
layout:     post
title: 	    "Tagpap starter brand i Experimentarium"
post_author:	    Christian Østergaard
post_date:	    Mon, 27 Apr 2015 13:28:00 +0000
post_site:	    ing.dk 
post_link:	    http://ing.dk/artikel/tagpap-starter-brand-i-experimentarium-175722
---
<html><body><div><section class="body">
			<p>Experimentariums bygning i Hellerup nord for København er brudt i brand mandag eftermiddag. Der er ifølge Københavns Brandvæsen tale om en kraftig tagbrand, oplyser Københavns Brandvæsen til <a href="http://nyhederne.tv2.dk/2015-04-27-kraftig-brand-i-experimentarium-i-hellerup">TV2</a>. Der er meldinger om to tilskadekomne ved branden.</p>
			<p>Experimentariums gamle bygning i Hellerup står tom for besøgende og udstillinger, da bygningen i øjeblikket er under ombygning. Experimentariums udstillinger er derfor flyttet til Experimentarium City på papirøen i Københavns Havn.</p>
			<blockquote class="twitter-tweet" lang="en">Breaking Experimentarium som er under renovering står i brand. <a href="http://t.co/0nCckV9IXz">pic.twitter.com/0nCckV9IXz</a>— Niels Kjelstrup (@Kjelstrup) <a href="https://twitter.com/Kjelstrup/status/592669691312775170">April 27, 2015</a></blockquote>
			<p>På Twitter beskriver brugere i nærheden, at brandvæsenet er kommet frem til stedet, men at der er langt ind til flammerne.</p>
			<p>Ifølge <a href="https://www.experimentarium.dk/forsiden/om-experimentarium/udbygning-af-experimentarium/">Experimentariums hjemmeside</a> var man i gang med at arbejde på fundamentet under bygningen inden den igen skulle opbygges efter at entreprenørerne havde revet en del af den gamle bygning ned.</p>
			<p>Branden er ifølge Experimentarium opstået i forbindelse med tagpap-arbejde på den resterende del af taget, skriver <a href="http://www.dr.dk/Nyheder/Indland/2015/04/27/144613.htm">DR</a>. Nordsjællands Politi oplyser til TV-stationen, at Gentofte Brandvæsen, som er ansvarlige for slukningen har tilkaldt assistance fra Lyngby, Frederiksberg og Københavns Brandvæsener.</p>
		</section>
		  </div></body></html>
