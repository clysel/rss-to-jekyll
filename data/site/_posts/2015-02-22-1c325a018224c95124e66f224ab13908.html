---
layout:     post
title: 	    "Klarlund: Pas på bakterierne, hvis du vil undgå ledsygdom"
post_author:	    
post_date:	    Sun, 22 Feb 2015 08:00:00 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2474803/klarlund-pas-paa-bakterierne-hvis-du-vil-undgaa-ledsygdom/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" href="http://bente.klarlund@pol.dk" target="_blank">bente.klarlund@pol.dk</a></p>
</div>
</div><p><b>Frank Bornakke</b>: 
</p><p>
Jeg fik for snart et år siden en diagnose på reaktiv artrit. Det betød, at jeg 
i flere måneder næsten ikke kunne bruge min højre arm. Men nu er armen 
heldigvis næsten helt god igen. Jeg har imidlertid hørt, at når man først 
har haft reaktiv artrit en gang, har man en større risiko for at få det 
igen. Mit spørgsmål er derfor, om jeg kan gøre noget for at forebygge, at 
det sker. 
</p><p><b>Bente Klarlund Pedersen</b>: 
</p><p>
Reaktiv artritis (reaktiv gigt eller Reiters sygdom) er en ledsygdom, som kan 
opstå under eller i ugerne efter en infektion, hyppigst i urinvejene eller i 
mave-tarm-kanalen (www.gigtforeningen.dk). Sygdommen har nogle træk til 
fælles med psoriasisgigt og Morbus Bechterew. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/ECE1436551/klarlunds-brevkasse-bakker-og-trapper-driller/">Klarlunds brevkasse: Bakker og 
trapper driller </a></p><p>
Sygdommen er langt hyppigere hos mennesker, der har en bestemt vævstype, 
HLA-B27. Det betyder, at man har øget risiko for at opleve reaktiv gigt, 
hvis man har haft det en gang. Det er typisk for gigtsygdommen, at selve 
infektionen udspiller sig et andet sted i kroppen, men immunsystemet 
reagerer med en betændelsestilstand, der kan ramme et eller flere store led, 
hyppigst ankler og knæ. 
</p><p>
Der er som sagt oftest tale om infektion i tarmen eller urinvejene med 
bakterier og lignende mikroorganismer (salmonella, campylobacter, yersinia 
og klamydia). Forløbet er som regel godartet og går i sig selv igen i løbet 
af få uger eller måneder, hvorefter man er helt rask uden sygdomsfølger. I 
nogle tilfælde kan forløbet være længerevarende, og man kan få 
tilbagevendende symptomer. 
</p><p class=" bl-elem">
Man kan forebygge reaktiv gigt ved at forebygge de bakterieinfektioner, som er 
årsag til denne gigtsygdom. Man forebygger eksempelvis infektion med 
tarmbakterier ved at undgå forurenet mad eller madprodukter, og man 
forebygger infektion med klamydia ved at dyrke sikker sex. 
</p>	
</div>
</div></body></html>
