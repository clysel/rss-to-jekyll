---
layout:     post
title: 	    "Skrald, pelsdyr og skattely - fire prekære sager for Ekstra Bladet"
post_author:	    
post_date:	    Thu, 07 May 2015 12:43:22 +0200
post_site:	    politiken.dk 
post_link:	    http://politiken.dk/kultur/medier/ECE2658964/skrald-pelsdyr-og-skattely---fire-prekaere-sager-for-ekstra-bladet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politiet har anlagt en straffesag mod avisen Ekstra Bladet - en del af 
koncernen JP/Politikens hus - i en sag om annoncer for spiludbydere som 
Betfair, Ladbrokes og Unibet, hvilket ifølge politiet har skaffet avisen en 
ulovlig indtjening. 
</p><p>
Derfor ønsker politiet nu 415 millioner kroner konfiskeret fra huset. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/kultur/medier/ECE2658748/politiet-kraever-415-millioner-kroner-af-jppolitikens-hus-for-spilannoncer/">Politiet kræver 415 millioner 
kroner af JP/Politikens Hus for spilannoncer</a></p><p>
Og det er ikke første gang, formiddagsavisen på Rådhuspladsen har udforsket 
lovens grænser. Her er <b>fire</b><b>eksempler </b>på Ekstra Bladet i 
retten. 
</p><p><b>Februar 2008</b></p><p>
Ekstra Bladet indgår ved en domstol i London forlig med den islandske bank 
Kaupthing, efter at avisen i en række artikler i avisen i oktober og 
november 2006 havde beskyldt banken for at være skattefifler og gøre brug af 
flere skattely. Forliget indebærer bl.a., at Ekstra Bladet skal betale en 
stor erstatning. Sagen endte i London, fordi avisen havde oversat artiklerne 
om Kaupthing til engelsk på sin hjemmeside. 
</p><p><b>Juli 2012</b></p><p>
Justitsministeriet afviser tidligere miljøminister Karen Ellemanns (V) klage 
over, at journalister har været i hendes skraldespand. 
</p><p>
I december 2010 bragte Ekstra Bladet en artikel om, at den daværende 
miljøminister var et miljøsvin og ikke sorterede sit affald. Avisen havde to 
søndage hentet hendes affaldssække og tjekket indholdet. Karen Ellemann 
anmeldte Ekstra Bladet for ulovlig indtrængen på privat grund. <span class="img-contimg-fl-right"><img class="image inlineLightBox" src="http://multimedia.pol.dk/archive/00934/ebpdf__7__934401h.jpg" alt="" border="0"/></span></p><p>
I juni 2012 frafaldt Rigsadvokaten sigtelserne mod avisens ansatte. Karen 
Ellemann klagede herefter over afgørelsen til Justitsministeriet. 
</p><p><b>Oktober 2012</b></p><p>
Ekstra Bladets nyhedschef Miki Mistrati frifindes i en sag, hvor Dansk 
Pelsdyravlerforening havde krævet en erstatning på 1,2 mio. kroner. Ekstra 
Bladet afslørede i 2009 sammen med udsendelsen ’Operation X’, at danske mink 
lever under kummerlige forhold. I maj 2013 idømmes Mistrati ved Retten i 
Holstebro ti dagbøder á 500 kroner for medvirken til ulovlig indtrængen på 
31 danske pelsdyrfarme tilbage i 2009. 
</p><p><b>Februar 2013</b></p><p>
Landsretten ophæver aftalen om, at Ekstra Bladet ikke må nævne Peter 
Forchhammers navn. 
</p><p>
I 1998 skrev Ekstra Bladet en artikel om erhvervsmanden Peter Forchhammer, 
hvor de kaldte ham en aktiefusker og en løgner. Men historien havde ikke rod 
i virkeligheden, og Forchhammer ville lægge sag an for injurier. 
Chefredaktør Bent Falbert indgik i stedet i 2001 et forlig, der indebar, at 
avisen ikke måtte nævne Peter Forchhammer og hans familie i avisen. Skete 
det alligevel, ville det koste 25.000 kr. per gang. 
</p><p>
I februar 2012 stævnede Forchhammer Ekstra Bladet for at overtræde forliget, 
og i marts 2012 blev avisen dømt til at betale 100.000 kr. til Peter 
Forchhammer for at have nævnt ham fire gange. 
</p><p class=" bl-elem"><i class=" bl-elem">Research: Politikens Bibliotek/Aase Andreasen</i></p>	
</div>

</div></body></html>
