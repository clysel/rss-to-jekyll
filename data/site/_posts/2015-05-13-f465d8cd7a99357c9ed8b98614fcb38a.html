---
layout:     post
title: 	    "Skrækmodstander dæmper Wozniackis håb for Paris "
post_author:	    
post_date:	    Wed, 13 May 2015 18:08:01 +0200
post_site:	    politiken.dk 
post_link:	    http://politiken.dk/sport/tennis/ECE2668708/skraekmodstander-daemper-wozniackis-haab-for-paris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det holdt hårdt for Victoria Azarenka at lukke opgøret, men onsdag eftermiddag 
besejrede hviderusseren for tredje gang i denne sæson Caroline Wozniacki, 
som dermed ikke helt har fået den ønskede optakt til French Open. 
</p><p>
Striben af nederlag til den samme spiller er begyndt at gøre ondt, og denne 
gang kneb det for danskeren at præsentere et godt venindesmil, da de to 
spillere skulle sige tak for kampen på Foro Italico. 
</p><p><b class="ext-link">UHELD:</b><a class="embeddedlink" href="http://politiken.dk/sport/tennis/ECE2663729/wozniacki-presses-haardt-paa-gruset-foer-french-open/">Wozniacki presses hårdt på gruset før 
French Open</a></p><p>
6-2, 7-6 (7-2) vandt Azarenka i 2. runde-kampen, men i egen serv ved 6-5 
misbrugte hun fire matchbolde, hvorefter Wozniacki brød og fremtvang 
tiebreak. Her kom Azarenka foran 3-0 og lignede en, der allerede havde 
rystet den dårlige oplevelse af sig. Og derfra styrede hun sikkert sejren i 
hus. 
</p><p>
Når Azarenka skruede op for sin offensive stil, så dominerede hun næsten hver 
gang sin modstander, og hvis først hun finder længden med forhånden, så får 
alle spillere på WTA-touren problemer mod hende. 
</p><p><b class="ext-link">IGEN, IGEN:</b><a class="embeddedlink" href="http://politiken.dk/sport/ECE2662401/wozniackis-samarbejde-med-spansk-traener-er-sat-i-bero/">Wozniackis samarbejde med spansk 
træner er sat i bero</a></p><p>
For år tilbage spillede de to jævnbyrdige kampe mod hinanden, men det er fem 
år siden, at Wozniacki har vundet en fuldført kamp mod hviderusseren, og de 
seneste fire gange er det endt med sejr til Azarenka. 
</p><p>
På grund af sygdom er Azarenka dalet på ranglisten, og derfor er hun useedet i 
Rom og en frygtet modstander for de etablerede navne tidligt i turneringen. 
Ligesom ved Australian Open og i Doha havnede Wozniacki i selskab med 
Azarenka, og igen viste det sig, at Wozniacki ikke har de rette våben til at 
komme forbi den tidligere nr. 1 på ranglisten. 
</p><p><b class="ext-link">FARVEL:</b><a class="embeddedlink" href="http://politiken.dk/sport/tennis/ECE2658976/wozniacki-taber-i-tre-saet-til-sharapova/">Wozniacki taber i tre sæt til Sharapova</a></p><p>
Wozniacki, som altså kun fik en enkelt kamp i Rom, da hun sad over 1. runde, 
viste igen virkelig god fysisk form, men i en lang række af duellerne blev 
hun hurtigt presset langt ned bag baglinjen, bl.a. fordi hun leverede for 
mange passive forhåndsslag, som Azarenka kunne kaste sig over. 
</p><p>
Der har været opmuntringer for Wozniacki i grusbanesæsonen, men den sidste 
test er ikke den rette ballast at rejse til Paris med. I Stuttgart nåede 
Wozniacki finalen, hvor hun tabte til Kerber, og i Madrid blev hun besejret 
af Sharapova i kvartfinalen. 
</p><p><b>Presset ved French Open minimalt</b></p><p>
I French Open skal der leveres solid grustennis i to uger, hvis man vil blandt 
de bedste, og det ligner på forhånd en stor udfordring for Caroline 
Wozniacki, der med egne ord eller »burde passe godt til grustennis«. 
</p><p class=" bl-elem">
Til gengæld møder hun ikke frem på Roland Garros og skal leve op til et vildt 
forventningspres. 
</p>	
</div>

</div></body></html>
