---
layout:     post
title: 	    "Fagforening: Ryanair smed vores forslag hånligt hen over bordet"
post_author:	    
post_date:	    Fri, 20 Feb 2015 19:15:16 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2556731/fagforening-ryanair-smed-vores-forslag-haanligt-hen-over-bordet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter godt en times møde mellem irske Ryanair og repræsentanter fra LO og det 
danske Serviceforbund står det klart, at der ikke kommer til at blive 
indgået nogen overenskomst mellem danske fagforeninger og lavprisselskabet, 
der har gjort det til en forretningsmodel at betale de lavest mulige 
lønninger og grundlæggende se bort fra overenskomster. 
</p><p>
»Vi kom med et oplæg til et forlig, men det smed de hånligt hen ad bordet. Da 
de gik igen, tog de det heller ikke med sig«, siger formand for 
Serviceforbundet John Dybart til Politiken. 
</p><p>
Ryanair henviste, ifølge John Dybart til, at selskabet har sine egne interne 
overenskomster, men da danskerne spurgte, om de kunne se dem med henblik på 
at finde fælles punkter som udgangspunkt i en videre forhandling, fik de 
ifølge John Dybart at vide, at det ikke kunne lade sig gøre. 
</p><h3>
Er måske presset 
</h3><p>
Han beskriver stemningen på mødet som »professionel«, men påpeger samtidig, at 
Ryanair gjorde det helt klart, at der under ingen omstændigheder kan blive 
tale om at indgå en dansk overenskomst. 
</p><p><b class="ext-link">BAGGRUND</b><a class="embeddedlink" href="http://politiken.dk/oekonomi/virksomheder/ECE2539936/britiske-og-irske-fagforeninger-ryanair-er-en-skrupelloes-modstander/">Britiske og irske fagforeninger: Ryanair 
er en skrupelløs modstander</a></p><p><i class=" bl-elem">Hvorfor tror du så de indkaldte til møde med jer?</i></p><p>
»Det er svært at sige. Måske er de mere pressede, end vi tror, måske ville de 
være venlige, eller måske ville de ganske enkelt kunne sige, at de havde 
indkaldt os og forklaret, at der ikke kommer en overenskomst«, siger John 
Dybart. 
</p><p>
»Vi kom med en intention om at komme lidt videre med dialog. Men det er ikke 
sket«, understreger han. 
</p><p class=" bl-elem">
Alt tyder nu på, at Ryanair ender med at få en sag for en dansk arbejdsret. 
Foreligger der ikke nogen aftale med flyselskabet, der er på vej til at 
etablere en større base i København, inden 26. marts, er der lagt op til 
strejke. 
</p>	
</div>
</div></body></html>
