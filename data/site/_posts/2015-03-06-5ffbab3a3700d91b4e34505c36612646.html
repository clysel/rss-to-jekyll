---
layout:     post
title: 	    "Unesco om IS' ødelæggelser: Menneskehedens forhistorie smadres systematisk"
post_author:	    
post_date:	    Fri, 06 Mar 2015 21:57:53 +0100
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2576515/unesco-om-is-oedelaeggelser-menneskehedens-forhistorie-smadres-systematisk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif.
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak.
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>.
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak.
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/></p>

</div>
</div>
<p>
De sunnimuslimske medlemmer af Islamisk Stat har sat bulldozere ind for at 
destruere resterne af den oldgamle by Nimrud i Irak. 
</p><p>
Det er, erklærer generaldirektør Irina Bokova fra FN's kulturorganisation 
Unesco, en krigsforbrydelse. 
</p><p>
»Dette minder os om, at intet er i sikkerhed for den kulturelle udrensning, 
der er i gang i landet. Den rammer mennesker, mindretal og kendetegnes af 
den systematiske ødelæggelse af menneskehedens ældgamle arv«, finder hun. 
</p><p><b class="ext-link">BESTYRTELSE</b><a class="embeddedlink" href="http://politiken.dk/kultur/ECE2566274/islamisk-stats-amokloeb-paa-kunstskatte-forfaerder-arkaeolog/">Islamisk Stats amokløb på kunstskatte 
forfærder arkæolog</a></p><p>
Bokova betegner ødelæggelsestogterne som en krigsforbrydelse og opfordrer 
religiøse og politiske ledere til at tage afstand fra destruktionen og 
erklære, at der ikke er nogen berettiget grund til at ødelægge historiske og 
kulturelle fund. 
</p><p>
»Medlemmer af Islamisk Stat kom til den arkæologiske by og stjal værdier, 
inden de gik i gang med at jævne det med jorden. Der var statuer og mure og 
et palads, som Islamisk Stat nu fuldstændigt har ødelagt«, siger lokale 
beboere til nyhedsbureauet Reuters. 
</p><h3>
Systematisk udradering af historien 
</h3><div class="art-fakta article-box">
<h4 class="">
NIMRUD</h4>
<div class="fakta-body" data-buildingblock="embedded_factboxlink">
<p><b>Oldtidsby</b>, der blev grundlagt i det 13. århundrede før Kristus. 
</p><p>
Var hovedby for det store og avancerede <b>assyriske rige</b>, der opstod i 
Mesopotamien. 
</p><p>
Den 3.300 år gamle by var over <b>13 kvadratkilometer stor</b> og var 
omkranset af en forsvarsmur, der var næsten 8 kilometer lang. 
</p><p><b>Udgravninger</b> har afsløret en rig arv af blandt andet religiøse 
genstande fra den assyriske kultur. 
</p><p class=" bl-elem"><i class=" bl-elem">Kilde: Unesco</i></p>
</div>
</div><p/><p>
Unescos leder har nu bedt anklageren fra den internationale straffedomstol om 
at se nærmere på ødelæggelsestogtet mod den forhistoriske by. 
</p><p>
Den sker kort efter en omfattende indsats fra de sunnimuslimske terroristers 
side på at destruere de udstillede oldtidsgenstande på den besatte by Mosuls 
historiske museum. Islamisk Stats hellige krigere har også brændt et stort 
antal historiske skrifter fra byens biblioteker. 
</p><p>
Begrundelsen er, at de forhistoriske værker med deres ikke-islamiske guder 
krænker islam. 
</p><p><b class="ext-link">FAKTA</b><a class="embeddedlink" href="http://politiken.dk/kultur/ECE2565968/her-er-de-mest-berygtede-kulturoedelaeggelser-i-moderne-tid/">Her er de mest berygtede kulturødelæggelser 
i moderne tid</a></p><h3 class="tvheader">2566001</h3>
<p class=" bl-elem"/>	
</div>
</div></body></html>
