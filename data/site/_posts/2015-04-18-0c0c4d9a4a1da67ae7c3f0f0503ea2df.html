---
layout:     post
title: 	    "Teenagere fængslet for at bortføre en jævnaldrende"
post_author:	    
post_date:	    Sat, 18 Apr 2015 14:11:52 +0200
post_site:	    politiken.dk 
post_link:	    http://politiken.dk/indland/ECE2633692/teenagere-faengslet-for-at-bortfoere-en-jaevnaldrende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To teenagere er lørdag i Retten på Frederiksberg blevet varetægtsfængslet i en 
sag om grov vold og frihedsberøvelse. 
</p><p>
Politiet mener, at de to sammen med nogle andre tvang en jævnaldrende ind i en 
bil og kørte ham til Valbyparken, hvor de slog ham med trækæppe.
</p><p>
Bortførelsen skete ved Frugthaven i Valby den 9. april mellem klokken 18 og 19 
om aftenen.
</p><p>
Ifølge ekstrabladet.dk tvang de to unge deres offer ned i bagagerummet på en 
bil, hvorefter de kørte til Valbyparken lige i nærheden og afstraffede ham 
ved at slå ham med trækæppe på overkroppen.
</p><p>
Angiveligt blev han også tvunget til at gå ud i en sø og blev sparket og slået 
endnu mere, da han kom op igen.
</p><p>
De formodede gerningsmænd er ifølge den centrale efterforskningsleder Henrik 
Vedel, Københavns Politi, 16 og 17 år gamle. De er sigtet for grov vold og 
frihedsberøvelse og skal tilbringe varetægtsfængslingen på en institution 
for unge, mens politiet efterforsker sagen.
</p><p>
Grundlovsforhøret fandt sted for lukkede døre, blandt andet med den 
begrundelse, at der er medgerningsmænd på fri fod.
</p><p>
På grund af de lukkede døre er det sparsomt med oplysninger om sagen, blandt 
andet er det uvist, hvad motivet til bortførelsen og afstraffelsen var.
</p><p class=" bl-elem">
Såvel de to formodede gerningsmænd som deres offer kommer fra Valby-området.
</p>	
</div>

</div></body></html>
