---
layout:     post
title: 	    "Speedway-farce: Elendig polsk bane spolerer sæsonåbning"
post_author:	    
post_date:	    Sat, 18 Apr 2015 22:23:56 +0200
post_site:	    politiken.dk 
post_link:	    http://politiken.dk/sport/motorsport/ECE2634080/speedway-farce-elendig-polsk-bane-spolerer-saesonaabning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Premieren endte som lidt af en farce, da Nicki Pedersen og co. i aften tog hul 
på grandprix-sæsonen i Polen.
</p><p>
Elendige baneforhold betød, at kørerne efter 12 heats nægtede at gennemføre 
sæsonåbningen i Warszawa.
</p><p>
Det var dog ikke kun banen, der var farlig at køre på.
</p><p>
Tidligt på aftenen var der også problemer med startsnoren, der ikke virkede, 
hvilket medførte en masse tyvstarter.
</p><p>
I stedet for at køre frem til startsnoren, skulle kørerne i stedet holde 
skarpt øje med en startlampe, hvilket medførte et stort kaos.
</p><p>
Den ellers længe ventede sæsonpremiere blev overværet af tusindvis af fans, 
der fik sat tålmodigheden på prøve gentagne gange på grund af de mange 
pauser. Til sidst lød meldingen over højttalerne, at grandprixet måtte 
afblæses.
</p><p>
Nicki Pedersen nåede at deltage i tre heats uden den store succes. Det blev 
blot til tre point for den danske stjerne.
</p><p>
Bedre kørende var Niels-Kristian Iversen og Michael Jepsen Jensen, der nåede 
at optjene henholdsvis syv og fem point i deres tre heats.
</p><p class=" bl-elem">
Det er endnu uvist, om de point, som kørerne nåede at køre ind i grandprixet i 
Warszawa, kommer til at tælle i VM-stillingen.
</p>	
</div>

</div></body></html>
