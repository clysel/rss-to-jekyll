---
layout:     post
title: 	    "Balslev: Nu er det slut med projektlederens enetaler"
post_author:	    15300
post_date:	    Wed, 11 Mar 2015 16:12:09 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/nu-er-det-slut-med-projektlederens-enetaler-2848
---
<html><body><div><section class="body"><p>Indtil for et par år siden var projektleder Sussie Winther Larsen billedligt talt sin egen projektværktøjsmager, men det blev der lavet om på, da hendes arbejdsplads, Balslev Rådgivende Ingeniører, <a href="http://karriere.jobfinder.dk/artikel/faelles-projektmodel-halverede-nedskrivninger-paa-balslevs-projekter-2847">udstak en ny strategi og i samme anledning udviklede en intern projektleder­uddannelse</a>.</p>
			<p>I dag har hun været igennem alle uddannelsens tre moduler, og det har medvirket til at gøre hendes arbejde nemmere end før:</p>
			<p>»I stedet for at opfinde projekt­værktøjet selv har vi nu fået standardværktøjer, og det letter helt klart min hverdag.«</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Se de aktuelle stillingsopslag på Jobfinder.</a></p>
			<p>For Sussie Winther Larsen betyder den fælles tilgang til projektledelse også, at samarbejde og erfarings­udveksling kører mere gnidningsfrit end før:</p>
			<p><figure class="plugin right zoomable"><img data-original-image="http://karriere.jobfinder.dk/sites/karriere/files/sussie_winther_larsen-projektleder-balselv-februar2015_0.jpg" src="http://karriere.jobfinder.dk/sites/karriere/files/styles/w1120_media_right/public/sussie_winther_larsen-projektleder-balselv-februar2015_0.jpg?itok=p3fmS0XV" alt=""/><figcaption>Sussie Winther Larsen, projektleder, Balslev, oplever, at kommunikationen glider lettere i projektgruppen, efter at virksomheden har fået en s </figcaption></figure></p>
			<p>»Det er lettere at diskutere ting igennem med de andre projektledere. Samtidig letter det fælles fodslag kommunikationen i projektgruppen, fordi det kører efter samme model hver gang,« forklarer hun.</p>
			<h2>Mere omstændeligt</h2>
			<p>Den standardiserede arbejdsmetode har desuden ført til, at Sussie Winther Larsen arbejder mere struktureret og dermed har et større overblik end før. Arbejdsbyrden er dog ikke nødvendigvis blevet mere overkommelig, påpeger hun:</p>
			<p>»Det er altid mere omstændeligt at skulle udfylde standarddokumenter, men til gengæld giver det en sikkerhed for, at projekterne hurtigt og nemt kan tilgås og overdrages til andre. Derfor er den forbedrede dokumentation en kæmpe styrke,« understreger hun.</p>
			<p>Den største aha-oplevelse i forbindelse med kurset fik Sussie Winther Larsen på det kommunikations­modul, der er en del af efteruddannelsespakken.</p>
			<p>»Det kom bag på mig, hvor meget man skal gentage sig selv for at komme igennem med sit budskab. Det var lidt af en øjenåbner, at 80 procent af det, der bliver sagt, er farvet af modtageren, og at kun 20 procent af det sagte trænger direkte igennem.«</p>
			
			<p>Hun fornemmer også, at medarbejderne er blevet bedre til at tale sammen på tværs af afdelinger. Det skyldes sandsynligvis, at projekt­lederne koordinerer langt mere på tværs og samtidig opfordrer medarbejderne til at tale sammen i stedet for at tage det for givet, at andre har fanget deres budskab.</p>
			<p>Sussie Winther Larsen gør derfor mere ud af tovejskommunikation end tidligere:</p>
			<p>»Det kan være lidt svært at spørge folk direkte, om de har forstået det, jeg siger, fordi det måske kan virke negativt, men jeg er meget opmærksom på at gøre det, fordi jeg ellers ikke opdager, hvis folk har misforstået budskabet,« forklarer hun.</p>
			<p>Helt konkret betyder det, at projektmøderne har fået en anden karakter. Tidligere førte Sussie Winther Larsen ordet, men i dag beder hun hver enkelt projektdeltager fortælle, hvad de har bedrevet i ugens løb og give en status på deres del af projektet:</p>
			<p>»Jeg tror, det giver større ejerskab til projektet, at det ikke er projektlederen, der holder enetale, men at folk selv fortæller, hvad de har gang i, og hvornår de forventer at være færdig med noget,« forklarer hun.</p>
		</section></div></body></html>
