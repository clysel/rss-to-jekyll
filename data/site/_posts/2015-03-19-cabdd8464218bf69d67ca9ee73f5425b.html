---
layout:     post
title: 	    "»Inger Støjberg bidrager meget positivt«"
post_author:	    
post_date:	    Thu, 19 Mar 2015 14:03:37 +0100
post_site:	    politiken.dk 
post_link:	    http://politiken.dk/fasttrack/ECE2594918/inger-stoejberg-bidrager-meget-positivt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
66 procent af deltagerne i en rundspørge i Venstres bagland erklærer sig i dag 
i Politiken enige i, at der er for stort fokus på problemer i 
integrationsdebatten. 
</p><p>
Men den holdning deler Venstres integrationsordfører, Martin Geertsen, ikke. 
</p><p>
»Nej, for jeg synes, der er store problemer med integrationen i Danmark. Der 
synes jeg, det er væsentligt, at man som politiker forholder sig til de 
problemer, der er. Det er det, vi er sat i verden for at løse«, lyder det 
fra Martin Geertsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/ECE2594335/stoejberg-det-er-et-temperamentsspoergsmaal-om-jeg-bidrager-positivt/">Støjberg: Det er et 
temperamentsspørgsmål, om jeg bidrager positivt</a></p><p>
Resultatet af rundspørgen er aktuelt, fordi to af Venstres mest markante 
profiler inden for de seneste par måneder har markeret sig på vidt 
forskellig vis i integrationsdebatten. 
</p><h3>
»En flok indvandrerdrenge«
</h3><p>
I februar skældte Inger Støjberg på Facebook ud på »en flok indvandrerdrenge«, 
der havde larmet i biografen, så hun ikke kunne se filmen i fred. 
</p><p>
Og for et par uger siden blandede næstformand Kristian Jensen sig i 
integrationsdebatten og beskrev i en kronik i Søndagsavisen, at »alt for 
meget af debatten om personer i Danmark med anden etnisk baggrund end dansk 
tager udgangspunkt i problemerne«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2574924/kristian-jensen-drop-sortsyn-og-negative-historier-om-indvandrere/">Kristian Jensen: Drop sortsyn 
og negative historier om indvandrere</a></p><p>
En udmelding, der blev anset for at være møntet på partifællen Støjberg, 
hvilket Jensen dog har afvist. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg synes de gør det lige fremragende
</p>
<p class="sender">
Martin Geertsen 
</p>
</blockquote>
</div><p/><p>
Rundspørgen er lavet af Politiken Research, der har spurgt Venstres 894 
byrådsmedlemmer, regionsrådsmedlemmer og kommuneforeningsformænd. 270 har 
deltaget i undersøgelsen. Deltagerne er ligeledes blevet spurgt, hvordan de 
vurderer Venstres politiske ordfører, Inger Støjbergs, bidrag til debatten 
om personer i Danmark med anden etnisk baggrund end dansk. 
</p><p>
41 pct. siger, at hun bidrager positivt - 27 pct. af deltagerne mener, at hun 
bidrager negativt. 
</p><p><i class=" bl-elem">Martin Geertsen, hvad synes du?</i></p><p>
»Jeg synes, Inger Støjberg bidrager meget positivt. Både til den udlændinge 
politiske dagsorden og også på alle mulige andre felter. Men der er jo 
heller ikke nogen hemmelighed i, at der er forskellige opfattelser af 
udlændingepolitiske spørgsmål i Venstre. Det er der ikke nogen grund til at 
lægge skjul på. Men personligt synes jeg, Inger gør det fremragende«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2593872/v-bagland-debatten-om-indvandrere-er-for-negativ/">V-bagland: Debatten om 
indvandrere er for negativ</a></p><p><i class=" bl-elem">Synes du, Kristian Jensen gør det endnu mere fremragende?</i></p><p>
»Ha ha, jeg synes de gør det lige fremragende«. 
</p><p><i class=" bl-elem">Gør de det meget forskelligt?</i></p><p>
»Egentlig er det, som vi har oplevet og diskuteret den seneste uges tid, 
udtryk for, at Venstres udlændingepolitik er for dem, der kan og vil. Det er 
det, Kristian Jensen skriver i sin kronik (i Søndagsavisen, red.). Inger 
påpeger nogle problemer, som sådan set også er en del af de problemer, som 
vi i Venstre også synes, skal løses. Jeg ved godt at, politiske 
kommentatorer har udlagt det som om, at Kristian taler lige ind i en 
konflikt i Venstre, og hvad ved jeg. Jeg synes sådan set, at de på hver 
deres måde gør opmærksom på, hvad der er Venstres politik«. 
</p><p><i class=" bl-elem">Har I delt det lidt op imellem jer i Venstre, så Støjberg påpeger 
problemerne, Jensen påpeger de positive ting, og så står du lidt midt 
imellem og prøver at balancere?</i></p><p class=" bl-elem">
»Jeg har i hvert fald ikke deltaget i interne møder, hvor tingene er blevet 
delt op på den måde«, siger Martin Geertsen og griner. 
</p>	
</div>
</div></body></html>
