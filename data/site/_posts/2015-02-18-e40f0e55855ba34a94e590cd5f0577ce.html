---
layout:     post
title: 	    "Klokken 11 blafrer smagsløgene hos Carlsbergs elitesmagere"
post_author:	    
post_date:	    Wed, 18 Feb 2015 13:39:04 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2549818/klokken-11-blafrer-smagsloegene-hos-carlsbergs-elitesmagere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For mange lyder det formentlig som et drømmejob: At sætte sig ned på et af 
verdens største bryggerier og smage på øl – og få penge for det. 
</p><p>
Men for Carlsberg er det bitter alvor. Når en lille gruppe elitesmagere flere 
gange om ugen mødes på anden sal i en af bryggeriets gamle bygninger i 
Valby, er det for at lede med næse og mund efter spor af de smage, der helst 
ikke må være i en øl: Hverken konventionelle fødevarer som selleri, sirup og 
banan eller de knap så indbydende som svovl, hankatteurin og plastik. 
</p><p>
Dermed agerer de spydspidser i det konstante forsøg på at kvalitetssikre et 
ølmærke, der produceres over hele verden – både på Carlsbergs egne 
bryggerier og 26 licensbryggerier – og som gerne skulle smage nøjagtig ens 
overalt. Det kan kun sikres ved dagligt at fragte øl ind fra hele verden til 
hovedkvarteret, hvor trænede ølentusiaster blindsmager og dufter sig gennem 
dem en efter en. 
</p><p>
»En Carlsberg skal smage som en Carlsberg, uanset om du er i Danmark, Kina 
eller Grønland. Hvis du sidder på en fortovsrestaurant foran Parthenon i Rom 
og bestiller en Carlsberg, så skal du kunne vide, nøjagtig hvad du får«, 
siger Birgitte Funch, brygmester og leder af afdelingen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/_lsmagning_p__Carls_914088y.jpg" alt="" border="0"/><span class="caption"><span class="f-img-caption">servering. 
</span>Øllene serveres i pokalformede vinglas, der holder godt sammen om aromaen. Foto: Finn Frandsen</span></span></p><h3>
Bryggerens tabu 
</h3><p>
Selv blandt internationale mærker er Carlsberg temmelig puritansk, når det 
gælder smagsoplevelsen. Det skyldes en kodeks indført af brygger Carl 
Jacobsen for mere end 100 år siden: Han bestemte, at en Carlsberg skulle 
smage ens overalt. 
</p><p>
Det var en overkommelig opgave, da selskabet var yngre og antallet af 
brygsteder kunne tælles på én hånd. Men i dag, hvor den danske koncern er 
verdens fjerdestørste bryggerigruppe og producerer øl overalt i verden, er 
det et sisyfosarbejde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2551318/carlsbergs-direktoer-fratraeder/">Carlsbergs direktør fratræder</a></p><p>
Smagskonstans er et fast begreb hos alle store fødevarekoncerner. Nogle 
accepterer dog små smagsforskelle fra marked til marked – Coca-Cola har 
f.eks. ry for at se igennem fingre med, at der i nogle lande tilsættes lidt 
mere sukker end andre steder. Hensyn til lokale smagsløg har også været 
diskuteret hos Carlsberg gennem årene, men princippet er aldrig blevet 
brudt. 
</p><p>
»Det er lidt af et tabu hos os«, siger Bjørn Søndenskov, der er vice president 
for strategi og forskning i koncernen. »Vi har masser af lokale produkter, 
der er tilpasset lokale smagsløg. Men en Carlsberg er en Carlsberg«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/sammen_lsmag_914099y.jpg" alt="" border="0"/><span class="caption"><span class="f-img-caption">ensartethed. 
</span>Det er den gamle brygger Jacobsen, der insisterede på, at Carlsbergs øl bare skal smage ens, lige meget hvor i verden man knapper en op. Foto: Finn Frandsen</span></span></p><p>
Princippet er er tværtimod blevet udvidet: Fem kernebrands – Carlsberg, Grøn 
Tuborg, Holsten og Kronenbourg 1664 samt cideren Somersby – er allerede 
blevet omhyggeligt fastlåst og skal konstant tjekkes. 
</p><p>
»Vi er nok det af de store bryggerier, der arbejder mest målrettet med at 
prøvesmage, og det skyldes bryggerens gamle løfte«, siger Birgitte Funch. 
</p><h3>
De blafrende smagsløg 
</h3><p>
Koncernens traditioner – og den gamle bryggers principper – ligger som en em 
af forventningspres over det gamle hovedkvarter i Valby i København. 
</p><p>
Ølsmagningen er henlagt til et lokale på anden sal i en af kompleksets ældste 
bygninger. Det var i laboratoriet næsten lige herunder, at svampeeksperten 
Emil Christian Hansen i 1883 opdagede og rendyrkede saccharomyses 
carlsbergensis – den gærtype, der bruges til pilsnerøl ikke blot hos 
Carlsberg, men i bryggerier over hele verden. Laboratoriet står endnu i sin 
originale indretning som et museumslokale. Og fra anden sal er der udsigt 
til Jesuskirken, hvor Carl Jacobsen selv er stedt til hvile sammen med sin 
familie. 
</p><p><b class="ext-link">ANALYTIKER: </b><a class="embeddedlink" href="http://politiken.dk/oekonomi/virksomheder/ECE2551350/analytiker-det-kan-lyde-maerkeligt-med-en-mejeridirektoer-i-spidsen-for-carlsberg/">Det kan lyde mærkeligt med en 
mejeridirektør i spidsen </a></p><p>
Indenfor er der anderledes moderne. Her er 10 siddepladser organiseret som ved 
et sproglaboratorium i en folkeskole, med notatblok og computer på hver 
plads. 
</p><p>
Sammenligningen halter dog på to punkter. Det ene er alderen på de tre kvinder 
og syv mænd, der en efter en går ind ad døren klokken 11 om formiddagen – 
gennemsnitsladeren er tæt på det halve århundrede. De smiler og hilser på 
hinanden og sætter sig ved pladserne, hvor der allerede står skåle parat med 
chips, der kan bruges til at nulstille smagsløgene. Det andet er de ølglas, 
der kort efter bæres rundt – noget der næppe ses i mange folkeskoler. 
</p><div class="art-quote article-box">
<p class="quote"/>
<blockquote>
<p class="quote-txt">
Klokken 11 er det bedste tidspunkt på dagen til at smage øl. Smagsløgene står 
og blafrer inden i dig, og du er klar til at spise og drikke
</p>
<p class="sender">
Birgitte Funch,<br/>
brygmester i Carlsberg 
</p>
</blockquote>
</div><p>»Klokken 11 er det bedste tidspunkt på dagen til at smage øl. 
Smagsløgene står og blafrer inden i dig, og du er klar til at spise og 
drikke. Efter frokost går ikke – når man først har fået en rullepølsemad med 
løg og sky, så kan man godt glemme alt om opfange nuancerne i øllen«, siger 
Birgitte Funch. 
</p><p>
Et korps på knap 30 smagsdetektiver, de fleste lokale Carlsberg-ansatte, 
skiftes til at fylde de ti pladser fire gange om ugen. En af dem er 
brygmesteren Erik Lund, der kom med i panelet som 30-årig ansat ved Tuborg i 
Hellerup. I dag er han 50. Selv om han er veteran, er han ikke nestor; nogle 
af kollegerne, herunder Birgitte Funch, har siddet med ved bordet i tæt ved 
tre årtier. 
</p><p>
Efter det, der i jargonen kaldes en 'kalibreringsøl', bliver der dødstille i 
lokalet, da alle ti begynder at dreje øllene rundt og snuse til den. Det er 
en kontrolopgave med at smage tre øl og finde ud af, hvilke to er ens. Erik 
Lund behøver end ikke drikke øllen for at være sikker. Mens jeg er helt ude 
af stand til at lugte forskel, rubricerer han straks øl nummer to og tre som 
helt ens. 
</p><p>
»Der går lidt sport i det. Vi kender jo hinanden, så det er lidt flovt, hvis 
man ikke gætter rigtigt«, griner han. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/_lsmagning_p__Carls_914090y.jpg" alt="" border="0"/><span class="caption"><span class="f-img-caption">veteran. 
</span>Brygmester Birgitte Funch har været smagsekspert i tæt ved tre årtier. Foto: Finn Frandsen</span></span></p><p>
Da den næste øl serveres, bliver det alvor. Ude i det lille tekøkken ved siden 
af er øllene blevet skænket op i sværtede glas, så man end ikke kan gætte 
noget ud fra farven. De ti smagere får kun at vide, at det er en Tuborg. 
Mens lugten af humle spreder sig i rummet, blive der helt stille. 
</p><p>
Erik Lund er ikke helt tilfreds – han sætter kryds ved, at den er for oxideret 
(smagsnuancekode 0826) og lidt for humlepræget (0178); hver af de næsten 100 
undergrupper kan få en fejlanmærkning på 1-5. Han nøjes dog med at krydse af 
i den lave ende og får slet ikke brug for de mere eksotiske fejl som 
metallisk (1330), stinkdyragtig (0724)– den smag der opstår, hvis en øl 
efterlades nogen tid i sollys – eller babyopkast (0614), en lugt, der kan 
komme, hvis gæren er behandlet forkert. 
</p><p>
Erik Lund giver øllen en samlet karakter på 6, hvor 9 er det ekstremt sjældne 
maksimum. I alt giver de ti fremmødte den en gennemsnitskarakter på 6,3, og 
dermed er øllen bestået; den skal have 5,5 for at være godkendt. Lidt værre 
går det den næste øl, en Tuborg fra Asien, der kun redder 4,7. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2551339/carlsberg-stopper-bloedningen-i-rusland-med-penge-fra-vesteuropa-og-asien/">Carlsberg stopper blødningen i 
Rusland med penge fra Vesteuropa og Asien</a></p><p>
Helt galt går det en lokal vietnamesisk øl, Halida, der er blevet sendt til 
kontrolsmagning. Den scorer dumpekarakteren 4,1, og næsten hele gruppen 
synes, at den har for meget svovl: Den smager lidt af prut. Men da det er en 
lokal øl, er det muligt, at den falder i de lokale smagsløg. 
</p><p>
»Fælles for øllene er, at vi ikke får noget at vide. Måske har der været en 
lille produktionsfejl, og de vil gerne vide, hvad vi synes. Vi dømmer ikke, 
vi giver bare karakterer«, siger Birgitte Funch. 
</p><p>
Hun får i øvrigt dagens største bifald, da hendes serverende 
kollega lidt senere spørger, om nogen kan gætte, hvad det er, der lige er 
drukket. »Holsten fra New Zealand«, lyder det prompte. Øllen får 6,2, og 
licensbryggeriet i Auckland kan ånde lettet op – for denne måned. 
</p><p>
Nu har Birgitte Funch også den fordel, at hun i flere år har været ansvarlig 
for kontakten til alle Carlsbergs bryggerier og licenshavere rundt om i 
verden. Hun har besøgt samtlige af dem og været bryggeridirektør i 
Storbritannien, Kina og Brasilien. Det giver en særlig ballast med, hvilke 
steder, der er tendens til at have for eksempel lidt for meget bitterhed. 
</p><h3>
Ølmandens lærling 
</h3><p>
At vedligeholde et testkorps er ikke helt let. Nogle melder fra af private 
grunde. Andres smagsløg bliver langsomt dårligere. Ikke på grund af rygning, 
siger Birgitte Funch: 
</p><div class="art-quote article-box">
<p class="quote"/>
<blockquote>
<p class="quote-txt">
Rygere kan godt smage, det er en myte. De skal bare ikke ryge lige før 
smagningen
</p>
<p class="sender">
Birgitte Funch,<br/>
brygmester i Carlsberg 
</p>
</blockquote>
</div><p>»Rygere kan godt smage, det er en myte. De skal bare ikke ryge lige 
før smagningen«, siger hun. 
</p><p>
Derfor skal der hele tiden oplæres nye smagere. Interesserede bliver testet på 
kryds og tværs i et 12-ugers forløb, og hvis de klarer sig godt, bliver de 
lærlinge i et halvt til et år. I den tid tæller deres karakterer ikke med i 
bedømmelsen, og ved hjælp af computeranalyse kan man se, om de f.eks. 
konsekvent vurderer skævt på en af smagsparametrene i forhold til de 
udlærte. Så kommer de på kursus i at smage for eksempel forskellen mellem 
svovl, sulfit og sulfid, som er tre helt forskellige smagsgrupper – den 
seneste med så appetitlige undergrupper som 'hvidløg', 'rejeagtig' og 
'brændt gummi'. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2519431/carlsberg-vil-saelge-oel-i-nedbrydelige-traefiberflasker/">Carlsberg vil sælge øl i 
nedbrydelige træfiberflasker</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/_lsmagning_p__Carls_914089y.jpg" alt="" border="0"/><span class="caption"><span class="f-img-caption">synkbar. 
</span>De bliver lidt højtrøstede undervejs, ølsmagerne. 15-16 smagsprøver er alligevel en del, når der skal synkes hver gang. Foto: Finn Frandsen</span></span></p><p>
I dag er der to med. Den ene er den franske kemiker Hélène Rossignol, der 
begyndte hos Carlsberg sidste sommer. 
</p><p>
»Før i tiden inddelte jeg øl i en af to grupper: Dem jeg kunne lide, og dem 
jeg ikke kunne lide. Nu er det noget mere udfordrende – og rigtig sjovt, 
især som kemiker, fordi de molekyler, vi arbejder med, pludselig bliver 
levende«, siger hun. 
</p><h3>
Lidt værtshusstemning, trods alt 
</h3><p>
Selv om der ikke er meget værtshus over testlokalet, kan man godt mærke en 
lille forandring, da de sidste øl bæres ind tæt ved kl. 12. Der drikkes kun 
små slurke, men i modsætning til vinsmagning, hvor man kan spytte alkoholen 
ud, er der ikke noget at gøre; øl skal synkes, fordi de bitre smagsløg 
ligger bagerst i mundhulen. Og efter 15-16 smagsprøver bliver det alligevel 
til en del. 
</p><p>
»Jah, som du kan høre bliver vi nok en anelse mere højrøstede undervejs«, 
siger Erik Lund, mens timen rundes af med en dessertøl at gå hjem på – en 
trappistøl fra Westmalle, som ikke behøver karakterer. Ofte bruger Carlsberg 
panelet til at vurdere konkurrenternes bryg. 
</p><p class=" bl-elem">
For Birgitte Funch er øllet gået i blodet i mere end en forstand. Hendes far 
var vognmand og ølkusk, og som 17-årig tog hun et sommerferiejob hos 
Carlsberg og blev laborantelev. Efter godt 30 år hos bryggerikoncernen er 
hun anerkendt som en af branchens sværvægtere. Meget passende erklærer hun 
da også, at hendes yndlingsøl er elefantøl. Gerne serveret med hendes egen 
opskrift på muslingegumbo – med elefantøl i, forstås. 
</p>	
</div>
</div></body></html>
