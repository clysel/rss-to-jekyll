---
layout:     post
title: 	    "Detaljerede teatertegninger fastholder mindet om revyens historie"
post_author:	    
post_date:	    Wed, 15 Apr 2015 17:47:55 +0200
post_site:	    politiken.dk 
post_link:	    http://politiken.dk/kultur/kunst/kunstanmeldelser/ECE2628587/detaljerede-teatertegninger-fastholder-mindet-om-revyens-historie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
7 signaturer sætter scenen. </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Særudstilling, Revymuseet, Allégade 5, 2000 F. 
</p><p class=" bl-elem">
Indtil 14. juni.
</p>
</div>
</div><p>
Først når noget godt er ved at forsvinde, kommer det på museum, siger man. 
</p><p>
Men man skal nu ikke regne med, at den omvendte sætning også gælder. Jeg 
mener: Har vi ikke stadig en orlogsflåde og en slags landbrug, trods museer 
for det samme? 
</p><p>
Revyer har vi i hvert fald endnu og dertil sågar et revymuseum. Men det, 
museets folk nu har fundet frem af gemmerne, er både en dansk specialitet og 
en truet art: teatertegninger. Her endda indsnævret til streger med 
tilknytning til revyerne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/ECE2514268/komikere-samfundssatire-har-trange-kaar/">Komikere: Samfundssatire har 
trange kår </a></p><p>
Siden Politikens læsere i 1898 kunne nyde Krøyer- og Tuxen-eleven Rasmus 
Christiansens første ’maske’ fra gårsdagens ’Hakon Jarl’-opførelse på Det 
Kongelige Teater, har kunstarten ellers trivedes i avisspalterne under 
mestertegneres herresving med pennen: Navne som Herluf Jensenius og Erik 
Werner i de berlingske aviser, Hans Bendix og Flemming Nyborg her i organet. 
Flest herrer, unægtelig, om end en fin tegner som Tove Nørgaard stadig, som 
en af meget få, holder fanen højt i Jyllands-Posten. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00928/kul_ABC_jpg_928320w.jpg" alt="" border="0"/><span class="caption"><span class="f-img-caption">Lommer. 
</span>Otto Nielsen lader en rose falde for foden af en Lommerpige fra ABC-teatret. Tegning: Revymuseet</span></span></p><h3>
Tegninger med scwung 
</h3><p>
I den charmerende museumsbygning i det gamle forlystelseskvarter i Allégade på 
Frederiksberg er Erik Werner også med. 
</p><p>
En stribe af hans Dirch Passer-karikaturer – bl.a. sydvestornitologen på udkig 
efter ’Mudderkliren’ – genkalder i få streger hele den absurde scene. 
</p><p>
Også Otto Nielsen havde i B.T. elegant schwung over tuschpenslen med en streg, 
der passede bedre til pikante revyer end til tunge tragedier. 
</p><p>
Mange husker ham måske bedre fra 1950’ernes plakater med giraffers 
længselsfulde blik op mod tropehimlens forbipasserende SAS-fly. 
</p><p>
To af Politikens teatertegnere befandt sig også i museets gemmer: Valdemar 
Møller, som selv var skuespiller, men desuden fra 1920 til sin død i 1947 
tegnede både teatertegninger, dagens satire og små vignetter i avisen, bl.a. 
krigstidens elskede ATS-filosof Carlo Cartophelmoes. 
</p><p>
Nok så elegant var hans lidt yngre kollega her i spalterne i 1940’erne, Viggo 
Thomsen. Foruden et mesterligt dobbeltportræt af Bodil Ipsen og Hans Kurt 
ser man her på udstillingen en studie i den voluminøse Ib Schønbergs 
fremtoning, med elskværdig antydning af, hvordan fedme kan forenes med 
selvfedme.
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/teateranmeldelser/ECE2625744/oerkenens-soenners-pointerbr-er-for-slappe-i-koedet-til-brat-haenge-fast/">Ørkenens Sønners pointer er 
for slappe i kødet til at hænge fast</a></p><p>
Schønberg-portrættet er i farver og ikke oprindelig til avisbrug. Det samme 
gælder udstillingens glade plakatmotiv, to boksende skønheder i badedragt, 
set af illustrator Maggi Baaring, der døde sidste år, men som i 1960’erne 
bl.a. blev brugt på Stig Lommers ABC-teater som scenograf og plakattegner. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00928/kul_Ib_jpg_928321w.jpg" alt="" border="0"/><span class="caption"><span class="f-img-caption">Schønberg. 
</span>Viggo Thomsen afslutter Ib Schønberg-portrættet med en ordenlig cigar. Tegning: Revymuseet</span></span></p><p>
Også Georgia Flensborg var både ugebladsillustrator og kostume- og 
dekorationstegner, bl.a. til Cirkusrevyerne. Og som udstillingens eneste 
nulevende tegner har Thomas Winkler, huskunstner i Riddersalen i 
nabobygningen, bidraget med et collageudkast til plakat for forestillingen 
’Peer Gynt’ for to år siden, suppleret med Solveigs kostume fra samme 
forestilling. 
</p><p>
Den beskedne udstillings bidrag er unægtelig lidt ’sammenbragte børn’ fra 
forskellige discipliner og slet ikke så repræsentative, ikke engang for 
revytegningen, som den store 2013-udstilling af teatertegninger ’Fra 1. 
parket’ på Museet for Dansk Bladtegning på Det Kongelige Bibliotek. 
</p><p>
Nogle lån herfra kunne have gjort god fyldest. 
</p><p>
Men både tegningerne og udmærkede, korte oplysninger om kunstnerne 
demonstrerer teatertegningernes funktion, både som ’grafiske anmeldelser’ og 
som støtte for erindringen om scenens flygtige oplevelser. 
</p><p>
Og så er udstillingen da en anledning til at nyde museets øvrige fine samling, 
den løbende videosløjfe med filmede revyklassikere fra før &amp; 
nu m.m.m. 
</p><p class=" bl-elem">
Måske som opvarmningsøvelse før sommerens højrebsrevyer landet over. 
</p>	
</div>

</div></body></html>
