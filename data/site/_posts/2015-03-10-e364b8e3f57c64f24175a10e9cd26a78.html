---
layout:     post
title: 	    "Turist-elefant død af overanstrengelse i Vietnam"
post_author:	    
post_date:	    Tue, 10 Mar 2015 11:56:54 +0100
post_site:	    politiken.dk 
post_link:	    http://politiken.dk/rejser/temarejser/ECE2581141/turist-elefant-doed-af-overanstrengelse-i-vietnam/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>
En elefant, som blev brugt til at transportere turister rundt i det sydlige 
Vietnam, er død af overanstrengelse, skriver flere lokale medier. 
</p><p>
Den 40 år gamle asiatiske elefant kollapsede i Dak Lak-provinsen, mens den bar 
turister på ryggen, skriver Vietnam News. 
</p><p>
Elefanten, der døde søndag, var en af kun 50 tamme tilbageværende elefanter i 
provinsen. 
</p><p>
»Overanstrengelse og mangel på naturlige omgivelser betyder, at elefanterne 
ikke formerer sig«, skriver avisen Tuoi Tre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2578438/dyreglade-turister-stresser-vilde-dyr/">Dyreglade turister stresser 
vilde dyr</a></p><p>
I januar døde en 36 år gammel turistelefant, efter at den var gledet ned af en 
stejl bakke. 
</p><p>
Asiatiske elefanter har normalt en levealder på op til 60 år. 
</p><h3>
Misbruges som gadeelefanter
</h3><p>
I Thailand, hvor der er omkring 4.000 tamme elefanter, er der indført en årlig 
National Elefantdag, mens der ifølge officielle opgørelser lever 3.500 vilde 
elefanter i fredede skovområder. 
</p><p>
Antallet af elefanter, der dør af overanstrengelse i forbindelse med turisme, 
er stigende, siger myndighederne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2163461/thailand-vil-stoppe-tvivlsom-elefantturisme/">Thailand vil stoppe tvivlsom 
elefantturisme</a></p><p>
Grupper, der kæmper for elefantens overlevelse, har advaret om, at mange 
elefanter misbruges som gadeelefanter, hvor de store dyr tvinges til at 
arbejde i byerne. 
</p><p>
Ejerne af elefanterne tjener for eksempel penge på at lade dyrene gøre tricks, 
eller ejerne sælger bananer og anden frugt til overpriser, så turister kan 
fodre elefanterne. 
</p><p class=" bl-elem">
Tamme elefanter har været brugt som arbejdsdyr i Asien i flere tusinde år. 
</p>	
</div>
</div></body></html>
