---
layout:     post
title: 	    "Dyre andelsboliger vil gøre studerende hjemløse og sende middelklassen ud af København "
post_author:	    
post_date:	    Wed, 06 May 2015 16:02:39 +0200
post_site:	    politiken.dk 
post_link:	    http://politiken.dk/oekonomi/ECE2657299/dyre-andelsboliger-vil-goere-studerende-hjemloese-og-sende-middelklassen-ud-af-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Boligløse studerende, færre lav- og mellemindkomstfamilier i hovedstaden og 
flere unge par, der udskyder 'projekt børn'. 
</p><p>
Det kan blive følgerne af et forslag, som Venstre og de konservative i dag 
sender til behandling i folketingssalen, vurderer flere eksperter. 
</p><p>
I dagens <a href="http://www.politiko.dk/nyheder/regeringen-andelspriser-eksploderer-med-blaat-forslag" target="_blank">Berlingske</a> 
argumenterer de to partier for at give landets andelsforeninger frit spil 
til at se bort fra den lovbestemte maksimalpris og i stedet lade 
andelshavere sælge deres boliger til en markedspris. 
</p><p>
Det vil ifølge en analyse fra Boligministeriet få priserne på andelsboliger 
til at stige eksplosivt. Nærmere bestemt 10.200 kroner pr. kvadratmeter på 
landsplan. Det svarer til 66 procent, mens stigningen i København, hvor en 
tredjedel af alle boliger er andelsboliger, vil være på 75 procent. 
</p><p>
»Hvis priserne stiger så voldsomt, vil det ikke være muligt for de lavere 
lønnede befolkningsgrupper at erhverve sig en andelsbolig, og så bliver de 
tvunget til at søge hen, hvor priserne er lavere«, vurderer lektor emeritus 
Hans Oluf Hansen, der forsker i demografi ved Københavns Universitet. 
</p><p><b class="ext-link">GRAFIK</b><a class="embeddedlink" href="http://politiken.dk/oekonomi/ECE2657758/grafik-saadan-stiger-andelsboligerne-uden-loft-over-prisen/">Sådan stiger andelsboligerne uden loft 
over prisen</a></p><p>
Boligminister Carsten Hansen peger i Berlingske på, at de blå partiers forslag 
vil forvandle især hovedstaden til en rigmandsghetto, og den tanke er ikke 
ubegrundet, mener Hans Oluf Hansen. På sigt vil det ikke kun udelukke folk 
fra en bolig i København; det vil også påvirke befolkningsudviklingen på 
flere andre punkter. 
</p><p>
Boligøkonomien er blandt andet en væsentlig faktor i overvejelser om 
familiedannelse, påpeger han: 
</p><p>
»Det at få børn er en stor omkostning, så det indgår selvfølgelig i en 
budgetrestriktion. Jeg ville forvente, at fertiliteten, der i forvejen er 
meget lav i de urbane områder, i hvert fald ikke bliver øget af sådan en 
udvikling i boligomkostningerne«. 
</p><p>
»Hvis København skulle blive en rigmandskommune med universitetet midt byen og 
høje boligomkostninger, vil rigtig mange unge mennesker, der flytter til 
byen for at uddanne sig og arbejde, få endnu større problemer med at finde 
et sted at bo«, siger han. 
</p><h3>
Vil ske uanset 
</h3><p>
Hos Venstre stiller boligordfører Louise Schack Elholm sig kritisk over for 
ministeriets beregninger. Hun formoder, at handler med andelsboliger i 
realiteten ofte sker til en uofficiel højere pris end den, der står på 
købskontrakten. 
</p><p>
»Der har gennem tiderne altid været betalt penge under bordet, særligt i de 
andelsboligforeninger, hvor markedspriserne har været over maksimalprisen. 
Og det er jo heller ikke med i beregningen, eftersom den kun tager 
udgangspunkt i den officielle pris. Så derfor stiller jeg mig ret kritisk 
over for de tal,« siger hun til Berlingske. 
</p><p><b class="ext-link">MINISTER</b><a class="embeddedlink" href="http://politiken.dk/indland/politik/ECE2656691/minister-andelspriser-vil-eksplodere-hvis-prisloft-fjernes/">Andelspriser vil eksplodere, hvis 
prisloft fjernes</a></p><p>
I Boligøkonomisk Videnscenter vurderer sekretariatschef Curt Liliegren ikke, 
at priserne på andelsboliger nødvendigvis vil stige så meget, som 
Boligministeriet forudser, hvis forslaget bliver en realitet. 
</p><p>
»Det vil medføre en prisstigning på andelsboligerne, specielt inde i 
København, men det er meget vanskeligt at vurdere, blandt andet fordi vi 
ikke har nogen særligt god statistik over, hvad andelsboligprisen er. Men 
der kommer en stigning, det er jeg helt sikker på, og hvis det er en lavine, 
man starter, hvor man også vil gennemføre yderligere dereguleringer, kan der 
komme en kraftig stigning på sigt«, siger han. 
</p><p><b class="ext-link">BREVKASSE</b><a class="embeddedlink" href="http://politiken.dk/oekonomi/privatoekonomi/ECE2555535/fordele-og-ulemper-ejerbolig-eller-andelsbolig---hvad-skal-jeg-vaelge/">Fordele og ulemper: Ejerbolig eller 
andelsbolig - hvad skal jeg vælge?</a></p><p>
At fjerne maksimalprisen er ikke i sig selv en liberalisering af 
andelsboligmarkedet, men det vil alligevel have betydning for, hvem der har 
råd til at bo i hovedstaden. 
</p><p>
»Der vil komme en mere socialt skæv sammensætning af indbyggere, men det er en 
udvikling, der i forvejen er i gang, og med mindre man gør noget aktivt for 
at stoppe den, vil det under alle omstændigheder finde sted. Andelsboligerne 
er steget i pris gennem lang tid. Det er ejerlejlighederne også, og det vil 
ikke stoppe«. 
</p><p>
I andre storbyer, for eksempel London, har man set samme udvikling, og her er 
det allerede normen, at en bolig i hovedstaden ikke er for alle. 
</p><p>
»Den brede samfundsdikterede udvikling i boligmarkedet er måske vigtigere, og 
den handler om, at der er en vandring til København, at der ikke er blevet 
bygget nok igennem længere tid, og at det presser priserne op. Så kommer der 
en segregering i markedet. Det vil det her forslag måske være med til at 
forstærke, men det vil ske under alle omstændigheder, med mindre man får 
bygget nogle flere billige lejligheder«, siger Curt Liliegren. 
</p><h3>
Ubehagelige konsekvenser 
</h3><p>
Jan Hansen, direktør i Andelsboligforeningernes Fællesrepræsentation, mener, 
at Venstres og de konservatives forslag vil få »ubehagelige konsekvenser« - 
og at det kan blive andelsboligernes død. 
</p><p>
»Her og nu vil det være en gave til dem, der bor i en andelsbolig og gerne vil 
sælge, men konsekvensen vil være, at det på sigt bliver meget dyrere, og det 
vil udelukke nogle grupper fra den type bolig. Det har en række ulemper, og 
i bund og grund risikerer vi, at det vil ændre så meget, at den boligform 
reelt ikke længere vil eksistere«, siger han. 
</p><p>
Han har to forslag til, hvad politikerne i stedet burde gøre, hvis der skal 
pilles ved andelsmarkedet. 
</p><p>
I Berlingske argumenterer Louise Schack Elholm med, at der »ofte kommer penge 
under bordet, hvis andelsboligerne skal sælges til et mindre beløb, end man 
rent faktisk ville kunne få på markedsvilkår«. 
</p><p><b class="ext-link">EFTERTRAGTET</b><a class="embeddedlink" href="http://politiken.dk/oekonomi/bolig/ECE2521079/andelsboliger-saelges-samme-dag-de-saettes-til-salg/">Andelsboliger sælges samme dag, de 
sættes til salg</a></p><p>
Vil man det problem til livs, skal politikerne hellere slå ned på dem, der 
kræver sorte penge, når de sælger deres bolig, mener Jan Hansen. 
</p><p>
»Hvis det er sådan, at den nuværende strafbestemmelse ikke er præventiv nok, 
vil det være indlysende at kigge på, om man kan stramme op«, siger han. 
</p><p>
Derudover kan man gøre markedet lettere at gå til for kommende købere ved at 
gøre prissætningen af andelsboliger mere gennemsigtig, foreslår han. Hvis en 
forening for eksempel har de omdiskuterede renteswapaftaler, kan det være 
vanskeligt for en køber at vurdere prisen, ligesom valuarvurderinger nogle 
gange kan virke forvirrende, når der er store forskelle på, hvad valuarer 
mener, forskellige foreninger er værd. 
</p><p>
»Det er ikke et særligt gennemsigtigt og gennemskueligt marked. Selv om der er 
blevet gjort noget, er der flere ting man kunne gøre rent lovgivningsmæssigt 
for at lette det både for andelsbestyrelser og købere«, siger Jan Hansen, 
der dog ikke har konkrete forslag klar. 
</p><p>
På kortet herunder kan du klikke på de forskellige områder i København og se, 
hvor store prisstigninger det vil medføre, hvis andelsforeninger ser bort 
fra den lovbestemstem maksimalpris. 
</p><p class="art-ext-other">

</p><p/><p class=" bl-elem"><i class=" bl-elem">Kilde: Ministeriet for by, bolig og landdristikter. Kort: Kristian Jensen</i></p>	
</div>

</div></body></html>
