---
layout:     post
title: 	    "Brasilien fælder regnskovens fjende nummer et"
post_author:	    
post_date:	    Wed, 25 Feb 2015 07:54:05 +0100
post_site:	    politiken.dk 
post_link:	    http://politiken.dk/klima/ECE2562175/brasilien-faelder-regnskovens-fjende-nummer-et/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Myndighederne i Brasilien har anholdt lederen af en kriminel bande, der 
beskyldes for at stå bag ulovlig rydning af store arealer i regnskoven 
Amazonas.
</p><p>
Politiet i Brasilien kronede i weekenden seks måneders indsats, da Ezequiel 
Antonio Castanha blev pågrebet i den nordlige delstat Para. Tidligere er 
otte personer gået i politiets net under operationen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/klima/ECE2482193/nu-vokser-amazonas-dyrebare-regnskov-igen/">Nu vokser Amazonas' dyrebare 
regnskov igen</a></p><p>
Ifølge anklagemyndigheden er ingen anden enkeltperson ansvarlig for at have 
ryddet så store områder af Amazonas-regnskoven som Ezequiel Antonio Castanha.
</p><p>
Hans bande beslaglagde ifølge anklagen uden tilladelse jord, ryddede det for 
træer og videresolgte arealerne til kvægavlere til høje priser. 
Myndighederne siger, at bandens aktiviteter skønsmæssigt har forårsaget 
ødelæggelser for et beløb svarende til cirka 1,4 milliarder kroner.
</p><p>
»At denne bande nu er sat ud af spil, bidrager i høj grad til at kontrollere 
skovrydningen i regionen«, siger Luciano Evaristo, direktør for Brasiliens 
Institut for Miljø (Ibama).
</p><h3>
Risikerer 40 års fængsel
</h3><div class="art-quote article-box">
<p class="quote"/>
<blockquote>
<p class="quote-txt">
At denne bande nu er sat ud af spil, bidrager i høj grad til at kontrollere 
skovrydningen i regionen
</p>
<p class="sender">
Luciano Evaristo, direktør for Brasiliens Institut for Miljø 
</p>
</blockquote>
</div><p>
Instituttet var involveret i politiets indsats med at lokke den kriminelle 
bande og Castanha i fælden.</p><p>
Sigtelserne mod Castanha omfatter ulovlig rydning af skov, sammensværgelse, 
hvidvaskning af penge og brug af falske dokumenter. Bliver han fundet 
skyldig, risikerer han at blive straffet med over 40 års fængsel.
</p><p>
Kvægavl har gennem alle år været hovedårsag til, at træer i Amazonas bliver 
hugget ned. Kvægindustrien menes at stå bag to tredjedele af skovrydningen.
</p><h3>
Skovrydning er aftagende
</h3><p>
I 2009 lovede Brasiliens tre største kødproducenter efter pres fra 
miljøorganisationen Greenpeace, at de ville ophøre med at købe kød fra 
kvægavlere, der rydder regnskov i Amazonas.
</p><p><b class="ext-link">LÆS OGSÅ</b><a class="embeddedlink" href="http://politiken.dk/klima/ECE2404493/rydning-af-verdens-skove-skal-stoppes-helt-i-2030/">Rydning af verdens skove skal 
stoppes helt i 2030</a></p><p>
De seneste tal viser, at skovrydningen af den brasilianske del af Amazonas er 
aftaget.
</p><p class=" bl-elem">
Fra august 2013 og et år frem blev der ryddet områder svarende til 4848 
kvadratkilometer. Det var næsten en femtedel mindre end det foregående år, 
oplyste Brasiliens regering i november sidste år.
</p>	
</div>
</div></body></html>
