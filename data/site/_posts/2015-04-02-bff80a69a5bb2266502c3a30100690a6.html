---
layout:     post
title: 	    "Bevæbnede mænd stormer universitet i det nordlige Kenya"
post_author:	    
post_date:	    Thu, 02 Apr 2015 07:56:35 +0200
post_site:	    politiken.dk 
post_link:	    http://politiken.dk/udland/ECE2614767/bevaebnede-maend-stormer-universitet-i-det-nordlige-kenya/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Gerningsmænd og sikkerhedsstyrker har været i ildkamp i timevis ved 
universitetet i Garissa.
</p><p>
Bevæbnede mænd har stormet et universitet i den nordøstlige del af Kenya i 
byen Garissa. Der er meldinger om eksplosioner og skudvekslinger, skriver 
Reuters. Garissa ligger tæt på grænsen til Somalia.
</p><p>
Gerningsmændene og sikkerhedsstyrker har været i ildkamp i timevis, oplyser 
den kenyanske avis Daily Nation og radiostationen Capital FM.
</p><p>
Kenyas Røde Kors oplyser, at to studenter og to politibetjente er bragt til 
hospitalet.
</p><h3>
Ingen har taget skylden
</h3><p>
Ifølge øjenvidner, som avisen Standard har talt med, startede angrebet i 
moskeen inde på universitetsområdet. Avisen skriver, at gerningsmændene skød 
vilkårligt mod de mennesker, som var samlet til morgenbøn.
</p><p>
De studenter, som nåede at flygte, fortæller, at det drejer sig om mindst fem 
bevæbnede mænd. De skal også have taget gidsler. Hæren har omringet 
universitetsområder, oplyser Kenya Television Network.
</p><p>
Ingen har endnu taget skylden for angrebet.
</p><p class=" bl-elem">
Den somaliske militante gruppe al-Shabaab har tidligere udført adskillige 
angreb i Garissa og andre steder i Kenya, herunder angrebet i et 
indkøbscenter i hovedstaden Nairobi i 2013.
</p>	
</div>

</div></body></html>
