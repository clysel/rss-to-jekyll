---
layout:     post
title: 	    "Kim Skotte anmelder Pilous Asbæk travle år - fra to til seks hjerter"
post_author:	    
post_date:	    Thu, 12 Mar 2015 18:30:47 +0100
post_site:	    politiken.dk 
post_link:	    http://politiken.dk/ibyen/_film/ECE2583387/kim-skotte-anmelder-pilous-asbaek-travle-aar---fra-to-til-seks-hjerter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<h3>
1. Lucy. 2 hjerter. 
</h3><p>
Pilou spiller rollen som Scarlett Johanssons udknaldede og kyniske kæreste 
Richard i Luc Bessons thriller 'Lucy'. Rollen var ikke stor, men dog et 
lille internationalt hul igennem. Og, hallo, hvem vil ikke have spillet 
Scarlett Johanssons kæreste? Dumt svin eller ej. 
</p><h3>
2. Kapgang. 4 hjerter. 
</h3><p>
I Niels Arden Oplevs solide film fra 1970'ernes danske provins leverer Pilou 
Asbæk en fin præstation som hovedpersonens frisindede Onkel Kristian. Et 
vindue til en større verden med større flipper og i det hele taget mere 
flip. En varm figur skabt med sikker hånd. 
</p><h3>
3. Fasandræberne. 3 hjerter. 
</h3><p>
Selvfølgelig havde han en rolle i 2014's store hit. Pilou Asbæk kan både 
spille sød og isnende nederdrægtig. Hans hyperonde overklassepsykopat Ditlev 
Pram i Mikkel Nørgaards filmatisering af 'Fasandræberne' er ikke hans mest 
subtile præstation. Men det er heller ikke just oplægget! 
</p><h3>
4. Stille hjerte. 6 hjerter. 
</h3><p>
I en film proppet med gode skuespillere lykkes det for Pilou Asbæk at gøre 
birollen Dennis til en af de to åbenbaringer i Bille Augusts 'Stille 
hjerte'. Den lidt leddeløse, råryger Dennis bliver af Asbæk forvaltet som et 
overraskende moralsk kompas og uortodoks charmetrold. Lige i øjet. 
</p><h3>
5. 1864. 3 hjerter. 
</h3><p>
Måske er han bedre til det gode end det onde? Hans tænderskærende 
befalingsmand, godsejersønnen Didrich, blev overspil i sværvægtsklassen. Men 
det ene skal jo passe til det andet og overspil på alle hylder var stilen i 
Ole Bornedals '1864'. Men Asbæks Didrich er faktisk en figur, man husker, 
når meget andet er glemt. 
</p><h3>
6. 9.april. 5 hjerter. 
</h3><p>
I den realistiske '9.april' er det ikke en fordel, at være et kendt ansigt. 
Men Pilou Asbæk fremmaner med enkle midler Sekondløjtnant Sand, så 
illusionen om virkelighed holder vand. Det er ikke en bravour-rolle, men en 
rolle som kræver, man demonstrerer stærkt håndværk og klædelig 
tilbageholdenhed. Pilou Asbæk gør begge dele. 
</p><h3 class="tvheader"/>
<div class="tvplayer">
<p class="tvplayer-container" data-tvarticle-id="1643272">
</p>
<p class="art-imgdesc clip-source">
Kilde: Fotograf Martin Lehmann
</p>
</div><p class=" bl-elem"/>	
</div>
</div></body></html>
