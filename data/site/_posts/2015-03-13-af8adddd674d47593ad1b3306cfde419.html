---
layout:     post
title: 	    "Professor: Særskilt sproglæring er vigtigt"
post_author:	    
post_date:	    Fri, 13 Mar 2015 12:10:08 +0100
post_site:	    politiken.dk 
post_link:	    http://politiken.dk/indland/uddannelse/hoejskoleliv/ECE2586002/professor-saerskilt-sproglaering-er-vigtigt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Suhail Dalati og Ahmad Allam er begge elever på Jyderup Højskole, hvor de får 
danskundervisning som en del af deres integrationsprogram. Målet er at blive 
en del af Danmark. Men er det at lære dansk svaret på en god integration? 
</p><p>
Ifølge Karen Lund, der er professor i dansk som andetsprog ved Aarhus 
Universitet, fylder dansk meget i vores samfund. Det er brugssproget i vores 
samfundsliv, og uden dansk bliver man hurtigt hægtet af. Især lægger Karen 
Lund vægt på, at et godt dansk giver gode muligheder for at blive integreret 
- både i forhold til arbejde, uddannelse og for at kunne deltage på lige fod 
med andre i samfundet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/hoejskoleliv/ECE2585973/politikere-oplagt-at-faa-flygtninge-paa-hoejskole/">Politikere: Oplagt at få 
flygtninge på højskole</a></p><p>
Karen Lund peger på, at det er vigtigt, at højskolerne tager sprogopgaven 
ordentligt på sig. 
</p><p>
»Det er nødvendigt, at flygtningene ikke kun får et sprogbad sammen med danske 
elever, men at de også får undervisning i dansk som andetsprog, hvor det er 
særligt tilrettelagt for dem«, siger hun og tilføjer, at det er et svært 
arbejde for flygtningene at lære dansk, da modersmål som arabisk eller 
kinesisk ligger langt fra dansk. 
</p><h3>
Hverdagssproget er ikke nok 
</h3><p>
Professoren bliver bakket op af Susanne Jacobsen Pérez, der er 
ph.d.-studerende ved Institut for Psykologi og Uddannelsesforskning på RUC. 
Selv om hun giver udtryk for, at et højskoleophold giver en hurtig adgang 
til hverdagssproget, understreger hun, at det er nødvendigt, at de også 
lærer skolesproget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/hoejskoleliv/ECE2241811/hoejskolen-kan-aabne-doere-til-uddannelse-og-job/">Højskolen kan åbne døre til 
uddannelse og job</a></p><p>
»Højskolen er én vej at komme ind i samfundet på, men hverdagssproget hjælper 
dem ikke videre i uddannelsessystemet. Undervisning i dansk som andetsprog, 
der tager udgangspunkt i skolefagenes indhold, kan gøre vejen mod en 
uddannelse væsentligt nemmere«, siger Susanne Jacobsen Pérez. 
</p><p class=" bl-elem">
Både Susanne Jacobsen Pérez og Karen Lund mener, at højskolerne er en god 
mulighed for flygtningene til at bruge sproget, da de døgnet rundt er sammen 
med danskere. Dog understreger de, at højskolen skal have kompetente lærere 
med uddannelse inden for dansk som andetsprog for at være godt nok rustet 
til opgaven. 
</p>	
</div>
</div></body></html>
