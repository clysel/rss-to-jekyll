---
layout:     post
title: 	    "Terrorekspert: IS vil udnytte kaos i Yemen"
post_author:	    
post_date:	    Fri, 20 Mar 2015 22:46:09 +0100
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2597420/terrorekspert-is-vil-udnytte-kaos-i-yemen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif.
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak.
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>.
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak.
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/></p>

</div>
</div>
<p>
Terrorgruppen Islamisk Stat forsøger med dagens selvmordsbomber mod to moskeer 
i Yemen at udnytte, at landet er på vej i opløsning. 
</p><p>
Ifølge Reuters har mindst 126 mennesker mistet livet i Yemens hovedstad Sanaa, 
da to selvmordsbomber eksploderede i forbindelse med fredagsbønnen i 
moskeerne Badr og Al-Hashahush. Og det er ikke tilfældigt, at det netop er 
disse to moskeer, der bliver ramt. De tiltrækker hovedsaligt den 
shiamuslimske Houthi-gruppe. 
</p><p>
En gruppe, der er fjender med de sunnimuslimske militante grupper IS og 
al-Qaeda-bevægelsen Aqap. Houthierne har siden september vundet kontrollen i 
hovedstaden og har fået præsident Abd-Rabbu Mansour Hadi til at flygte til 
den sydlige by Aden. 
</p><p>
IS skriver i en meddelelse, at selvmordsbombeangrebene er deres værk. Hvis det 
er rigtigt, vil det være første gang, at gruppen slår til i landet. 
</p><p>
Men angrebene kommer som en naturlig forlængelse af, hvad IS har udført 
tidligere i Irak, Syrien og Libyen, fortæller Rasmus Alenius Boserup, 
seniorforsker ved Dansk Institut for Internationale Studier (DIIS) og 
ekspert i modstands- og oprørsbevægelser i Den Arabiske Verden. 
</p><p>
»Angrebene er meget 1:1 med det, IS ellers foretager sig. De prøver at skubbe 
til situationerne i konfliktområder, og Yemen har været på vej til en 
borgerkrig igennem længere tid nu. IS fungerer godt i kollapset områder, og 
de prøver at få houthierne og sunnierne til at gå i kødet på hinanden med 
henholdsvis iransk og saudisk backing, for så kan de operere der«, siger 
Boserup. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2597395/selvmordsbombere-skaber-blodbad-i-moske/">Selvmordsbombere skaber blodbad i 
moske</a></p><p>
»At bombe to moskeer, hvor der hovedsagligt kommer shiamuslimer, ligger 
fuldstændig inden for IS’ operationelle felt, der siger; vi er en 
sunni/salafi-gruppe, og shiamuslimer er et legitimt <i>target</i>. Det er 
IS’ måde at forstå politik på med denne her ekstreme polarisering, som de 
også har udlevet i Irak og Syrien. De har sværere ved det i Libyen, hvor der 
ikke er nogle shiamuslimer, men i Yemen findes skillelinjen mellem shia og 
sunni«, fortsætter han. 
</p><h3>
IS rekrutterer fra al-Qaeda 
</h3><p>
Siden november har IS haft en afdeling i Yemen, hvor al-Qaeda-gruppen Aqap 
ellers har stået stærkt i flere år. Men på det seneste har flere militante 
islamister i Yemen vendt al-Qaeda ryggen til fordel for IS, har amerikanske 
CNN blandt andet rapporteret. 
</p><p>
Rasmus Alenius Boserup har dog endnu ikke set dokumentation for, at IS skal 
være blevet specielt stærke i landet endnu. 
</p><p>
»Men så meget skal der heller ikke til at lave sådan et angreb som i dag, hvor 
de 'kun' skal finde en villig selvmordsmand. Det er jo ikke en stående hær, 
som har angrebet indenrigs- eller forsvarsministeriet. Moskeerne er et easy 
target og ikke verdens sværeste operation, men den er bestialsk«, siger han. 
</p><p>
Selv om IS udspringer af terrornetværket al-Qaeda og begge har fælles 
interesser, så tror Boserup ikke, at angrebet er starten på en fælles 
alliance. 
</p><p>
»IS og al-Qaeda er ikke venner og er dybt konkurrerende. Men Aqap har selv 
været meget aktive med at gå i hovedet på houthierne, og hverken IS eller 
al-Qaeda bryder sig om de eksisterende systemer rundt omkring i Mellemøsten 
eller journalister og Israel. Der er ikke nogen stor forskel mellem dem, men 
de er samtidig store konkurrenter«, lyder det fra terroreksperten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2557151/yemens-afsatte-praesident-flygter/">Yemens afsatte præsident 
flygter</a></p><p>
Den anspændte situation i Yemen har fået USA, Storbritannien og Frankrig til 
at lukke deres ambassader. Så sent som i går blev præsidentpaladset i Aden 
bombet. 
</p><p>
Præsident Hadi, der støttes af Vesten og landene ved Den Persiske Bugt, har 
svoret, at han vil genvinde magten fra Aden. 
</p><p class=" bl-elem">
Ud over de 126 dræbte skal langt over 100 mennesker også være såret ved dages 
selvmordsbomber i Sanaa ifølge Reuters. 
</p>	
</div>
</div></body></html>
