---
layout:     post
title: 	    "Hjemmeværnet skærper våbensikkerhed efter skudattentat"
post_author:	    
post_date:	    Mon, 09 Mar 2015 19:37:27 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2580358/hjemmevaernet-skaerper-vaabensikkerhed-efter-skudattentat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Oven på attentaterne i København 14. og 15. februar er der kommet større fokus 
på, hvordan frivillige hjemmeværnssoldater opbevarer deres våben, og nu 
ændrer Hjemmeværnet sin praksis.
</p><p>
Det skriver flere medier.
</p><p>
Diskussionen udspringer af, at den formodede gerningsmand, Omar Abdel 
el-Hussein, brugte et stjålet våben.
</p><p>
4.328 frivillige medlemmer af Hjemmeværnet har våben på privatadressen, men 
senest 30. marts skal bundstykkerne på våbnene afleveres og opbevares på 
centrale depoter rundt om i landet.
</p><p>
Et våben kan ikke bruges uden bundstykket.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/fokus_danmark/fokus_terror/ECE2553369/hjemmevaernet-overvejer-centrale-vaabenlagre-efter-terrorangreb/">Hjemmeværnet overvejer centrale 
våbenlagre efter terrorangreb</a></p><p>
Ud over inddragelsen af bundstykkerne vil de 4328 frivillige også få besøg af 
kontrollanter for at sikre sig, at våbnene opbevares forsvarligt.
</p><p>
Chefen for Hjemmeværnet, Finn Winkler, oplyser over for Berlingske, at det er 
en midlertidig løsning, og at man hos Hjemmeværnet leder efter en mere 
permanent løsning.
</p><h3>
Et kortsigtet tiltag
</h3><p>
Bjarne Laustsen, kommitteret for Hjemmeværnet og socialdemokratisk 
folketingsmedlem, understreger da også, at det er et kortsigtet tiltag.
</p><p>
»Det er en midlertidig løsning, der er lavet, og så skal vi finde ud af en 
mere permanent løsning på det problem, som er opstået«, siger han til DR 
Nyheder.
</p><p>
Ifølge Berlingske opbevares mellem 800.000-900.000 jagtvåben hjemme hos 
landets cirka 200.000 jægere.
</p><p>
Ved skudattentatet angreb gerningsmanden 14. februar et debatarrangement i 
Krudttønden på Østerbro i København, hvor den 55-årige filminstruktør Finn 
Nørgaard omkom i kugleregnen.
</p><p>
Senere angreb han synagogen på Krystalgade i indre København.
</p><p class=" bl-elem">
Omar Abdel Hamid El-Hussein blev den 15. februar skudt og dræbt af politiet 
foran en lejlighed på Svanevej 1 ved Nørrebro Station.
</p>	
</div>
</div></body></html>
