---
layout:     post
title: 	    "Voldsom kritik fra landsholdets spidser: DBU holder spillere, fans og sponsorer for nar"
post_author:	    
post_date:	    Thu, 05 Mar 2015 13:12:42 +0100
post_site:	    politiken.dk 
post_link:	    http://politiken.dk/sport/fodbold/ECE2574798/voldsom-kritik-fra-landsholdets-spidser-dbu-holder-spillere-fans-og--sponsorer-for-nar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Striden mellem fodboldlandsholdsspillerne og ledelsen i DBU er nået til et 
foreløbigt klimaks. 
</p><p>
Efter strandede forhandlinger blev det for et par dage siden aftalt, at 
parterne skulle sætte sig til forhandlingsbordet igen, for at finde en 
læsning på striden, der har penge som kerne. 
</p><p>
DBU ønsker, at spillerne skal gå 17 procent ned i løn, hvilket spillerne har 
afvist. 
</p><p>
Et andet stridspunkt er DBU's ønske om at kunne indgå individuelle aftaler med 
landsholdsspillerne på A-, U21- og kvindelandsholdet. Det krav blev 
tilsyneladende droppet og der var udsigt til forhandlinger om den kollektive 
aftale, som er spillernes topprioritet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2571666/loesningen-paa-landsholdskrisen-kan-traekke-i-langdrag/">Løsningen på landsholdskrisen 
kan trække i langdrag</a></p><p>
Men spillerne anført af Daniel Agger, William Kvist og Lars Jacobsen, hævder 
nu, at DBU er løbet fra en aftale om at ville forhandle en kollektiv aftale. 
</p><p>
»Vi er skuffede over den måde, DBU har ageret på. Det er komplet uforståeligt, 
at de melder ud, at de ønsker at mødes efter William (Kvist, red.) og Lars’ 
(Jacobsen, red.) opfordringer på Facebook. Og så vil de alligevel ikke 
forhandle om kollektive aftaler, når det kommer til stykket«, siger kaptajn 
Daniel Agger i en pressemeddelelse fra spillernes fagforening, 
Spillerforeningen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2574239/aarets-spiller-frygter-permanente-samarbejdsproblemer-mellem-dbu-og-landsholdet/">Årets spiller frygter 
permanente samarbejdsproblemer mellem DBU og landsholdet</a></p><p>
Lars Jacobsen udtrykker ligeledes forundring over DBU's kovending, da de 
mødtes i går. 
</p><p>
»Jeg synes, vi har været meget tydelige om, hvad vi ville. Og så er det 
respektløst og en mærkelig situation at sætte os i, når de alligevel ikke 
vil forhandle ud fra en kollektiv aftale mellem DBU og Spillerforeningen. 
Især når DBU siger, at det er på opfordring fra os, at de har valgt at komme 
tilbage til forhandlingerne«, siger Lars Jacobsen, og fortsætter: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2573843/kvindelandsholdet-ignorer-konflikt-og-slaar-verdensmestrene/">Kvindelandsholdet ignorer 
konflikt og slår verdensmestrene</a></p><p>
»Glem den udanske ide om individuelle aftaler. Det kommer ikke på tale«, siger 
backen, mens William Kvist kalder DBU-ledelsens ageren for »besynderlig«. 
</p><p>
»Jeg synes, at DBU's bestyrelse holder os spillere, fans, sponsorer, ja os 
alle for nar«, siger William Kvist. 
</p><p>
Der er ikke aftalt nye forhandlinger mellem parterne. 
</p><p class=" bl-elem">
A-landsholdet skal 25. marts spille årets første landskamp, men her risikerer 
landstræner Morten Olsen altså stribevis af afbud. Olsen udtager truppen 
17. marts. 
</p>	
</div>
</div></body></html>
