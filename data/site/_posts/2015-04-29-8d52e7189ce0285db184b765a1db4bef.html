---
layout:     post
title: 	    "Hovedpersonerne: Kong Salman og de andre i magtens centrum"
post_author:	    
post_date:	    Wed, 29 Apr 2015 11:44:40 +0200
post_site:	    politiken.dk 
post_link:	    http://politiken.dk/udland/ECE2647828/hovedpersonerne-kong-salman-og-de-andre-i-magtens-centrum/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00907/Saudi_King_Salman_907917y.jpg" alt="" border="0"/><span class="caption"><span class="f-img-caption">Kongen. 
</span>Salman har på få måneder vist stor handlekraft og gjort op med den saudiske tradition for diskret magtudøvelse.Foto: AP</span></span></p><p><b>Kong Salman, 78 </b></p><p>
Alene på grund af sin høje alder blev Salman ved sin tiltræden for kun fire 
måneder siden vurderet som et overgangsfænomen. 
</p><p>
Men Salman spilder ikke tiden. Han har kastet Saudi-Arabien ud i en luftkrig i 
Yemen. Han har lagt pres på de øvrige arabiske kongefamilier ved Den 
Persiske Golf for at få dem med i et sikkerhedspolitisk arbejde under 
Saudi-Arabiens ledelse. Han har ladet USA vide, at han ikke stoler på Iran, 
og at Saudi-Arabien under hans ledelse vil finde sit eget svar på det 
iranske atomprojekt. Og nu ryster han godt og grundigt op i kongefamiliens 
indre magtbalance. 
</p><p>
Hans snøvlen har fået iagttagere til at tale om, at han må have oplevet en 
blødning i hjernen for halvandet år siden. 
</p><p>
Men han demonstrerer en voldsom beslutningskraft og vilje til at gøre op med 
Saudi-Arabiens tradition for diskret magtudøvelse. Han har forsødet en byge 
af omplaceringer i den magtfulde kongefamilien med en kontant bonus til 
sikkerhedsfolk og embedsmænd. 
</p><p><b><span class="img-contimg-fl-left"><img class="image inlineLightBox" src="http://multimedia.pol.dk/archive/00931/Mideast_Saudi_Arabi_931937y.jpg" alt="" border="0"/><span class="caption"><span class="f-img-caption">Kronprins. 
</span>Mohammed bin Nayef er kendt som en hård negl. Foto: AP</span></span></b></p><p><b>Mohammed bin Nayef – ny kronprins, 55</b></p><p>
Hvis kongen ikke ombestemmer sig, er Mohammed bin Nayef som ny kronprins 
svaret på mange års tvivl om det kommende generationsskifte fra landsfaderen 
Abdul Aziz al-Saud’s sønner til sønnesønnerne. 
</p><p>
Døtre er aldrig på tale. 
</p><p>
Nayef er allerede kendt som en hård negl – indenrigsminister siden 2012 og 
sikkerhedschef i et årti for da. Han stod bag den saudiske 
sikkerhedstjenestes jagt på al-Qaeda-folk inden for kongedømmet og blev selv 
forsøgt myrdet ved et terrorattentat i 2009. Han er i dag manden bag 
Saudi-Arabiens aktuelle luftkrig imod Houthi-bevægelsen i Yemen. 
</p><p/><p><b><span class="img-contimg-fl-left"><img class="image inlineLightBox" src="http://multimedia.pol.dk/archive/00924/World_News_-_March__924005y.jpg" alt="" border="0"/><span class="caption"><span class="f-img-caption">Forfremmet. 
</span>Mohammed bin Salman springer fra at være chef for sin fars hof til en rolle som nummer tre. Foto: AP</span></span></b></p><p><b>Mohammed bin Salman – ny vicekronprins, cirka 35</b></p><p>
I saudisk lys er han nærmest et barn. Og hans opstigen til vice-kronprins er 
dramatisk. Dermed forsøger kongen ikke alene at sikre det kommende 
generationsskifte til Nayef, men aldersmæssigt også det næste 
generationsskifte til sin egen søn. 
</p><p>
Mohammed bin Salman springer fra at være chef for sin fars hof til en rolle 
som nummer tre i Saudi-Arabiens magtfulde familie. Men ligesom faderen nu 
blæser på sin forgænger og storebrors sidste vilje, kan Mohammed bin Salman 
blive skubbet til side, når eller hvis Nayef overtager tronen. 
</p><p>
Han er den yngste forsvarsminister i den Arabiske Liga, måske i verden, 
udpeget af sin far, da faderen arvede magten i slutningen af januar i år. 
Han har derfor haft det ’praktiske ansvar’ for luftkrigen i Yemen. 
</p><p><b><span class="img-contimg-fl-left"><img class="image inlineLightBox" src="http://multimedia.pol.dk/archive/00886/Mideast_Saudi_Royal_886161y.jpg" alt="" border="0"/><span class="caption"><span class="f-img-caption">Ofret. 
</span>Muqrin bin Abdul Aziz (i midten) er færdig som kronprins i Saudi-Arabien. Foto: AP</span></span></b></p><p><b>Kasseret: Muqrin bin Abdul Aziz, tidl. kronprins, 69</b></p><p>
Muqrin stod som den 35. og yngste søn af Saudi-Arabiens landsfader til at 
blive den sidste søn til at arve magten. Nu er han ude – officielt efter 
eget ønske og helbredsproblemer. 
</p><p class=" bl-elem">
Han var centralt placeret som chef for den officielle saudiske 
sikkerhedstjeneste fra 2005-2012. Og han var af den tidligere Kong Abdullah 
udpeget til kronprins efter Salman. Men kong Salman har nu sat sine egne 
folk ind og startet generationsskiftet inden for familien. 
</p>	
</div>

</div></body></html>
