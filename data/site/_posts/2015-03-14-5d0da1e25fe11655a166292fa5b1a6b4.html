---
layout:     post
title: 	    "Jeff Walls værker er kæmpefotos, der holder på formerne"
post_author:	    
post_date:	    Sat, 14 Mar 2015 17:01:53 +0100
post_site:	    politiken.dk 
post_link:	    http://politiken.dk/kultur/kunst/kunstanmeldelser/ECE2587541/jeff-walls-vaerker-er-kaempefotos-der-holder-paa-formerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis noget på Louisianas aktuelle udstilling med Jeff Wall skaber genkendelse, 
er der mere end én grund. 
</p><div class="art-fakta article-box">
<h4 class="">
Jeff Wall. Tableaux Pictures Photographs - Værker fra 1996-2013</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
</div>
</div><p/><p>
Det lokale kendskab til den canadiske fotograf er nemlig ikke nyt. For 24 år 
siden viste Louisiana også Wall – i en yngre udgave og med andre, ældre 
fotografier. 
</p><p>
Så er der de andre grunde. For siden 1992 har man på bl.a. Louisiana kunne 
opleve billeder af andre fotokunstnere som Thomas Struth, Candida Höfer og 
Andreas Gursky, som kan minde om Wall. 
</p><p>
Især Gursky har bekræftet Walls store betydning som inspiration. 
</p><h3>
Genrefællesskab med genre- og historiemalerier 
</h3><p>
Walls baggrund er ikke den sædvanlige for en billedkunstner, der har gjort 
fotografiet til sin platform. Han er ikke reportagefotografen eller 
dokumentaristen, der har fået kunstneriske ambitioner. Hans baggrund har nok 
handlet om kunst – og om det at lave kunst, for sådan begyndte hans 
løbebane. 
</p><p>
Men han har gjort studier i kunstens historie og undervist i den. Især har han 
gjort sig fortrolig med Édouard Manet. 
</p><p>
Hvis man ser længe nok på hans kæmpestore fotografier og bag om dem, hvad 
enten det er transparenter i lyskasser, farvefotografier i light- eller 
inkjetprint-teknik eller sort-hvide fotografier, kan man ane et fællesskab 
med de store genremalerier og historiemalerier, hvormed 1800-tallets 
kunstnere kunne tiltrække sig opmærksomhed i enhver ophængning. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/kul_165a__Jeff_Wall_920790y.jpg" alt="" border="0"/><span class="caption"><span class="f-img-caption">Solskin. 
</span>’Summer Afternoons’ er fra 2013 og et af Jeff Walls seneste værker. Titlen er bøjet i flertal, fordi der er tale om to billeder, som interiørmæssigt og koloristisk hænger sammen, men også adskiller sig fra hinanden, med hensyn til størrelse og indhold. Det store – med kvinden – måler 200 x 251,5 cm. Det mindre – med manden – 183 x 212,4 cm. Foto: Jeff Wall/Louisiana</span></span></p><p>
Alle som én søgte de at fange folks flakkende blikke. Fangsten blev straks 
nemmere, hvis billedet både havde et blikfang og var meget stort. Også Jeff 
Walls billeder er enorme i betragtning af, at de ’bare’ er fotografier. Men 
i kampen om omverdenens opmærksomhed har de fået vokseværk i en sådan grad, 
at man nu nemt kan se, når ét billede er stykket sammen af flere mindre. 
Hvad nærmest alle værkerne er, uden at kunstneren har ønsket at skjule det. 
</p><p>
Hvordan den digitale eftertackling af billedkilderne har været, kan man kun 
gætte sig til. Men den ér der. I et enkelt billede kan der gemme sig 
hundrede optagelser. Næsten sådan blev de antikke græske statuer til, idet 
billedhuggeren udvalgte særligt skønne dele af forskellige mennesker og 
kombinerede dem i den perfekte statue. Så smukt kunne et rigtigt menneske 
umuligt være. Men sådan kunne et rigtigt kunstværk se ud, hvis det skulle 
være det ideale billede af et menneske. 
</p><p>
Det maleri eller foto, der optager én, også efter at man har vendt ryggen til 
det, er det, der ikke udleverer sig selv helt, men altid holder på en 
hemmelighed. På en måde vender et sådant billede også ryggen til den, der 
vil gå det efter i sømmene. For det efterlader altid mindst ét spørgsmål, 
som der ikke kan svares på. Derefter er det så op til publikum at fylde det 
med mening. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2507524/louisiana-har-faaet-gode-gaver/">Louisiana har fået gode gaver</a></p><p>
Sådanne billeder laver Jeff Wall. Det vil sige: Han fotograferer dem. 
Motiverne er ikke visuelle fristelser, som fotografen tilfældigvis er faldet 
over ude i virkeligheden. Billedet er en iscenesættelse, og processen er 
selektiv helt ned i detaljen. Det er i hvert fald den oplysning, man 
modtager som beskuer. 
</p><p>
Walls billeder fryser aldrig et øjeblik, som er revet ud af tidens strøm, og 
et forløb, som er gennemskueligt og forudsigeligt. Man kan ikke vide, hvad 
der er gået forud for det øjeblik, der er valgt og fastholdt, lige så lidt 
som man kan vide, hvad der følger efter. Derved adskiller et sådant billede 
sig fra en film. For filmen hænger sammen med den drejebog eller synopsis, 
der kortlægger forløbet eller handlingen. En sådan relation er fotografiet 
ikke født med. 
</p><h3>
Tavs fortælling 
</h3><p>
Jeff Walls fotografier er altid resultatet af en bevidst beslutningsproces. 
Når man vandrer rundt i Louisianas sydfløj, fornemmer man trods forskellige 
tekniske specifikationer en vis familielighed mellem dem. Men ligheden 
danner ikke en sammenhæng, der nærmer sig en historie. 
</p><p>
Hvert billede udgør sin egen helhed og sin egen tavse fortælling. Det er 
derfor, kunstneren har givet dem rigeligt med plads, så de hænger isoleret 
fra hinanden. Dermed giver han også beskueren chancen for at lægge det 
enkelte billede bag sig, før han eller hun skal møde det næste. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2502413/amerikanske-stoetter-giver-louisiana-kunstgave-for-100-millioner/">Amerikanske støtter giver 
Louisiana kunstgave for 100 millioner</a></p><p>
Når man møder disse kæmpefotografier som illustrationer i et katalog, virker 
de jævnt almindelige. Der er intet sensationelt eller effektfuldt over den 
måde, de er bygget op på. Ét er, at det monumentale format løfter dem. Men 
for at forstå helheden skal man også have øje for detaljen. Ikke mindst skal 
man kunne se forbindelsen til forbillederne. 
</p><div class="art-fakta article-box">
<h4 class="">
Fakta</h4>
<h5>
Jeff Wall</h5>
<div class="fakta-body" data-buildingblock="embedded_factboxlink">
<p><b>Født i 1946</b> i Canada. M.A. (master of arts) fra University of <b>British 
Columbia</b>, hvor han senere underviste. 
</p><p>
Studier på <b>Courtauld Institute</b> i bl.a. impressionisten Manet hos 
professor i kunsthistorie T.J. Clark. Lavede ingen kunst frem til 1977. 
</p><p class=" bl-elem"><b>Første galleriudstilling</b> året efter. Vakte international 
opmærksomhed i 1979. Med på <b>Documenta 11</b> i 2001. Fotografierne 
på Louisiana er efter 1996. 
</p>
</div>
</div><p class=" bl-elem">På bunden er Jeff Wall en kulturhistoriker, der vil bekræfte visse 
kunstværkers store billedskabende kvaliteter. Det gør han ved at bruge deres 
komposition som afsæt for sine egne moderne fotografier. Nogle af dem er et 
erindringsstof, oplevelser fra virkeligheden, fjerne i både tid og sted, der 
er gjort til nære oplevelser som fotografi. Jeff Walls fotos er som film, 
der kun består af ét eneste billede: det mest typiske. 
</p>	
</div>
</div></body></html>
