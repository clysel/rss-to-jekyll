---
layout:     post
title: 	    "Syv arkitektoniske kortfilm er små sansemættede overraskelser "
post_author:	    
post_date:	    Tue, 17 Mar 2015 08:51:23 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2588211/syv-arkitektoniske-kortfilm-er-smaa-sansemaettede-overraskelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p><b>12 Explosions, A to A, Reconnaissance</b><b>m.fl.</b></p><p class=" bl-elem">
Instr.: Johann Lurf. Østrig, 2007-14, 61 min. Cinemateket 20.3. kl. 16.45. 
</p>
</div>
</div><p>
En højlydt technotosset tur til rummet og tilbage. Eller en omvendt stum visit 
til et militærområde i et vandreservoir i Californien, hvor man nu ikke 
længere afprøver torpedoer, men i stedet lever med det forladte reservoir 
som en del af infrastrukturen. Eller en knurrende Vespas kørsel omkring 100 
forskellige og mere eller mindre afskyeligt udsmykkede rundkørsler i Østrig. 
Eller ... 
</p><h3>
Vidt omkring 
</h3><p>
Den eksperimenterende østrigske kortfilmsinstruktør Johann Lurf kommer vidt 
omkring i de syv små film, som vises i rap i København. Ikke nok med at 
Lurfs valg af lokaliteter og hans kameravinkler er udfordrende. Det er også 
hans lydarbejde, hans nærbilleder af sædvanligvis oversete ting og steder og 
hans indimellem grelle anvendelse af uskønne farver. 
</p><p>
Kontrastrigdommen i hans film er konsekvent enorm. Støj veksler med stilhed, 
det abstrakte får modspil af det konkrete, og det utilnærmelige mødes af en 
fotografisk stoflighed. 
</p><h3>
12 eksplosioner 
</h3><p>
Natur og arkitektur taler ofte sammen på overraskende vis hos Johann Lurf, der 
bruger alt andet end ord i sine værker. Det er former, lyd, farver, 
placeringer og funktioner, der snakker, og det gør de ofte ved hjælp af en 
meget underfundig tone af enten noget absurd eller noget sjovt. 
</p><p class=" bl-elem">
Nogle værker er mindre gennemskuelige end andre. I den billedsmukke ’Vertigo 
Rush’, hvis titel bevidst associerer til Hitchcocks film, beskæftiger Lurf 
sig fortolkningsfrit til naturens foranderlighed. Mindre lyrisk, men pudsigt 
munter er ’12 Explosions’, hvor man konkret får, hvad man bliver lovet. 
</p>	
</div>
</div></body></html>
