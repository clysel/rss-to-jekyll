---
layout:     post
title: 	    "Bertrand Bonello. Han er instruktør - og i fremtiden vil du huske ham."
post_author:	    
post_date:	    Thu, 23 Apr 2015 18:53:58 +0200
post_site:	    politiken.dk 
post_link:	    http://politiken.dk/kultur/filmogtv/ECE2640000/bertrand-bonello-han-er-instruktoer---og-i-fremtiden-vil-du-huske-ham/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Filmografi</h4>
<div class="fakta-body" data-buildingblock="embedded_factboxlink">
<p><b>House of Tolerance. 2011.</b></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00930/house-of-tolerance-_930467h.jpg" alt="" border="0"/></span></p><p>
Livet på et luksusbordel i Paris anno 1900 fortalt i ødsle detaljer og 
overdådig æstetik og med stor respekt for de stærke kvinder i dets centrum. 
</p><p><b>Saint Laurent. 2014.</b></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00930/Saint_Laurent_3_jpg_930463v.jpg" alt="" border="0"/></span></p><p>
Otte år i den legendariske modeskabers liv i 60’erne og 70’erne, med hvad der 
fulgte af skeletter og narkomisbrug. Ekstremt stiliseret, visuelt fængende 
film. 
</p><p><b>Something Organic. 1998.</b></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00930/something-organic_1_930468v.jpg" alt="" border="0"/></span></p><p>
Bonellos sjældent sete debutfilm handler om et lidenskabeligt forhold mellem 
et umage par, han er rationel idealist, hun impulsiv og nysgerrig. 
</p><p><b>Tiresia. 2003.</b></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00930/Tiresia_5_jpg_930465v.jpg" alt="" border="0"/></span></p><p>
Mand kidnapper transseksuel kvinde fra en motorvejsfrakørsel, og da han har 
blindet hende og smidt hende i skoven, samles hun op af følsom ung kvinde. 
</p><p><br/></p><p class=" bl-elem"><i class=" bl-elem">CPH PIX og Cinemateket har i fællesskab arrangeret en retrospektiv serie 
medBertrand Bonellos værker. ’House ofTolerance’, ’Tiresia’, ’Something 
Organic’ og ’Saint Laurent’ kan de kommende dage ses i Cinemateket.</i></p>
</div>
</div><p>
Der er en klar fornemmelse af noget forbudt over at se – og nyde – Bonellos 
film.
</p><p>
Det er, som om de griber tilbage i præfeministisk fortid, nærmest også en 
førpolitisk tid. 
</p><p>
Som jeg skriver disse linjer, har jeg lige genset hans ’House of Tolerance’, 
hans forrige, hans store gennembrud om livet på et luksusbordel; hans 
hidtidige hovedværk, og den er som en feberdrøm. Lækker og sanselig, og man 
aner lige råddet bagved. Hvis man vælger at lukke det ude, råddet, er det 
der ikke; Bonello er ikke typen, der insisterer.
</p><p/><p>
Det gør ham til et særsyn blandt moderne instruktører, og det gør ham til et 
bekendtskab, man kan flytte lidt akavet på fødderne over.
</p><p>
Hos ham er luderne ikke handlede vestafrikanske piger under den kriminelle 
lavalder, men kvinder med sødme, gravitas og udpræget indbyrdes solidaritet. 
Og pornoproducenter kan sagtens have en snert af noget hamletsk over sig, et 
eget kodeks. Bonello siger: <i>chapeau</i> og letter på hatten. Gode viljer 
er meget værd.
</p><p>
Den franske filmauteur Bertrand Bonello, 46, er for alvor ved at gå op for de 
mere selektive filmkredse i disse måneder. Han har været på vej i årevis, 
men vejen hertil har været belagt med bump og alt andet end lige. Men i 
disse uge viser Cinemateket i København hver stump film, han har lavet i 
henved 20 år, i næste uge er det Barcelona, og ugen efter har Lincoln Center 
i New York inviteret ham til en stor retrospektiv serie.
</p><p>
Hans film om Yves Saint Laurent var med i kampen i fjor om Guldpalmen i 
Cannes, og hvad han end laver næste gang, er det samme garanteret tilfældet. 
Der ligger en Cannes-vinder gemt i den dreng.
</p><h3>
Laver de film, han laver
</h3><p>
Bonello er en af dem, man skal være lidt påpasselig med. Ligesom man i sin tid 
skulle med Luchino Visconti (’Leoparden’, ’Senso’, ’Den uskyldige’), der var 
så velourdepraveret på overfladen, at man næsten glemte at kigge nedenunder. 
Men under laberheden, fetischeringen og sødmen var Visconti marxist, og hans 
farverige, ødsle melodramaer var drypvædede af nostalgi på vegne af en 
aristokratisk kultur, der var ved at gå under.
</p><p>
Men Viscontis aftenrøde film er 40 år gamle og ældre. Feminismen var dårligt 
nok et glimt i sin moders øje, mens den i Bonellos tid er helt anderledes 
gængs. Kombattanterne på scenen i dag er nogle andre end på Viscontis tid.
</p><p>
Bertrand Bonello er ligeglad. Han laver de film, han laver. Og han dømmer 
ingen – hverken luderne eller deres kunder. Ingen. Folk gør, hvad de gør, 
fordi det giver mening for dem. Instinktivt. 
</p><p>
»Jeg er ikke spor interesseret i motivation, i bevæggrunde«, fortæller Bonello 
mig i telefonen fra Paris. 
</p><p>
»Det skræmmer mig lidt, at så mange bruger psykologi som en grund til noget 
som helst. Efter min erfaring har vi ikke altid nogen grund til det, vi 
foretager os. Men det er en problematisk arbejdsmetode, for skuespillere vil 
jo vide <i>hvorfor-hvorfor-hvorfor«</i>.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2637199/toerlagt-von-trier-falder-i-igen-jeg-proever-at-redde-mit-liv-og-samtidig-komme-videre-med-min-tv-serie/">Tørlagt von Trier falder i 
igen: »Jeg prøver at redde mit liv og samtidig komme videre med min tv-serie«</a></p><p>
Det, der ifølge Bonello er galt med <i>biopic’en</i> som genre, men 
den kan sagtens bredes ud til at omfatte hele mediet, er optagetheden af 
»hvorfor nogen gik og blev den og den«.
</p><p>
»Blev Yves bøsse, fordi han voksede op blandt kvinder?«, spørger han retorisk 
med henblik på ’Saint Laurent’.
</p><p>
»Blev han modedesigner, fordi han legede med små piger, da han var dreng. Det 
kan da godt være, at det er sandt, men er det interessant? I det 
allermindste er det en slags belejlig genvej til en sandhed, der ikke 
skræmmer nogen. Den Yves Saint Laurent, der siger mig noget, er ham, jeg 
beskriver fra årene 1967-75«.
</p><p>
Da han og skuespiller Gaspard Ulliel lavede ’Saint Laurent’, blev de afskåret 
fra enhver kontakt til modeskaberens efterladte, der nægtede at medvirke, og 
Bertrand Bonello siger i dag, at han på vegne af filmen er lettet. 
</p><p>
»Jeg ville ikke have Gaspard til at efterligne Saint Laurent. Han måtte gerne 
gå ham i møde, men ikke forestille ham. Jeg er slet ikke så interesseret i 
virkelighed og sandhed som så mange andre«.
</p><p>
»Min film handler om, hvad det koster Yves Saint Laurent at være Yves Saint 
Laurent«.
</p><p>
Måske er det det, der gør, at ’Saint Laurent’, sine svagheder til trods, opnår 
noget, som næppe nogen anden <i>biopic</i> har været i nærheden af, som 
har handlet om en kunstner i stimulansernes favntag. For en gangs skyld 
forsvinder Saint Laurents personlighed ikke om bag stofferne, hvilket gør 
flertallet af disse narko &amp; sprut-biopics grasserende kedelige.
</p><h3>
Ulysten er et tema
</h3><p>
‘The Pornographer’ blev en skandale tilbage i 2001, fordi censuren fjernede 
nogle sekunder, hvor en mandlig skuespiller ejakulerede i munden på en 
kvinde. Jean-Pierre Léaud spiller en aldrende pornoinstruktør. Vi følger ham 
på optagelserne, ser ham lukke øjnene, når den deciderede sexakt går i gang. 
</p><p>
Et eller andet ubestemt sted i hans hoved gemmer sig et pornomesterværk, som 
han har haft ambitioner om siden 1960’erne. Han har dog hverken noget 
egentlig filmtalent eller nogen klar vision, det ser vi efterhånden. Men 
Bonello respekterer ham for at holde ved, for at tro på det mod alle, mildt 
sagt: <i>alle</i> odds.
</p><p>
De der lukkede øjne, <i>ulysten til at </i>er et tema, der går igen. I 
’Tiresia’ er det en transseksuel kvinde, der bliver kidnappet af en mand, 
der ender med at stikke hendes øjne ud med en saks, og igen og igen må 
Bonellos karakterer lukke øjnene. Ikke nødvendigvis for at skærme mod 
ubegribelig vold eller grimhed.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2638899/vinterbergs-periodedrama-er-unoedvendigt-for-filmkunsten/">Vinterbergs periodedrama er 
unødvendigt for filmkunsten</a></p><p>
I ’House of Tolerance’, der foregår på et parisisk luksusbordel i år 1900, er 
der en lille, uanselig dialogscene, hvor en erfaren luder sætter en 
nytilkommen 16-årig ind i dagligdagens små udfordringer. 
</p><p>
»Du skal ophidse ham og få ham til at komme. Når det kommer til sex, skal du 
simulere«, lyder det gode råd.
</p><p>
Den 16-årige spørger: »Hvorfor?«.
</p><p>
Svaret: »Det gør vi bare«.
</p><p>
Hvis man går ind på filmens præmisser – at ikke alt altid er sorthvidt som i 
politisk korrekte pamfletter – er det en både tragisk og bevægende lille 
udveksling. Underteksten er, at jo, prostituerede <i>kan</i> i princippet 
nyde sex med kunden. Det er radikalt, det her. De vælger bare at lade være. 
For at beskytte sig selv. Men potentialet for nydelse er til stede, og det 
er sgu da smukt.
</p><p>
For en mand, der siger, at billeder ikke er det, der optager ham mest, er det 
markant, så sensuelle og luksuriøse Bonello-film ser ud. ’House of 
Tolerance’ ligner vitterlig en film af Visconti, især hans allersidste, ’Den 
uskyldige’. Glødelamper, selvlysende alabasterhud, en drøm af velour og 
brokade. Kvinder, der går rundt i balkjoler hver eftermiddag og aften og 
hænger ud sammen i loungen, hvor de taler om alt og intet. 
</p><p>
Alle Bonellos billeder er af de kvinder, mændene er en biomstændighed, 
allerhøjst får de lov til at dele et billede med en kvinde.
</p><p class=" bl-elem">
Alle billeder – undtagen det fascinerende, gådefulde sidste minut – er inde 
fra bordellet, en tidslomme i sig selv, et fængsel, skal guderne vide, men 
lænkerne er af silke.
</p>	
</div>

</div></body></html>
