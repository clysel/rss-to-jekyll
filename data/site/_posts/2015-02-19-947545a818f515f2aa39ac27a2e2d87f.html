---
layout:     post
title: 	    "Sportsdøgnet: FCN må undvære skadet landsholdsspiller"
post_author:	    
post_date:	    Thu, 19 Feb 2015 12:34:14 +0100
post_site:	    politiken.dk 
post_link:	    http://politiken.dk/sport/ECE2553894/sportsdoegnet-fcn-maa-undvaere-skadet-landsholdsspiller/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold: </b>I sin kandidatur til posten som Fifa-præsident slår Luis Figo 
ved en præsentation på Wembley til lyd for, at VM-slutrunden skal udvides 
til 40 eller 48 hold, og at en større del af Fifa's indtægter til bruges på 
fodboldens græsrødder. Portugiseren stiller op til valget 29. maj, hvor Sepp 
Blatter, hollænderen Michael Van Praag og jordaneren Ali Bin Al Hussein er 
de øvrige kandidater. 
</p><p><b>Håndbold:</b> Efter 13 år i Team Tvis Holstebro får den 31-årige 
målmand Rasmus Lind ikke forlænget sin kontrakt. 
</p><p><b>Golf:</b> Birdie på 8. og 18. hul, en dobbeltbogey på 13. og 15 huller i 
par resulterede i en runde i 71 slag for Søren Kjeldsen i første runde af 
Hero Indian Open i New Delhi. Det placerer Kjeldsen som nummer 39. Lasse 
Jensen brugte trods fire birdies 74 slag i sin første runde på European Tour 
i lidt over en måned. 
</p><p><b>Golf: </b>Therese Kølbæk er med en runde 75 slag bedste dansker efter 
første runde af Australian Open på Royal Melbourne Golf Club, der tæller til 
både Ladies European Tour og den amerikanske LPGA. Kølbæk er på en delt 
50.-plads, mens Line Vedel med 79 slag deler placeringen som nummer 119. 
Sydkoreaneren Il Hee Lee fører med en runde i 68 slag, der er 5 under banens 
par. 
</p><p><b>Fodbold:</b> Uffe Bech skal have foretaget et mindre operativt indgreb i 
maven hos en specialist i München. Landsholdsspilleren er derfor ikke med 
for FC Nordsjælland, der indleder forårssæsonen i Superligaen fredag aften 
mod Randers FC. 
</p><p><b>Håndbold:</b> Aalborgtræner Jesper Jensen er skuffet over sit holds 
optræden i gårsdagens liganederlag på 27-24 mod Bjerringbro-Silkeborg. »Det 
er selvfølgelig alarmerende. Det havde været bedre at tage til Ungarn med en 
masse selvtillid i bagagen, men vi må jo håbe, at en trodsreaktion, der 
udeblev i dag, kommer på søndag«, siger Jesper Jensen til Nordjyske med 
henvisning til Champions League-kampen mod Pick Szeged, hvor Aalborg skal 
have point på udebane for at kunne avancere til ottendedelsfinalerne. 
</p><p><b>Fodbold: </b>Nicklas Helenius føler sig tilbage i den rette form forud for 
AaB's Europa League-kamp mod Club Brugge i aften. »I England ville de jo 
have, at jeg skulle have de ekstra kilo på. Men jeg er ikke en boksspiller. 
Jeg lever af min bevægelighed. Jeg har tabt mig igen, og det har givet mig 
speed og mere overskud. I efteråret kunne jeg være bevægelig i et kvarter, 
og så gik der et kvarter, hvor jeg næsten ikke kunne gå, fortæller Helenius 
til Ritzau om forvandlingen siden hjemkomsten fra Aston Villa. 
</p><p class=" bl-elem"><b class="ext-link">REPRISE</b><a class="embeddedlink" href="http://politiken.dk/sport/fodbold/europaleague/ECE2486021/aab-tangerer-en-europaeisk-rekord-med-bitre-minder/">AaB tangerer en europæisk rekord med 
bitre minder</a></p>	
</div>
</div></body></html>
