---
layout:     post
title: 	    "Dokumentfalsk og eventyr på fire hjul kan udløse transferslag om tysk superstjerne"
post_author:	    
post_date:	    Tue, 21 Apr 2015 16:44:50 +0200
post_site:	    politiken.dk 
post_link:	    http://politiken.dk/sport/fodbold/ECE2636753/dokumentfalsk-og-eventyr-paa-fire-hjul-kan-udloese-transferslag-om-tysk-superstjerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dortmunds stjernespiller Marco Reus blev kort før jul idømt en gigantisk bøde 
på ca. 4. millioner kroner for at have kørt bil adskillige gange uden 
kørekort. Men noget tyder på, at den tyske landsholdsspiller ikke har lært 
noget som helst af den sag. 
</p><p>
I hvert fald oplyser anklagemyndigheden til tv-stationen Sport 1, at de igen 
efterforsker Reus, da flere vidner angiveligt har set Reus bag rattet i en 
bil efter millionbøden i december. Som teenager tog Marco Reus køretimer, 
men selve køreprøven blev aldrig til noget, har han berettet. 
</p><p>
Til gengæld meldte han sig hurtigt under fanerne hos kørelæreren igen, da<i> 
Die Führerscheinsache</i>, som den er døbt i tyske medier, begyndte at 
køre. 
</p><p><b class="ext-link">Kørekort-sag:</b><a class="embeddedlink" href="http://politiken.dk/sport/fodbold/1bundesliga/ECE2489514/koerekort-sag-ny-anklage-mod-tysk-fodboldstjerne/">Ny anklage mod tysk 
fodboldstjerne</a></p><p>
Sagen er prekær og en torn i øjet på storklubben, men også ubehagelig for et 
par af Tysklands bilgiganter. Opel, der er en af Dortmunds hovedsponsorer, 
har således brugt den 25-årige offensivspiller som blikfang i flere store 
reklamekampagner. Opel lancerede sågar en særlig variant af deres Adam-model 
- '1909 powered by Marco Reus' - opkaldt efter det år, klubben blev 
grundlagt. Også Mercedes, som poster millioner af euro i tysk fodbold gennem 
deres samarbejde med det tyske fodboldforbund (DFB), har brændt fingrene på 
at bruge Marco Reus som kølerfigur. 
</p><p>
Marco Reus’ manglende kørekort har endvidere afsløret lidt af en 
forretningshemmelighed. I Tyskland takseres trafikbøder som oftest ud fra 
den anklagedes indkomst og en hurtig tur med kuglerammen viser derfor, at 
Reus' bruttoløn i Borussia Dortmund ligger på lidt over 4 millioner euro 
(ca. 30 millioner kroner) årligt. En vigtig information, som eventuelle 
bejlere til Marco Reus sikkert forstår at udnytte, hvis der på et tidspunkt 
skal forhandles løn med ham. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/1bundesliga/ECE2489176/dortmund-stoetter-bilisten-uden-koerekort/">Dortmund støtter bilisten uden 
kørekort</a></p><div class="art-fakta article-box">
<h4 class="">
Marco Reus</h4>
<div class="fakta-body" data-buildingblock="embedded_factboxlink">
<p><b>Født:</b> 31. maj 1989 i Dortmund 
</p><p><b>Positioner:</b> Offensiv midtbane, venstre wing, forward 
</p><p><b>Klubber </b></p><ul><li>2007-2009 RW Ahlen 45 kampe / 5 mål </li><li>2009-2012 Mönchengladbach 109/41 </li><li class=" bl-elem">2012-2015 Borussia Dortmund 114/54 </li></ul><p><b>Debut </b>på det tyske landshold 7. oktober 2011 mod Tyrkiet. 25 landskampe 
og 9 mål. 
</p><p><b>Blev ankelskadet </b>en uge før Tyskland indledte togtet mod VM-titlen i 
2014. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00929/Germany_Soccer_Euro_929853k.jpg" alt="" border="0"/></span></p>
</div>
</div><p>
Marco Reus er en af de mest eftertragtede tyske spillere på transfermarkedet. 
Han er adskillige gange blevet sat i forbindelse med storklubber som 
Manchester United, Chelsea, Real Madrid og selvfølgelig nationalrivalerne 
fra Bayern München. </p><p>
Netop fra Bayern München er der gentagne gange blevet meldt om interesse – 
ikke mindst efter at Bayern-bossen Karl-Heinz Rummenigge ved sæsonstarten 
afslørede, at Marco Reus’ aftale med Dortmund var udstyret med en 
frikøbsklausul på 25 millioner euro. En relativt beskeden sum for en spiller 
af Reus’ kaliber. 
</p><p>
Den frikøbsklausul er væk nu, for Reus underskrev en ny kontrakt til sommeren 
2019 for et par måneder siden, men en ny tur med de tyske myndigheder kan 
meget vel betyde, at Dortmund vælger eller bliver presset til at sige farvel 
til den bil- og fartglade verdensklassespiller, der har siddet ude med en 
skade i Dortmunds to seneste kampe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/championsleague/ECE2472886/dortmund-afviser-aftale-om-markedets-mest-eftertragtede-spiller/">Dortmund afviser aftale om 
markedets mest eftertragtede spiller</a></p><p>
Hvis anklagemyndigheden får dømt Marco Reus for nye forhold, vil det betyde, 
at fodboldstjernen teknisk set ikke længere har en uplettet straffeattest. 
Bøden fra december er udskrevet på baggrund af, at Reus har kørt bil i 90 
dage uden kørekort, men fra dag 91 vil bagatelgrænsen i trafiksager være 
overskredet. 
</p><p>
Dertil kommer, at tv-stationen WDR er i besiddelse af dokumenter, der viser, 
at Reus har været i besiddelse af et falsk kørekort udstedt i Holland. Den 
sag er i mellemtiden havnet på delstaten Nordrhein-Westfalens 
justitsministers skrivebord. Minister Thomas Kutschaty (SPD) er af 
oppositionen blevet bedt om at forklare, hvorfor Reus i den forbindelse ikke 
også er blevet anklaget for dokumentfalsk. Fik han særlig behandling, fordi 
han er en prominent person?, spørger oppositionen. 
</p><p>
Marco Reus blev fem gange fanget af kameraer fra fotofælder, men systemet 
krydstjekker ikke, om ejeren af bilen rent faktisk har et gyldigt kørekort. 
Først da Reus blev stoppet af betjente i det indre Dortmund, gik han i den 
store fælde, der på sigt måske kan koste ham ansættelsesforholdet i klubben. 
</p><p class=" bl-elem">
Hverken <a href="http://www.marcoreus.de/#!/news/" target="_blank">Marco Reus</a> 
eller <a href="http://www.bvb.de/" target="_blank">Borussia Dortmund </a>har 
indtil videre kommenteret, at myndighederne igen efterforsker 
stjernespilleren. 
</p>	
</div>

</div></body></html>
