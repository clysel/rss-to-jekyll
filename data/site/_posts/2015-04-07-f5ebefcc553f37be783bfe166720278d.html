---
layout:     post
title: 	    "Internetpoeten Mira Gonzalez: Depressionen er helt klart et modefænomen"
post_author:	    
post_date:	    Tue, 07 Apr 2015 11:14:43 +0200
post_site:	    politiken.dk 
post_link:	    http://politiken.dk/kultur/ECE2617486/internetpoeten-mira-gonzalez-depressionen-er-helt-klart-et-modefaenomen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hun er et af de forfatternavne, man oftest støder på, hvis man går på 
opdagelse i det litterære blogunivers Alt. Litt. (Alternative Literature). 
</p><p>
Og selv om der rent kvalitetsmæssigt er langt mellem snapsene i 
internetlitteraturen, er der noget, der tyder på, at Mira Gonzalez kan mere 
end de fleste andre, der tweeter om prozac, stedfædre og hjertesorger. 
</p><p>
Med 13.000 følgere på Twitter og lige så mange læsere på hendes blog, 
miratortilla.tumblr, blev hun allerede som helt ung et af hovednavnene i 
Alt. Litt. Det fik det amerikanske forlag Sorry House øjnene op for i 2013, 
da hun udgav digtsamlingen ’I will never be beautiful enough to make us 
beautiful together’. Den er netop udkommet på dansk, på Forlaget Kronstork, 
oversat af den danske forfatter Caspar Eric, der også selv publicerer poesi 
på nettet. 
</p><p><b class="ext-link">LÆS ANMELDELSE </b><a class="embeddedlink" href="http://politiken.dk/kultur/boger/ECE2608931/digte-fra-en-smertebedoevet-ungdomskesistens-i-la-har-stor-styrke/">Digte fra en smertebedøvet 
ungdomskesistens i L.A. har stor styrke</a></p><p>
»Internettet er hele grunden til, at jeg har en karriere. Det har skabt et 
rum, hvor folk som mig kan blive hørt. Folk, der er droppet ud af skolen, 
som bor hjemme hos deres familie og ikke har økonomiske ressourcer til at 
udgive bøger. I dag er det muligt for en teenager, som skriver digte på en 
blog, at få lige så mange læsere som en forfatter, der er nomineret til 
Pulitzerprisen«, siger hun og tilføjer, at internetpoesien er et af de mest 
interessante og omvæltende øjeblikke i litteraturhistorien. 
</p><p>
»For hvornår har lyrik sidst været cool?«, siger hun som det første i 
mailkorrespondencen og glemmer måske i sin iver, at 80’ernes postmoderne 
lyrik og 90’ernes <i>spoken word-</i>bølge også var ret cool. 
</p><h3>
En pose usaltede pretzels 
</h3><p>
Politikens kritiker Mikkel Bruun Zangenberg beskriver i sin anmeldelse 
digtsamlingen som det mest dampende fra nyere amerikansk lyrik og skriver, 
at digtene er både skrøbelige og seje. »Samlingens konstellation af glimt og 
splinter fra en sønderbombet, smertebedøvet ungdomseksistens i nutiden Los 
Angeles er allerede i sig selv resultatet af en stor styrke, styrken til at 
skrive om det hele, hele den store, grimme pakke«. 
</p><div class="art-quote article-box">
<p class="quote"/>
<blockquote>
<p class="quote-txt">
»jeg prøver at parallelparkere min bil/jeg prøver at få dig til at 
elske mig«
</p>
</blockquote>
</div><p>
I Alt. Litt.-universet er den store grimme pakke depression, kærestesorg og 
ensomhed. Og ofte er de eksistentielle negative følelser blandet godt og 
grundigt sammen med diverse hverdagsfrustrationer, amerikanske unge måtte 
have. Man kan for eksempel læse poesi om en pige, der bliver selvmordstruet, 
fordi hun taber sin pizza. </p><p>
Mira Gonzalez er en af frontfigurerne for netop denne type depressiv 
litteratur. I ’Jeg vil aldrig blive smuk nok til at gøre os smukke sammen’ 
føler digter-jeget sig både som »400 døde vandmænd midt på en motorvej« og 
som »en pose usaltede pretzels«. Hun skriver: »jeg vil ligge i 
fosterstilling på asfalt/ jeg tror min tandlæge hader mig/ jeg dypper min 
tortilla i vodka«. Og senere i digtsamlingen »jeg prøver at parallelparkere 
min bil/ jeg prøver at få dig til at elske mig«. 
</p><h3>
Middelklasseproblem 
</h3><p>
For Mira Gonzalez er der ikke forskel på at være i en dyb følelsesmæssig krise 
og være frustreret over at skulle parallelparkere en bil. »For mig er det 
det samme. Selv om nogen bliver ramt af værre depressioner end andre, er det 
vigtigt, at vi tager alle følelser alvorligt«, siger hun og fortæller, at 
hun selv bliver opløftet af at læse om andres negative følelser. »Det minder 
mig om, at jeg ikke er alene«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/skonlitteratur_boger/ECE2606701/ny-digtsamling-forsoeger-paa-klodset-vis-at-registrere-intensitet/">Ny digtsamling forsøger på 
klodset vis at registrere intensitet</a></p><p><i>Er der ikke en risiko for, at det ikke er poesien som</i> s<i>ådan</i>, 
<i class=" bl-elem">der er cool, men nærmere den depressive livsstil, hvor man ligger i sin 
seng og tweeter om, hvor dårligt man har det?</i></p><p>
»Depressionen er helt klart et modefænomen. Både i internetlitteraturen, i 
litteraturen generelt og i rigtig meget musik. Men jeg tror, at det er 
farligt, hvis man reducerer folks følelser og lidelser til bare at være en 
trend. Unge i dag er ikke mere ensomme og depressive, end unge altid har 
været. Når jeg læser bøger skrevet af folk fra tidligere generationer, kan 
jeg jo tydeligt se, at det ikke kun er os. Nettet er bare en platform, der 
har gjort det lettere for os at kommunikere åbent om vores følelser. Så 
trend eller ej: Denne type poesi har skabt en litterær interesse hos utrolig 
mange unge mennesker. De havde ikke sat deres ben i en boghandel, og de var 
slet ikke gået i gang med selv at skrive, hvis ikke det havde været for 
onlinepoesien. Det er der sgu ikke nogen, der kan tillade sig at klage 
over«. 
</p><p><i class=" bl-elem">Hvor skal samfundskritikken komme fra, hvis litteraturen kun vender blikket 
indad?</i></p><div class="art-fakta article-box">
<h4 class="">
Blå bog</h4>
<h5>
Mira Gonzalez</h5>
<div class="fakta-body" data-buildingblock="embedded_factboxlink">
<p>
Alt. lit. er et litterært fælleskab, der består af selvudgivelser, forlag og 
bloggere, der spreder litteratur på nettet. 
</p><p>
Mange udgivelser bliver ikke taget seriøst af etablerede forfattere og læsere, 
da meget bliver skrevet i et helt andet sprog, anden tegnsætning og 
typografi end vanligt. 
</p><p>
Der udgives også Alt. Lit. antologier på print som 'The Yolo Pages' (2014) og 
'40 Likely To Die Before 40. An Introduction to Alt. Lit' (2014). 
</p><p class=" bl-elem"><i class=" bl-elem">Research: Politikens Bibliotek. </i></p>
</div>
</div><p>
»Man kan ikke kritisere samfundet politisk, hvis man ikke er selvbevidst. Man 
er nødt til at vide, hvordan den samtid, man lever i, påvirker éns følelser, 
før man kan drage større konklusioner. Og jeg vil aldrig kunne tale på vegne 
af andre samfundsgrupper end den, jeg selv tilhører«. </p><p><i class=" bl-elem">Det lyder bekvemt. Er det ikke en meget privilegeret position?</i></p><p>
»Set i en større sammenhæng er det meget privilegeret at være deprimeret. Især 
når man er en ung amerikaner, der ikke mangler noget. Det er et vestligt 
middelklasseproblem, der bliver taget op i litteraturen i dag. Det er folk 
som mig, der ikke har oplevet virkelige tragedier, og som ikke går sultne i 
seng, der får depressioner. Jeg er fuldstændig bevidst om, at det er et 
privilegium, at jeg kan ligge hele dage i min seng og skrive digte om, at 
min kæreste har forladt mig. Og jeg er virkelig taknemmelig over, at jeg 
tilhører en gruppe mennesker, som har mulighed for at fortabe sig i sig 
selv«. 
</p><p><i class=" bl-elem">Du lyder næsten som en emo?</i></p><p class=" bl-elem">
»Ja. Og jeg elsker det!«. 
</p>	
</div>

</div></body></html>
