---
layout:     post
title: 	    "Novos kronprins: Det tjener mine egne interesser at stoppe"
post_author:	    
post_date:	    Thu, 30 Apr 2015 14:36:00 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2650250/novos-kronprins-det-tjener-mine-egne-interesser-at-stoppe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er i egen interesse, at Novos toer, Kåre Schultz, nu stopper som 
viceadministrerende direktør og ansvarlig for Novo Nordisks drift. 
</p><p>
Det siger han til Ritzau Finans, efter at Novo har annonceret markante 
ændringer i selskabets ledelsesstruktur. 
</p><p>
I forbindelse med reorganiseringen, der forfremmer tre regionale chefer samt 
produktionschefen til koncerndirektører, understreges det samtidig, at 
bestyrelsen har besluttet, at Lars Rebien Sørensen forbliver i førersædet 
hos Novo Nordisk, indtil tidspunktet nærmer sig for kontraktudløbet i 2019. 
</p><p>
»Hvis der er en situation, hvor Lars Rebien Sørensen fortsætter frem mod 2019, 
så er det, givet den alder jeg har, ikke særligt sandsynligt, at jeg ville 
være den oplagte kandidat til at afløse Lars Rebien. Dermed mener jeg, at 
det tjener mine egne interesser bedre ved at forlade Novo Nordisk«, uddyber 
Kåre Schultz, der er født i 1961. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2649253/novos-indtjeningsmaskine-trumfer-forventningerne/">Novos indtjeningsmaskine 
trumfer forventningerne</a></p><p>
På en telekonference for pressen lagde Lars Rebien Sørensen ikke skjul på 
baggrunden for Kåre Schultz' exit. 
</p><p>
»Det er ikke nogen hemmelighed, at Kåre Schultz havde set frem til at overtage 
min stilling«, indledte Lars Rebien Sørensen. 
</p><h3>
Schultz ønsker ikke sit ansvar reduceret 
</h3><p>
Han henviste derefter til forklaringen i årsregnskabet om, at bestyrelsen har 
ønsket større visibilitet vedrørende lanceringer af store lægemidler på 
væsentlige markeder og derfor har løftet nøgleregioner og Product Supply til 
koncerndirektionsniveau. 
</p><p>
»I den forbindelse forsvinder jobbet som koncerndriftsdirektør. Og Schultz 
ønsker ikke at få reduceret sit ansvar og har derfor besluttet at forlade 
selskabet«, sagde Lars Rebien Sørensen. 
</p><div class="art-quote article-box">
<p class="quote"/>
<blockquote>
<p class="quote-txt">
Det er klart, at når man sidder i topledelsen, så vil det altid være sjovt at 
blive forfremmet til administrerende direktør. Men det er ikke sådan, at jeg 
har gået og håbet på, at det skete på et bestemt tidspunkt
</p>
<p class="sender">
Kåre Schultz 
</p>
</blockquote>
</div><p/><p>
Selv siger Kåre Schultz, at han ikke har haft specifikke forventninger til, 
hvornår bestyrelsen ville finde tiden moden til at skifte ud på posten som 
administrerende direktør. 
</p><p>
»Men det er klart, at når man sidder i topledelsen, så vil det altid være 
sjovt at blive forfremmet til administrerende direktør. Men det er ikke 
sådan, at jeg har gået og håbet på, at det skete på et bestemt tidspunkt«, 
siger Kåre Schultz, der endnu ikke er klar til at melde ud om sin fremtid. 
</p><p>
»Jeg håber at fortsætte en aktiv ledelseskarriere, og ellers har jeg ingen 
specifikke kommentarer til det«. 
</p><h3>
Dygtige og kompetente 
</h3><p>
Også når det kommer til ændringerne i Novo-ledelsen, er kommentarerne 
sparsomme. 
</p><p>
»De interne ændringer har jeg som sådan ingen kommentarer til. Men jeg er 
selvfølgelig glad for, at det er fire af de mennesker, jeg har været med til 
at udvikle og forfremme, der nu kommer i koncernledelsen. De er alle sammen 
meget dygtige og kompetente«, siger han. 
</p><p>
Nye i koncerndirektionen er Maziar Mike Doustdar, der har ansvar for 
International Operations, Jerzy Gruhn, der har ansvar for Europa, Jesper 
Høiland, der har ansvar for USA, og Henrik Wulff, der er koncerndirektør med 
ansvar for Product Supply. 
</p><p>
Som led i ændringerne får Jakob Riis ud over marketing desuden ansvar for 
forretningsaktiviteterne i Kina, Japan &amp; Korea, Australien og Canada. 
</p><p class=" bl-elem">
Der etableres en ny Operations Committee, som skal afstemme og koordinere de 
forretnings- og produktionsmæssige prioriteringer på tværs af virksomheden. 
Topchef Lars Rebien Sørensen bliver formand for komitéen med Lars Fruergaard 
Jørgensen, koncerndirektør med ansvar for Corporate Development, som 
næstformand. 
</p>	
</div>
</div></body></html>
