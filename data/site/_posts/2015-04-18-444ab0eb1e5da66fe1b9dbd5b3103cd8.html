---
layout:     post
title: 	    "Intim kaffebordsbog viser en nørd af Guds nåde: Pladesamleren"
post_author:	    
post_date:	    Sat, 18 Apr 2015 14:28:11 +0200
post_site:	    politiken.dk 
post_link:	    http://politiken.dk/kultur/boger/faglitteratur_boger/ECE2633108/intim-kaffebordsbog-viser-en-noerd-af-guds-naade-pladesamleren/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Eilon Paz: Dust &amp; Grooves – Adventures in Record Collecting</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
2014. 411 illustrerede sider. 68 dollars. Dust &amp; Grooves Publications.
</p></div>
</div><p>
Det begyndte med et fotografi. 
</p><p>
Ja, sådan må det næsten være, når det handler om en fotograf og hans passion. 
</p><p>
I 2008 flyttede den israelske fotograf Eilon Paz fra Tel Aviv til New York. 
Mens han stadig var i gang med at komme fri af finanskrisens kviksand, 
sendte en ven ham et billede. Af en en mand, der stod i militærstøvler og 
med et AK-47-maskingevær over skulderen foran høje stabler af vinylplader. 
</p><p>
Paz var ikke interesseret i, hvem fotografen var. Han var dybt fascineret af 
motivet. Han fandt ud af, at det var den tyske pladesamler Frank Gossner, 
der var i Ghana. På jagt efter flere afropop-udgivelser til sin enorme 
samling. Det billede blev begyndelsen på Eilon Paz’ rejse ind i 
pladesamlernes besynderlige og dybt passionerede verden. 
</p><p>
I flere år var Dust &amp; Grooves en fotoblog, men efter en 
Kickstarter-kampagne har Paz fået finansieret bogudgivelsen af sine billeder 
fra besøg hos mere end 130 pladesamler over hele verden. 
</p><h3>
Kaffebordsbog 
</h3><p>
Frank Gossner er selvfølgelig med i bogen, der deler sig i to. De første 284 
sider er fotografier af helt tosset mange vinyler og deres nørdede ejermænd. 
Og et par enkelte kvinder. Den sidste fjerdedel er interviews med udvalgte 
storsamlere som Gilles Peterson og The Gaslamp Killer. 
</p><p>
Mellem de noget ujævne interviews rager The Roots’ kapelmester, Questlove, op. 
Han er en god historiefortæller, der både kan tage os med rundt mellem sine 
ca. 75.000 vinyler og i sit livs anekdoter. Ikke alle de gode nørder med 
støvede fingerspidser fra bladring i gamle plader kan dog formidle deres 
lidenskab, men cirkler rundt i årstal, tryk og andre lidt for tørre fakta. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/marstal/ECE2269558/lpen-er-blevet-et-udtryk-for-lytterens-ideologi-og-vaerdier/">LP'en er blevet et udtryk for 
lytterens ideologi og værdier</a></p><p>
Fotografierne gør til gengæld det modsatte. Med intimitet viser de os ind i en 
verden, hvor nogle kun samler på musik fra ’Sesame Street’, på farvede 
vinyler, pigepopgrupper fra 1960’erne, 78’er-plader eller pop fra Ghana. 
</p><p class=" bl-elem">
Paz indfanger den helt private forbindelse, et menneske kan have til musik. 
Fotoet kom godt nok før musikken for Paz, men det er forholdet til musikken, 
der står stærkest i hans kaffebordsbog. 
</p>	
</div>

</div></body></html>
