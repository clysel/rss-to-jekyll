---
layout:     post
title: 	    "Nobelkomiteens leder er fyret"
post_author:	    
post_date:	    Tue, 03 Mar 2015 19:07:25 +0100
post_site:	    politiken.dk 
post_link:	    http://politiken.dk/udland/ECE2572217/nobelkomiteens-leder-er-fyret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kaci Kullmann Five er blevet valgt som ny formand for Nobelkomiteen.
</p><p>
Hun har før været norsk handelsminister og er fra partiet Høyre.
</p><p>
Hun afløser socialdemokraten Thorbjørn Jagland, der er tidligere statsminister 
i Norge, og som har været leder af komitéen i seks år.
</p><p>
Komitéen siger, at Jagland fortsætter som menigt medlem, men han har forladt 
lederposten mod sin vilje.
</p><p>
Ifølge nyhedsbureauet Reuters er det første gang i komitéens 114 år lange 
historie, at en leder er blevet afsat.
</p><p>
Men der er sket et politisk skifte i såvel Stortinget, det norske parlament, 
som i Nobelkomiteen. Flertallet er begge steder gået fra rødt til blåt.
</p><p>
Flere kontroversielle tildelinger af Nobels fredspris under Jagland kan også 
have spillet ind i beslutningen om at bytte ham ud med Kullmann Five.
</p><p>
Blandt andre fik USA's præsident, Barack Obama, prisen allerede i det første 
år, hvor han var præsident og ikke rigtig havde udrettet noget endnu.
</p><p>
Den kinesiske dissident Liu Xiaobo har også fået prisen, hvilket har udløst 
kinesisk vrede mod Norge.
</p><p>
»De, der er valgt for Høyre og Fremskrittspartiet, har valgt en ny komitéleder 
og har fået flertal for det. Det må jeg forholde mig til«, siger Jagland til 
radio- og tv-stationen NRK.
</p><p>
Han ønsker ikke at kommentere sagen yderligere.
</p><p>
Den nye formand er heller ikke meget for at tale om skiftet. Hun siger dog, at 
hun på forhånd var spurgt.
</p><p>
»Jeg blev spurgt om det. Det var et ønske, og jeg har accepteret at gøre det«, 
siger Kullmann Five.
</p><p class=" bl-elem">
Den nye 63-årige Nobelformand vil dog ikke svare på, om hun har hele komitéen 
bag sig som ny leder.
</p>	
</div>
</div></body></html>
