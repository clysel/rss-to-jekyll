---
layout:     post
title: 	    "Defekte partikelfiltre går glat gennem bilsyn"
post_author:	    
post_date:	    Thu, 07 May 2015 11:33:57 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2658998/defekte-partikelfiltre-gaar-glat-gennem-bilsyn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De nye dieselbiler skal have et såkaldt partikelfilter monteret for at 
begrænse luftforureningen. Filtrene skulle kunnne fjerne helt op til 99 
procent af partiklerne fra bilens udstødning. 
</p><p>
Men i synshallerne kan man ikke altid kontrollere, om filteret rent faktisk 
virker, fordi målemetoden er for gammel, fortæller forbrugermagasinet 
Kontant i aften. 
</p><p>
»Det er ikke tilfredsstillende, det må vi erkende. Vi ville meget gerne være 
med til at højne miljøet, men det kræver udstyr, og det kræver lovgivning«, 
siger Poul-Erik Christensen, teknisk chef for synsvirksomheden Applus til DR 
Nyheder. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2098523/nye-tal-om-partikler-luftforureningen-stiger-i-koebenhavn/">Nye tal om partikler: 
Luftforureningen stiger i København </a></p><p>
Forbrugermagasinet Kontant testede sammen med Det Økologiske Råd en dieselbil 
fra 2012 med det lovpligtige partikelfilter. 
</p><p>
Målingen med Det Økologiske Råds partikelmåler viste, at bilen udledte så 
mange partikler, at måleapparatet slog ud på højeste niveau. Men da bilen 
blev testet i synshallen, bestod den uden problemer. 
</p><p>
Både synsvirksomheden Applus og Det Økologiske Råd ønsker, at man opdaterer de 
næsten 20 år gamle krav og målemetoder, som synshallerne i dag følger. 
Transportminister Magnus Heunicke (S) erkender problemet og siger, at der 
skulle være en løsning på vej - i 2018. 
</p><p>
»Jeg synes også, det er skuffende. Derfor har vi også fået eksperter til at 
undersøge det, men de har altså ikke fundet nogen måleinstrumenter, som var 
gode nok til at kunne bruges til den her opgave«, siger transportministeren 
i et interview med Kontant. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2610130/motion-i-forurenet-luft-er-bedre-end-ingen-motion/">Motion i forurenet luft er 
bedre end ingen motion</a></p>	
</div>

</div></body></html>
