---
layout:     post
title: 	    "Ukraine kaster skygge over arktisk møde"
post_author:	    
post_date:	    Fri, 17 Apr 2015 09:17:33 +0200
post_site:	    politiken.dk 
post_link:	    http://politiken.dk/oekonomi/ECE2631661/ukraine-kaster-skygge-over-arktisk-moede/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Ukraine har ødelagt den tillid og selvsikkerhed, der har været 
kendetegnende for Arktisk Råd
</p>
<p class="sender">
</p><p class=" bl-elem">Katarzyna Zysk, militærekspert</p> 

</blockquote>
</div><p>
Danmark og resten af de nordiske lande bør tage det særdeles alvorligt, at 
forholdet til Rusland de seneste måneder er blevet kraftigt forværret på 
grund af Ukraine-krisen. For krisen ser nu ud til at kunne brede sig til et 
område, der normalt har været hævet over politisk kævl: Arktis. 
</p><p>
Flere analytikere advarer om, at næste uges topmøde i Canada for de otte 
arktiske lande vil blive ramt af konflikten. Allerede nu er der tegn på, at 
Rusland vil bruge mødet til at markere sin utilfredshed: Udenrigsminister 
Sergej Lavrov har netop meldt afbud til topmødet for første gang siden 2004. 
I stedet sender Rusland sin miljøminister. 
</p><p>
Hvis Rusland nedtoner arbejdet i Arktisk Råd, er det skidt nyt for bl.a. 
Danmark, der har lagt meget politisk energi i at gøre rådet til et flagskib 
i international politik. 
</p><p><b class="ext-link">SE GRAFIK<a class="embeddedlink" href="http://politiken.dk/oekonomi/ECE2631288/grafik-her-er-landene-i-det-magtfulde-arkitske-raad/"/></b><a class="embeddedlink" href="http://politiken.dk/oekonomi/ECE2631288/grafik-her-er-landene-i-det-magtfulde-arkitske-raad/">Her er 
landene i det magtfulde arkitske råd</a></p><p>
Men udviklingen er ikke overraskende, efter at Ukraine-konflikten nu i et år 
har forpestet forholdet mellem Vesten og Rusland, siger analytikerne. 
</p><p>
»Jeg tror, at Rusland har brug for at demonstrere, at man ikke kan tage dem 
for givet i Arktis«, siger Jon Rahbek-Clemmensen, der er adjunkt ved 
Syddansk Universitet og netop har udgivet et forskningspapir om krisens 
betydning for Dansk Institut for International Studier. 
</p><p>
»Selv om Moskva overordnet set har været tilbageholdende i Arktis, har man fra 
tid til anden gennemført mindre militære og diplomatiske provokationer. Det 
viser, at tanken om at bruge Arktis som sanktionsmiddel ikke er fremmed for 
Kreml«, hedder det i papiret. 
</p><p>
Katarzyna Zysk, der er lektor ved det norske forsvarsakademi, er enig. 
</p><p>
»Ukraine har ødelagt den tillid og selvsikkerhed, der har været kendetegnende 
for arktisk samarbejde. Uanset hvad mange håber og tror på, når det gælder 
at isolere Arktis fra resten af geopolitikken, tror jeg ikke, at det er 
muligt«, siger hun. 
</p><h3>
Et fristed mod nord 
</h3><p>
De arktiske lande har givet hinanden håndslag på at håndtere konflikter 
fredeligt, og det har givet Arktisk Råd en rolle som et sjældent 
internationalt fristed. 
</p><p>
Denne rolle er dog det seneste årti blevet presset af Arktis’ stigende 
betydning inden for råstofudvinding, skibsfart og ikke mindst 
klimaforandringer. Rusland har erklæret Arktis for sit største økonomiske 
satsningsområde og indledt en massiv militærekspansion. 
</p><p>
Jon Rahbek-Clemmensen fremhæver, at en kendt <i>hardliner</i>, tidligere 
Nato-ambassadør Dmitrij Rogosin, sidste måned blev udpeget til ny arktisk 
ambassadør. Katarzyna Zysk peger bl.a. på opstillingen i november af et 
stort batteri S-400-missiler tæt på grænsen til Norge. 
</p><p><i class=" bl-elem">Artikel fortsætter under grafikken.</i></p><p class="art-ext-other">

</p><p/><p>
Selv om de færreste tror, at egentlige krigshandlinger er realistiske – dertil 
har alle for stor interesse i et fredeligt Arktis – er der mange andre tegn 
på, at klimaet er forværret. 
</p><p>
I torsdags blev en kronik af de fem nordiske forsvarsministre trykt i alle 
nordiske lande, i Danmark i Jyllands-Posten. Her forklarede de fem ministre, 
at de ville udvide deres forsvarssamarbejde på baggrund af »den russiske 
aggression mod Ukraine og den ulovlige annektering af Krim«. 
</p><p>
Det fik i søndags Ruslands udenrigsministerium til at udsende en erklæring om, 
at de fem udtalte sig »konfrontatorisk«, især fordi ikke-Nato-landene 
Finland og Sverige var med. 
</p><p>
Den reaktion var forventelig, siger den finske ruslandsekspert Markku Kivinen, 
der er direktør for Aleksanteri Instituttet. Han siger til nyhedssamarbejdet 
Eye on the Arctic, at erklæringen var en stor fejl, og at man i stedet burde 
have fulgt traditionen for afdæmpet diplomat i Arktis. 
</p><p>
»Russerne svarer kun igen på en en provokation (...) I vores situationen ville 
det have været betydeligt klogere at sende åbninger i den anden retning«, 
siger han. 
</p><h3>
Ekspert: Det meste intakt 
</h3><p>
Andre analytikere råder dog til ikke at overdrive krisens betydning. Blandt 
dem er en af verdens førende eksperter i arktisk politik, den canadiske 
professor Michael Byers. »Man kan se, at det er gået ud over noget af 
samarbejdet mellem Rusland og Vesten, især inden for militært samarbejde og 
inden for olie- og gasudvinding, der er ramt af sanktioner. Men jeg vil 
anslå, at 80 procent af det arktiske samarbejde er intakt«, siger han. 
</p><p class=" bl-elem">
Han mener også, at man ikke skal lægge for meget i udenrigsminister Lavrovs 
afbud. Det kan blot skyldes travlhed, mener han. Faktisk kan det være en 
fordel, fordi det ellers ville gøre det umuligt for USA’s John Kerry og ham 
ikke at diskutere Ukraine, som dermed ville tage fokus fra mødet, mener 
canadieren. 
</p>	
</div>

</div></body></html>
