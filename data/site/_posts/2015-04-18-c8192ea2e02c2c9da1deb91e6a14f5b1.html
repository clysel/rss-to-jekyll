---
layout:     post
title: 	    "Jysk leje-specialist 3D-printer gearhjul til supercykler"
post_author:	    Bjørn Godske
post_date:	    Sat, 18 Apr 2015 08:00:10 +0000
post_site:	    ing.dk 
post_link:	    http://ing.dk/artikel/jysk-leje-specialist-3d-printer-gearhjul-til-supercykler-175439
---
<html><body><div><section class="body">
			<p>I en verden, hvor vægt betyder næsten alt, kan 25 procent vægtbesparelse lyde af meget. Men når man så hører, at det handler om de to små gearhjul (eller pulley-wheels), som sidder i bagskifteren på en racercykel, så kan det virke overdrevet, at de skal printes ud i titanium for at spare de 25 procent i vægt.</p>
			<p>Men der er alligevel, hvad den Holstebrobaserede leje-ekspert <a href="http://ceramicspeed.com/sport/products/PulleyWheels">Ceramicspeed</a> har gjort og fået succes med blandt både professionelle cykelryttere og velbeslåede amatører.</p>
			<p>Det skulle dog egentlig bare have været et udviklings- og læringsforløb, da Ceramicspeed for fire år siden meldte sig til Teknologisk Instituts innovationskonsortie F*Mat.</p>
			
			<p>»Vi ville gerne have noget mere viden om materialer og 3D-print for at se, om vi kunne udvikle et produkt som kunne sælges. Her mødte vi flere store virksomheder, der arbejdede med teknologien på et meget højt plan,« fortæller Martin Secher Banke, der er administrerende direktør i Ceramicspeed.</p>
			<p><figure class="plugin right zoomable"><img data-original-image="http://ing.dk/sites/ing/files/ceramicspeed.jpg" src="http://ing.dk/sites/ing/files/styles/w1120_media_right/public/ceramicspeed.jpg?itok=b2Aw7ZBT" alt=""/><figcaption> Ved at bruge 3D-printet titanium, har Ceramicspeed været i stand til at producere hule gearhjul. Den glatte overflade gør, at snavs og skidt ikke så nemt sætter sig fast. Vægtbesparelsen i forhold til traditionelt fræsede titanium gearhjul er 25 procent. <cite>Foto: Ceramicspeed</cite></figcaption></figure></p>
			<p>Den komponent, Ceramicspeed havde øje på, var altså de små gearhjul, der sidder i bagskifteren på en racercykel. Normalt bliver disse hjul fræset ud af et metal. For high-end-markedet er det titanium. Men i stedet skulle de nu 3D-printes, hvilket kunne give nogle fordele i forhold til vægt og fysisk design.</p>
			<p>Til det formål har Teknologisk Institut i Aarhus en 3D-printer fra tyske SLM Solutions. Den er i stand til at printe i titanium ved hjælp af SLM-teknikken (Selective Laser Melting). Her smeltes fint titanium-pulver ved hjælp af en laser.</p>
			<p>Nu kunne Ceramicspeed sammenligne direkte med de traditionelle fræse-fremstillede titanium-hjul. Og her viste det sig, at der kunne spares de omtalte 25 procent i vægt samtidig med, at hjulene på grund af et anderledes design var nemmere at rengøre.</p>
			<p>»Vi var igennem rigtig mange prototyper før vi fandt den rigtige kombination af printteknik og efterbehandling,« fortæller Martin Secher Banke. Det var især slitagen, som var et problem. Men det blev løst  med en speciel varmeefterbehandling.</p>
			<p>Så selvom ideen med at deltage var at få erfaring og viden, så blev produktet så godt, at man valgte at sætte det i produktion i en mindre serie.</p>
			
			<p>På trods af en pris på 7.500 kr for et sæt gearhjul gik de som varmt brød:</p>
			<p>»For nylig har en tysk cykel-producent besluttet at sælge en serie på 100 cykler, som er udstyret med alt det ypperste teknologi, der kan fremskaffes i dag. Og de har bestilt vores gearhjul,« fortæller Martin Secher Banke.</p>
			<p>Foruden den teknologiske indsigt i 3D-printet metal, har brugen af 3D-printet gearhjul givet Ceramicspeed en enorm opmærksomhed ude hos kunderne og i store internationale <a href="http://www.bikeradar.com/road/news/article/ceramicspeed-debuts-660-derailleur-pulleys-at-nahbs-43757/">medier</a>, fortæller Martin Secher Banke:</p>
			<p>»Det har givet os blod på tanden til at komme videre med 3D-print. Næste skridt kunne være at bruge lidt mindre eksklusive metaller som for eksempel aluminium,« siger Martin Secher Banke, som også har et andet komponent på cyklen i kikkerten.</p>
		</section>
		  </div></body></html>
