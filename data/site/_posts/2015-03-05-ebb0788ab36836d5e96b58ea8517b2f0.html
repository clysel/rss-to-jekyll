---
layout:     post
title: 	    "Østasien forbedrer flytracking et år efter MH370-styrt"
post_author:	    Christian Østergaard
post_date:	    Thu, 05 Mar 2015 11:52:23 +0000
post_site:	    ing.dk 
post_link:	    http://ing.dk/artikel/oestasien-forbedrer-flytracking-et-aar-efter-mh370-styrt-174569
---
<html><body><div><section class="body"><p>Forsvundne fly og fly, der afviger fra den planlagte rute skal nu kunne spores mere effektivt ved hjælp af kortere opdateringsfrekvens. Det er indholdet i et forsøg, som myndighederne i Australien, Singapore og Malaysia har offentliggjort.</p>
			<p>De tre lande vil efterprøve en teknik, hvor opdateringsfrekvensen på det eksisterende satellitbaserede sporingssystem skrues op til 15 minutter for fly, der flyver over større havområder. I dag udsender flyene deres position med 30 - 40 minutters mellemrum.</p>
			
			<p>Den nye løsning vil bruge den eksisterende ADS-C-teknologi på flyene, men øge opdateringsfrekvensen i systemet. Hvis et fly pludseligt afviger fra den planlagte rute vil frekvensen yderligere øges til et signal hvert femte minut.<br/><figure class="plugin right zoomable"><img data-original-image="http://ing.dk/sites/ing/files/mh370.jpg" src="http://ing.dk/sites/ing/files/styles/w1120_media_right/public/mh370.jpg?itok=nC6UiFON" alt=""/></figure><br/>
			»Nu tilpasser dette initiativ eksisterende teknologi, som bruges i mere end 90 pct. af langdistance-passagerfly og vil gøre det muligt for flykontrollen at reagere hurtigere i tilfælde af, at et fly skulle opleve problemer eller afvigelser fra flyveplanen,« siger Australiens vicepremierminister Warren Truss til <a href="http://www.straitstimes.com/news/asia/australianew-zealand/story/australia-malaysia-indonesia-test-new-system-better-aircraft-tr">Strais Times</a> i forbindelse med et pressemøde om tiltaget.</p>
			
			<h2>Ingen optimal løsning</h2>
			<p>På pressemødet advarede formanden for Airservices Australia, Angus Houston dog om, at systemet ikke er en “silver bullet”, der kan afholde fly fra at ende som MH370, der endnu ikke er fundet et år efter det forsvandt over havet omkring Malaysia.</p>
			<p>»Men det er et vigtigt skridt mod at levere øjeblikkelige forbedringer til den måde vi i dag sporer fly, imens mere omfattende løsninger bliver udviklet,« siger han til <a href="http://www.bbc.com/news/world-asia-31683363">BBC</a>.</p>
			<p>Han peger blandt andet på, at systemet stadig kan slukkes, præcis som det formentlig skete da MH370 forsvandt. I dette tilfælde vil det hjælpe at have en mere nylig position end det ville være tilfældet i dag, men det ville stadig standse den fortsatte sporing.</p>
			
			<p>»Jeg tror, at vi må være meget, meget forsigtige, for du kan godt slukke for dette her system. Det, der ville være sket, hvis dette system var slået til er, at vi ville vide præcis hvor flyet var. Hvis nogen havde slukket systemet, ville vi være i de samme omstændigheder som vi har oplevet med den sidste del af MH370’s flyvning,« siger han til nyhedsbureauet <a href="http://hosted2.ap.org/APDEFAULT/495d344a0d10421e9baa8ee77029cfbd/Article_2015-03-01-AS--Australia-Missing%20Plane/id-6b0c79e5b26544de90de73f18dab2c20">Associated Press</a>.</p>
			<p>I testperioden skal alle data fra de tre landes fly sendes via satellitforbindelse til Brisbane, hvorfra data sendes videre til Melbourne samt de indonesiske og malaysiske flyvekontroller.</p>
			<p>Hidtil har prisen for at sende signaler via satellitkanalerne afholdt myndighederne fra at kræve kortere opdateringsintervaller end 30 - 40 minutter for fly over havet uden for transponderens radius.</p>
		</section></div></body></html>
