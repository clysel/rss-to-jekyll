---
layout:     post
title: 	    "Viborg skal lægge græs til Bendtner og kompagni"
post_author:	    
post_date:	    Fri, 10 Apr 2015 14:39:53 +0200
post_site:	    politiken.dk 
post_link:	    http://politiken.dk/sport/fodbold/EM-kvalifikation/ECE2623354/viborg-skal-laegge-graes-til-bendtner-og-kompagni/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">EM-kvalifikation</p>
<p class="last-res">Seneste kampe</p>






</div>
<p>
Viborg Stadion skal for første gang nogensinde være vært for en officiel 
landskamp for herrernes A-landshold i fodbold.
</p><p>
Det sker, når A-landsholdet 8. juni møder Montenegro i en testkamp forud for 
EM-kvalifikationskampen mod Serbien fem dage senere.
</p><p>
Tidligere har Viborg blandt andet huset U-landskampe og kvindelandskampe og 
tiltrukket mange tilskuere.
</p><p>
Det spillede ind, da Dansk Boldspil-Unions (DBU) valg faldt på byen.
</p><p>
»Det er vigtigt for DBU at spille vores venskabskampe i provinsen, så flere 
fans kan få lejlighed til at se vores bedste spillere helt tæt på«.
</p><h3>
Er det Apple-effekten?
</h3><p>
»Når Viborg samtidig lover, at kampen bliver udsolgt, så glæder vi os endnu 
mere til at være med til at skabe en god opbakning til landsholdet og en god 
oplevelse til alle i byen«, siger DBU's elitechef Kim Hallberg til unionens 
hjemmeside.
</p><p>
Viborgs borgmester, Torsten Nielsen, glæder sig over, at der sker noget 
på oplevelsesfronten i Viborg.
</p><p class=" bl-elem">
»Vi er særdeles glade for, at det gennem et godt samarbejde med DBU er 
lykkedes at få landskampen til Viborg. Det er endnu et positivt resultat af 
Viborgs nye eventstrategi«, siger Torsten Nielsen.
</p>	
</div>

</div></body></html>
