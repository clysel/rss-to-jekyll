---
layout:     post
title: 	    "Klippede finger af mand: Varetægtsfængslet i fire uger"
post_author:	    
post_date:	    Fri, 20 Mar 2015 17:38:10 +0100
post_site:	    politiken.dk 
post_link:	    http://politiken.dk/indland/ECE2597583/klippede-finger-af-mand-varetaegtsfaengslet-i-fire-uger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den 35-årige mand, der er sigtet for grov vold i en opsigtsvækkende sag fra 
Hobro, er i dag blevet varetægtsfængslet i fire uger.
</p><p>
Det oplyser Bent Højgaard, der er vagtchef ved Nordjyllands Politi, til Ritzau.
</p><p>
Manden, der siden 11. marts har været efterlyst i forbindelse med et groft 
overfald i Hobro, dukkede torsdag aften op på politistationen i Aalborg.
</p><p>
»Han meldte sig selv sent torsdag aften«, sagde Poul Badsbjerg, vagtchef ved 
Nordjyllands Politi, i morges.
</p><p>
Politiet besluttede i går at offentliggøre et billede af den 35-årige 
formodede overfaldsmand.
</p><h3>
Klippede finger af 
</h3><p>
Folk blev i den forbindelse advaret mod selv at tage fat i den 184 centimeter 
og kraftigt tatoverede mand, der ifølge politiet har sin gang i rockerkredse.
</p><p>
Overfaldet i Hobro 11. marts skete ved 13-tiden i krydset Nyvej og 
Jernbanegade.
</p><p>
En 22-årig mand kom gående på fortovet, da den 35-årige steg ud af en bil og 
gik løs på den yngre.
</p><p>
Offeret blev trukket hen ad fortovet, har vidner fortalt politiet. På et 
tidspunkt trak den 35-årige en saks frem og klippede venstre tommelfinger af.
</p><p>
Det lykkedes læger at få syet tommelfingeren på igen.
</p><p class=" bl-elem">
Ifølge politiet kender de to hinanden. Motivet til overfaldet er dog uklart.
</p>	
</div>
</div></body></html>
