---
layout:     post
title: 	    "Miliband satser på ansvar og lighed "
post_author:	    
post_date:	    Tue, 14 Apr 2015 10:51:34 +0200
post_site:	    politiken.dk 
post_link:	    http://politiken.dk/udland/ECE2627049/miliband-satser-paa-ansvar-og-lighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvordan griber man verdens vigtigste jobsamtale an? Slår man hårdt på de 
færdigheder, alle i forvejen ved, at man har? Eller er det måske smartere at 
lægge en strategi for, hvordan man går lettest hen over de ting, man stadig 
har at lære på jobbet. Hvis man altså får det. 
</p><p>
I går valgte Labour-leder Ed Miliband at vende situationen helt på hovedet. 
Han tacklede præcis de to ting, som den konservative premierminister, David 
Cameron, igen og igen har angrebet ham og Labour for: økonomisk uansvarlig 
og manglende lederevner. 
</p><p>
Det valgmanifest, Ed Miliband fremlagde i Manchester, handlede først og 
fremmest om at vise de britiske vælgere, at den 45-årige oppositionsleder er 
både parat og egnet til at smide David Cameron ud fra Downing Street. Og at 
Labour, i modsætning til den konservative retorik, er parat til at opføre 
sig som et økonomisk ansvarligt parti. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2608837/labour-tager-foeringen-forud-for-britisk-gyservalg/">Labour tager føringen forud 
for britisk gyservalg</a></p><p>
»Det her bliver ikke en indkøbsliste over ting, vi vil give jer«, 
understregede Ed Miliband, der også garanterede, at Labour i fremtiden vil 
være et parti, der får reduceret det offentlige underskud. 
</p><p>
»Vi er ikke bare et parti, der bringer forandring. Vi er også et ansvarligt 
parti«, pointerede han og sagde samtidig, at økonomisk ansvarlighed ikke 
nødvendigvis betød, at man bruger den konservative samfundsmodel, hvor man i 
teorien tager hånd om økonomien ved at beskytte samfundets rigeste. 
</p><p>
»Vi tror på et mere fair samfund. Et samfund, hvor alle tager ansvar«, sagde 
Ed Miliband, der også fastslog, at selv om Labour lover at få statsbudgettet 
til at gå op, har partiet ambitioner om at skabe et bedre samfund for 
briterne.
</p><p>
»Vi har en bedre plan for en bedre fremtid«, lovede premierministerkandidaten. 
</p><h3>
Regning til skatteål 
</h3><p>
Labours vision for fremtiden omfatter over 20.000 ord fordelt på 86 sider, og 
selv om der er lagt op til økonomisk ansvarlighed, er der også en række 
løfter, der skal gøre Storbritannien til et samfund med mere lighed. 
</p><p>
På arbejdsmarkedet lover partiet at sætte mindstelønnen op, så den er over 8 
pund (ca. 82 kroner) i timen. 
</p><p>
Der skal bruges flere penge på det britiske sundhedsvæsen, og patienter skal 
være sikre på at kunne se en læge inden for 48 timer. 
</p><p>
Børnefamilier kan se frem til en form for pasningsgaranti for børn på 3-4 år, 
og studerende vil for fremtiden ikke skulle betale så meget for at gå på 
universitetet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2609646/britisk-valg-syv-ud-af-ti-stemmer-spildt/">Britisk valg: Syv ud af ti 
stemmer spildt</a></p><p>
Pengene skal blandt andet skaffes ved at rydde op i det britiske skattesystem, 
lade de rigeste betale mere i skat og gå benhårdt efter at inddrive 
udeståender hos selskaber og personer, der unddrager sig skat. 
</p><p>
Ed Miliband var på mange måder nødt til at holde en tale, der handlede om 
økonomi. Da han i september sidste år skulle fremlægge Labours vision på 
partiets årsmøde, valgte han at tale frit uden teleprompter. Det resulterede 
i, at han glemte en af talens vigtigste pointer: den om, hvordan Labour 
ville tackle økonomien. 
</p><div class="art-quote article-box">
<p class="quote"/>
<blockquote>
<p class="quote-txt">
Labour har ikke ændret sig. Det er stadig det samme gamle parti, det 
samme gamle rod
</p>
<p class="sender">
David Cameron, premierminister 
</p>
</blockquote>
</div><p>
Det er et faktum, der mange gange er blevet draget frem af David Cameron som 
et eksempel på, hvor uansvarligt Labour er, og hvor dårlig en leder Ed 
Miliband er.</p><p>
Derfor kan talen i Manchester risikere at blive lidt af en hovedpine for David 
Cameron, der i dag skal fremlægge sit partis bud på et manifest, der skal 
sikre valgsejren. 
</p><h3>
Side om side 
</h3><p>
De to partier ligger side om side i meningsmålingerne, og selv om de 
konservative er en smule foran, er det så tæt løb, at det er umuligt at 
forudse udfaldet af det britiske valg, der finder sted 7. maj. 
</p><p>
Indtil videre har meningsmålingerne vist, at vælgerne ikke bryder sig meget om 
de personlige angreb, de konservative har rettet mod Ed Miliband, men på den 
anden side tøver de med at stemme Labour af nervøsitet for, om partiet kan 
håndtere den britiske økonomi ansvarligt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2609641/ekspert-kalder-britisk-valg-helt-uforudsigeligt/">Ekspert kalder britisk valg 
helt uforudsigeligt</a></p><p>
I går forsøgte David Cameron at spille på den frygt. 
</p><p>
»Labour har ikke ændret sig. Det er stadig det samme gamle parti, det samme 
gamle rod«, sagde han. 
</p><p>
Om vælgerne er parate til at lade tvivlen komme Ed Miliband til gode, er det 
stadig for tidligt at sig, men at han er sulten efter at overtage posten som 
politisk leder for Storbritannien, lod han ingen være i tvivl om i går. 
</p><p class=" bl-elem">
»Jeg er parat. Jeg er blevet testet i de seneste fire et halvt år, og jeg er 
parat«, understregede Ed Miliband. 
</p>	
</div>

</div></body></html>
