---
layout:     post
title: 	    "Iværksættere vil skabe deleøkonomi i landbruget"
post_author:	    
post_date:	    Tue, 14 Apr 2015 10:45:01 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2626254/ivaerksaettere-vil-skabe-deleoekonomi-i-landbruget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I en lejlighed på Nørrebro i København sidder Søren Iver Knudsen og Thor 
Martin Jensen. De er begge i starten af trediverne, og har i det sidste 
halve år udviklet på deres virksomhed FarmBackup – en online platform, som 
skal gøre det nemmere for landmænd at leje landbrugsmaskiner af hinanden. 
</p><p>
Konceptet med FarmBackup er ligesom med Airbnb og andre virksomheder baseret 
på tanken om deleøkonomi – altså at en landmand kan lave opslag med de 
maskiner, de ikke bruger lige nu, og så kan andre landmænd på den måde leje 
maskinerne af hinanden. 
</p><div class="art-quote article-box">
<p class="quote"/>
<blockquote>
<p class="quote-txt">
Som selvstændige regner vi på, hvor lang tid, vi kan fortsætte med at udvikle, 
før pengekassen er tom. Og der køber legatet os noget tid
</p>
<p class="sender">
Thor Martin jensen 
</p>
</blockquote>
</div><p/><p>
»Ideen er, at man kan lægge sin overskudskapacitet til rådighed for andre 
landmænd i området. På den måde behøver hver landmand ikke at eje samtlige 
af alle de maskiner, der skal bruges i et moderne landbrug. Så længe der 
bare er dækning og samarbejde nok i lokalområdet, så kan man deles om de 
ressourcer, der er«, fortæller Søren Iver Knudsen. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/oekonomi/virksomheder/ECE2607877/hvert-fjerde-nye-job-i-koebenhavn-er-kreativt---og-nu-skal-der-skabes-endnu-flere/">Hvert fjerde nye job i København 
er kreativt - og nu skal der skabes endnu flere </a></p><p>
Og det koncept er der fremtid i. Det mener i hvert fald det ekspertpanel, som 
i fredags tildelte FarmBackup et iværksætterlegat bestående af en pose penge 
samt en mentor, der skal hjælpe med at bruge pengene bedst muligt. 
</p><p>
»Legatet udgør en betydelig post i budgettet, men det dækker selvfølgelig ikke 
det hele. Som selvstændige regner vi jo på, hvor lang tid, vi kan fortsætte 
med at udvikle, før pengekassen er tom. Og der køber legatet os noget tid, 
så vi undgår at træffe desperate beslutninger og gå på kompromis med vores 
produkt«, siger Thor Martin Jensen. 
</p><h3>
Landbrug ikke det mest sexede i verden 
</h3><p>
Den gode idé kommer sjældent ud af ingenting. Og det var heller ikke tilfældet 
for Søren, da han sidste år foreslog ideen med landbrugsmaskinerne til Thor, 
som gik med trangen til at starte noget op. Søren er nemlig selv vokset på 
på et landbrug på Lolland, hvor han som barn har kørt traktor og hakket 
roer, som han selv fortæller det. Her så han, hvordan landmændene ringede 
til hinanden, når de skulle låne naboens harve eller plov. 
</p><p>
»Jeg kunne se, at man lejede de her maskiner af hinanden i stor stil, men det 
blev gjort meget ineffektivt. Landmændene var begrænsede af, at de kendte 
nogen med de rigtige maskiner, og så var alt papirarbejdet manuelt. Så 
tænkte jeg, at vi må kunne udvide de netværk og gøre betalingen automatisk«, 
siger Søren. 
</p><div class="art-quote article-box">
<p class="quote"/>
<blockquote>
<p class="quote-txt">
Vi putter en digital platform ned over en eksisterende branche, og det kunne 
eksperterne altså også se et markedspotentiale i
</p>
<p class="sender">
Thor Martin Jensen 
</p>
</blockquote>
</div><p/><p>
I starten var Thor ikke helt solgt, for på det tidspunkt var hans 
landbrugsviden meget begrænset. Han vidste samtidig også, at mange i den 
digitale branche ikke ser landbrug som det mest sexede i verden, og derfor 
ikke giver det så meget fokus. Men efter at have researchet lidt på det, fik 
også han øje på det potentiale, som Sørens idé gemte på. 
</p><p>
»Andre ideer med deleøkonomi som for eksempel Airbnb lægger op til, at folk 
skal ændre deres adfærd, og begynde at leje deres boliger ud. Sådan er det 
ikke med FarmBackup, for her lejer landmændene i forvejen deres maskiner til 
hinanden. Det er et marked, der allerede findes. Derfor kan man sige, at vi 
putter en digital platform ned over en eksisterende branche, og det kunne 
eksperterne altså også se et markedspotentiale i«, siger Thor. 
</p><h3>
Ville ikke overtale investorer med PowerPoint-shows 
</h3><p>
Da duoen havde brainstormet på ideen, arrangerede de en præsentation for 
interesserede på landbrugsskolen i Dalum, hvor Sørens lillebror studerer. 
Der fremlagde de projektet, og bad de fremmødte om at skyde ideen ned. Men 
det var der ingen, der kunne. I stedet oplevede de kun begejstring, og det 
gav dem for alvor blod på tanden. Men der skal penge til, hvis man vil føre 
noget ud i livet, og derfor ansøgte Søren og Thor om legatet fra 
WeLoveStartups. 
</p><div class="art-fakta article-box">
<h4 class="">
Iværksætteri</h4>
<h5>
Privat initiativ til legater</h5>
<div class="fakta-body" data-buildingblock="embedded_factboxlink">
<p>
WeLoveStartups er en privat non-profit forening, hvis formål er at skabe flere 
nyskabende iværksættere. Foreningens initiativtagere fra erhvervslivet er 
Microsoft, Symbion, Dana, UnoEuro og Trendsonline.
</p><p>
Målet er at uddele 4-8 legater 4 gange om året til nystartede virksomheder med 
gode idéer. Legaterne er på mellem 25.000 og 75.000 kroner, og består 
desuden af en mentor, der skal hjælpe med at formidle pengene bedst muligt. 
De første legater blev uddelt 10. april til de tre iværksættervirksomheder 
FarmBackup, DOT og UniPegma.
</p><p class=" bl-elem">
Politiken bringer i denne uge historierne bag de tre virksomheder.
</p>
</div>
</div><p/><p>
»Vi har tæret på vores egne opsparinger i lang tid, og før eller siden løber 
man tør for penge. Men det var vigtigt for os, at vi ikke skulle ud at 
overtale investorer med powerpoint-shows, for vi vil ikke bruge andres 
penge, før produktet er gennemtestet og markedspotentialet er virkeligt«, 
siger Thor. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/debat/kroniken/ECE2625236/der-er-ingen-grund-til-at-lade-sig-overhale/">Der er ingen grund til at lade 
sig overhale</a></p><p>
Med pengene fra legatet er der ingen restriktioner eller krav om, hvordan de 
konkret skal bruges. Derfor lagde makkerparret tid og energi i at lave en 
grundig forretningsplan, samt en videopræsentation af projektet til 
ansøgningen. Og deres iver betalte sig, da ekspertjuryen i fredags kunne 
pege på netop dem, som modtagere af legatet. 
</p><h3>
Vil erobre ét område ad gangen 
</h3><p>
FarmBackup er ikke gået i luften endnu, men interesserede landmænd kan skrive 
sig op på deres hjemmeside, så de er med fra starten, når konceptet går i 
luften om cirka to måneder. Det har cirka 100 landmænd gjort indtil videre, 
og det er ifølge Søren og Thor alt fra helt små landbrug til store 
herregårde. 
</p><p>
»Det er en god start, for det vidner om, at der er interesse for ideen. De 
fleste, der har skrevet sig op, er fra Lolland og dele af Jylland, men målet 
er, at vi skal skabe god dækning i hele Danmark. Så der er stadig lang vej 
endnu«, siger Søren. 
</p><p>
Forventningerne til fremtiden er da også store, for som de selv siger, er de 
de allerførste i hele verden med konceptet. Derfor er det også planen, at de 
på sigt skal brede sig til England og USA. Men i første omgang handler det 
om at erobre ét område ad gangen. 
</p><h3>
Specialet var testen for samarbejdet 
</h3><p>
Om at starte virksomhed sammen siger Thor, at det er vigtigt at være et godt 
match. Man skal kunne lide at arbejde sammen, så arbejdet føles mere som en 
leg end et arbejde. Og efter at have skrevet speciale sammen på CBS, er 
makkerparret sikre på, at de sagtens kan arbejde sammen. 
</p><p>
»Specialet var ligesom testen, så nu ved jeg med sikkerhed, at jeg kan arbejde 
sammen med Søren. Jeg er sådan lidt rastløs og vil lave noget hurtigt, hvor 
Søren nok er mere langsom og velovervejet. Så vi supplerer hinanden meget 
godt«, siger Thor, mens Søren nikker samstemmende. 
</p><p class=" bl-elem">
Det unge iværksættermakkerpar har fremtiden i sigte, og skal som de første få 
pengene fra legatet til at yngle. Til september vil næste hold iværksættere 
modtage en pose penge og nogle opmuntrende ord fra ekspertjuryen fra 
Microsoft, Trendsonline og Ernst &amp; Young. 
</p>	
</div>

</div></body></html>
