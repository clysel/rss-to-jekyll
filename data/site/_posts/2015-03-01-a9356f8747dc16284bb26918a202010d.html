---
layout:     post
title: 	    "Alkohol er blevet danskernes flydende pille mod stress"
post_author:	    
post_date:	    Sun, 01 Mar 2015 13:23:28 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2566303/alkohol-er-blevet-danskernes-flydende-pille-mod-stress/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Så meget må voksne drikke</h4>
<div class="fakta-body" data-buildingblock="embedded_factboxlink">
<p><b>Sundhedsstyrelsens anbefalinger:</b></p><ul><li>Intet alkoholforbrug er risikofrit for dit helbred </li><li>Drik ikke alkohol for din sundheds skyld </li><li>Du har en lav risiko for at blive syg på grund af alkohol ved et forbrug på 7 
genstande om ugen for kvinder og 14 for mænd (lavrisikogrænsen) </li><li>Du har en høj risiko for at blive syg på grund af alkohol, hvis du drikker 
mere end 14/21 om ugen (højrisikogrænsen) </li><li>Stop før 5 genstande ved samme lejlighed </li><li>Er du gravid – undgå alkohol. Prøver du at blive gravid – undgå alkohol for en 
sikkerheds skyld </li><li class=" bl-elem">Er du ældre – vær særligt forsigtig med alkohol </li></ul><p class=" bl-elem"><i class=" bl-elem">Kilde: Sundhedsstyrelsen</i></p>
</div>
</div><div class="art-fakta article-box">
<h4 class="">
Alkoholstatistik 2015</h4>
<p class="fakta-body" data-buildingblock="embedded_factboxlink">
Sundhedsstyrelsen udgiver i dag ?Alkoholstatistik 2015?. Over 86 sider leverer 
myndigheden for første gang et samlet billede af danskerens alkoholforbrug, 
alkoholvaner, behandling, alkoholrelateret sygelighed og dødelighed og de 
sociale omkostninger. Rapporten er en samling af allerede eksisterende viden 
fra nationale og internationale rapporter og samt nye opdateringer. 
Sundhedsstyrelsen vil udgive Alkoholstatistik hvert andet år. Senere på året 
kommer data på det kommunale og regionale alkoholforbrug.
</p>
</div><p>
Næst efter smagen og ønsket om at blive beruset og komme i stemning angiver 
danskerne afstresning som den vigtigste grund til at drikke alkohol. Det 
fremgår af rapporten ’Rusmidler i Danmark’ fra 2013. Hver sjette dansker 
fortæller, at de drikker ’for at stresse af’. 
</p><p>
»Sat på spidsen kan man sige, at unge ofte bruger alkohol til at bryde med 
grænser, bringe sig selv ud af fatning og til at skabe sig venner. Blandt 
voksne og ældre danskere er det derimod mere almindeligt at bruge alkohol 
til at koble af med – som en form for selvmedicinering. En måde at slappe af 
på«, siger sociolog Lars Fynbo fra Københavns Universitet. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2501550/hver-femte-koebenhavner-drikker-for-meget/">Hver femte københavner drikker 
for meget</a></p><p>
Det er særligt de veluddannede voksne og ældre, der drikker for at koble af. 
Hele 22 procent af de veluddannede svarer i rapporten ’Rusmidler i Danmark’, 
at de ofte eller af og til drikker for at stresse af, mod knap 14 procent af 
de lavtuddannede. 
</p><p>
»Afslapning er en typisk dansk motivation for at drikke«, siger professor og 
social epidemiolog Kim Bloomfield fra Center for Rusmiddelforskning på 
Aarhus Universitet. 
</p><p>
Rapporten ’Rusmidler i Danmark’ viser, at jo ældre danskerne er og jo højere 
uddannelsesniveau de har, desto hyppigere angiver de at have indtaget 
alkohol i en hverdagsagtig situation. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2519868/klarlund-lidt-portvin-skader-ikke-loebeturen/">Klarlund: Lidt portvin skader 
ikke løbeturen</a></p><p>
De unge drikker i højere grad for at komme i kontakt med andre. Knap 10 
procent af de unge drikker for at komme i kontakt med andre mod kun 3 
procent af befolkningen som helhed, fremgår det af ’Rusmidler i Danmark’. 
</p><p>
»Alkohol er et socialt smøremiddel for unge«, siger Kim Bloomfield. 
</p><h3>
Pension giver stress 
</h3><p>
Ifølge historiker Sidsel Eriksen fra Københavns Universitet er det velkendt, 
at alkohol historisk set er blevet brugt som et angst- og stressdæmpende 
middel. Stress er ikke umiddelbart det, man først forbinder med de 
65+-årige, som ifølge ’Alkoholstatistik 2015’ er den gruppe, der efter de 
unge drikker mest i Danmark. De er ude af arbejdsmarkedet, børnene er fløjet 
fra reden, og pensionisttilværelsen burde være et farvel til stress og jag. 
Men: 
</p><p>
»Det kan for mange være en krise at forlade arbejdsmarkedet og for nogle måske 
endda før, man egentlig ønsker det«, påpeger Sidsel Eriksen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2297118/klarlund-roedvinen-og-det-gode-liv/">Klarlund: Rødvinen og det gode 
liv</a></p><p>
Netop i pensionsalderen sker der livsforandringer, som kan være angst- eller 
stressfyldte. Alderdommen i sig selv medfører en række tab: tab af job, tab 
af sit gode helbred og for nogle tab af ægtefælle. 
</p><p>
»Hvis man samtidig har været vant til, at alkohol virker stressdæmpende, mens 
man var i front, er det også det, man tyr til, når man pludselig bliver 
sårbar«, siger Sidsel Eriksen om den 68’er-generation, som i 
alkoholforskningen er kendt som ’rødvinsgenerationen’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2409570/hjaelp-en-kollega-her-er-typiske-tegn-paa-alkoholproblemer/">Hjælp en kollega: Her er 
typiske tegn på alkoholproblemer</a></p><p>
’Rusmidler i Danmark’ viser også, at hvor den yngste aldersgruppe oftest 
drikker ude, drikker den ældste aldersgruppe primært derhjemme. 
</p><p>
Alkoholbehandler Søren Skensved fra Dansk Misbrugsbehandling møder hver dag 
velfungerende danskere med et alkoholproblem. For mange af dem, han 
behandler, er alkohol en måde at koble af på efter en krævende arbejdsdag. 
Eller arbejdsliv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2340526/ny-viden-goer-op-med-myten-om-den-sunde-alkohol/">Ny viden gør op med myten om 
den sunde alkohol</a></p><p>
»Mange kender det jo – bare i mindre grad – at når man kommer hjem og er lidt 
flad, er det rart at tage et glas vin til maden og en drink bagefter. Så det 
bliver en rar og hyggelig aften, selv om man er træt«. 
</p><p>
Men gør man det længe nok, bliver det et »indre krav«: 
</p><p class=" bl-elem">
»Jeg har set det gang på gang hos succesrige mennesker. Har man brugt 
alkoholens afslappende virkning gennem 20 år, hænger mange pludselig på 
krogen og kan ikke holde op«, siger Søren Skensved. 
</p>	
</div>
</div></body></html>
