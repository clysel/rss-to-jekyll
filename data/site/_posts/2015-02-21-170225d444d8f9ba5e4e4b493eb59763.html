---
layout:     post
title: 	    "»Hul i loven«: Mange fængslede løslades uden opfølgning "
post_author:	    
post_date:	    Sat, 21 Feb 2015 22:35:05 +0100
post_site:	    politiken.dk 
post_link:	    http://politiken.dk/indland/ECE2557533/hul-i-loven-mange-faengslede-loeslades-uden-opfoelgning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis man har afsonet en dom på eksempelvis 1 år, skal man have hjælp til at 
komme tilbage til samfundet. Men hvis man kommer ud uden dom efter at have 
siddet varetægtsfængslet lige så længe, er der ingen til at tage imod. 
</p><p>
Det sidste var tilfældet, da Omar el-Hussein blev løsladt fra den ene dag til 
den anden 30. januar. 
</p><p>
Han kom ud, fordi en byretsdom på 2 års fængsel for et knivoverfald blev anket 
af anklageren, som krævede højere straf. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2551407/sf-vil-isolere-religioese-ekstremister-i-faengsler/">SF vil isolere religiøse 
ekstremister i fængsler</a><br/><br/>
Og da ankesagen først kunne behandles til august, blev Omar el-Hussein sat 
fri, fordi han ellers kunne komme til at sidde varetægtsfængslet længere tid 
end to tredjedele af den dom, byretten havde afsagt, og som er normal 
afsoning. 
</p><p>
To uger efter løsladelsen udførte den 22-årige det værste terrorangreb i 
Danmark i nyere tid. 
</p><h3>
Udslusningsforløb 
</h3><p>
Socialdemokraternes retsordfører, Trine Bramsen, skriver i en mail til 
Politiken, at det skal sikres, »at der i forbindelse med udslusning af 
indsatte sker den nødvendige koordinering mellem kriminalforsorgen og 
landets kommuner«. 
</p><p>
»Vi skal følge op med tiltag til at forebygge radikalisering og ekstremisme«. 
</p><p>
Men Trine Bramsen understreger, at handleplaner alene ikke gør det: »De, der 
er i risiko for radikalisering, er ikke nødvendigvis personer, der ønsker at 
samarbejde med myndighederne«. 
</p><div class="art-quote article-box">
<p class="quote"/>
<blockquote>
<p class="quote-txt">
Et udslusningsforløb giver mulighed for at bevare kontakt med de løsladte
</p>
<p class="sender">
Karina Lorentzen Dehnhardt, SF 
</p>
</blockquote>
</div><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE2499939/den-daarlige-loesladelse/">Den dårlige løsladelse</a><br/><br/>
SF’s retsordfører, Karina Lorentzen Dehnhardt, kalder det »et hul i loven«, at 
der ikke er samme vilkår alle løsladte.</p><p>
Hun bilder sig ikke ind, at et forsøg på at resocialisere Omar el-Hussein ved 
løsladelsen kunne have bragt den 22-årige væk fra det kriminelle spor, men 
alligevel viser sagen en skævhed i systemet: 
</p><p>
»Vi har lavet regler om udslusningsforløb for de dømte, fordi vi ved, at de 
ofte har mistet job og bolig, konen er gået, og der kan være kommet misbrug 
til, som skal behandles. Et udslusningsforløb giver mulighed for at bevare 
kontakt med de løsladte«, siger SF’s ordfører. 
</p><h3>
V: Der skal speedes op 
</h3><p>
Justitsminister Mette Frederiksen (S) fortalte i november i et svar til SF, at 
Kriminalforsorgen i et lille års tid som noget nyt har arbejdet med 
handleplaner for varetægtsfængslede. Der skal sikres »en hurtig orientering 
fra politi eller kriminalforsorg til kommunen ved løsladelse«. 
</p><p>
Men det fremgår også, at varetægtsfængslede stadig ikke er omfattet af de 
udslusningsforløb, hvor der bruges kræfter på at holde kontakt til løsladte. 
</p><p>
Karina Lorentzen Dehnhardt er derfor ikke tilfreds: »Det er ikke tydeligt, 
hvad der skal iværksættes, og hvem der skal hvad«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2549775/faengselsformand-fanger-skal-beskyttes-mod-radikalisering/">Fængselsformand: Fanger skal 
beskyttes mod radikalisering</a></p><p>
Venstre er enig i, at der bør være udslusningshjælp til varetægtsfængslede, 
især til dem, der er frifundet. For dem, der løslades i forbindelse med en 
anke, er løsningen en anden, siger ordfører Karsten Lauritzen. Han mener, at 
hastigheden ved domstolene skal »speedes op«. 
</p><p class=" bl-elem">
»Vi skal undgå at løslade folk, før straffen, de som minimum kan komme til at 
sidde, er udstået«. 
</p>	
</div>
</div></body></html>
