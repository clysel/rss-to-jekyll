---
layout:     post
title: 	    "10 fascinerende broer, du bør krydse på et tidspunkt i dit liv"
post_author:	    
post_date:	    Fri, 08 May 2015 08:21:52 +0200
post_site:	    politiken.dk 
post_link:	    http://politiken.dk/rejser/temarejser/ECE2658699/10-fascinerende-broer-du-boer-krydse-paa-et-tidspunkt-i-dit-liv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>
Broer er imponerende konstruktioner, der kiler sig ind i naturen med 
matematisk præcision. 
</p><p>
De skaber forbindelser og nye muligheder for bevægelighed mellem mennesker og 
har derfor både stor æstetisk betydning såvel som praktisk funktion. 
</p><p><a target="_blank" href="http://www.traveller.com">Traveller.com</a> har 
fundet 10 eksempler på broer, man bør unde sig selv at opleve på et 
tidspunkt. Se dem herunder. 
</p><h3>
1. Stari Most, Mostar, Bosnien-Hercegovina 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/mostar_AMEL_EMRIC_a_934316y.jpg" alt="" border="0"/><span class="caption"><span class="f-img-caption">Foto: 
</span>Amel Emric/AP</span></span>
Broen Stari Most blev oprindeligt bygget af tyrkiske indbyggere i byen Mostar, 
og de knoklede med byggeriet i hele ni år. Fra 1557 til 1566. Byggeriet af 
broen var af stor nødvendighed, ikke mindst for de mange handelsmænd, der 
havde brug for at kunne komme sikkert over den brusende flod, Neretva. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/laesertip/ECE2309596/laeserne-tipper-her-er-de-smukkeste-broer-i-verden/">Læserne tipper: Her er de 
smukkeste broer i verden</a></p><p>
Indtil dette tidspunkt havde de været nødsaget til at balancere over en 
interimistisk og kraftigt gyngende hængebro med livet som indsats. Broen er 
skabt af arkitekten, Mimar Hayruddin, men i forbindelse med borgerkrigen 
blev såvel det meste af den historiske by, Mostar såvel som broen ødelagt. 
</p><p>
Efter krigen gik blandt andre UNESCO og Verdensbanken dog sammen om at 
genskabe broen, der genåbnede i 2004. Reetableringen af broen er et symbol 
på forsoning, internationalt samarbejde og sameksistensen mellem forskellige 
kulturelle, etniske og religiøse samfund. 
</p><h3>
2. Bosporus-broen, Istanbul, Tyrkiet 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Tyrkiet_ap_web_934311y.jpg" alt="" border="0"/><span class="caption"><span class="f-img-caption">Foto: 
</span>AP</span></span>
Bosporus-broen er en bro over Bosporus-strædet i Istanbul i Tyrkiet. Bosporus 
er det smalle stræde, der skiller Europa og Asien, og broen forbinder 
Ortaköy på den europæiske side med Beylerbeyi på den asiatiske side. Broen 
er 165 meter høj og 1.510 meter lang og tegnet af arkitekterne Gilbert 
Roberts og William Brown. 
</p><p>
Den er udført som en hængebro med stålpyloner, og da den blev indviet i 1973 
var den verdens fjerdelængste hængebro. Bosporus-broen var den første bro 
til at forbinde Europa med Asien på dette sted, hvor den eneste måde at 
komme over Bosporus-strædet hidtil havde været ved at sejle. 
</p><h3>
3. Ponte Vecchio, Firenze, Italien 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00481/Firenze_Sev_rdighed_481602y.jpg" alt="" border="0"/><span class="caption"><span class="f-img-caption">Foto: 
</span>Istockphoto.com</span></span>
Ponte Vecchio betyder gammel bro, og den oprindelig bro på dette sted må så 
sandelig siges at have et par år på bagen. Så langt tilbage som i år 996 
optræder broen i et officielt dokument. En kraftig oversvømmelse i 1117 
ødelagde dog broen, der herefter blev opført i sten. <br/><br/>
Endnu en oversvømmelse ødelagde også denne bro, og den bro, der siden blev 
bygget og i dag fører over floden, Arno, kan dateres tilbage til 1345. I 
alle dage har lokale handlede falbudt deres varer på broen. Til at begynde 
med særligt de lokale slagtere, men de er siden blevet forment adgang. De 
forretninger, du finder på broen i dag, er primært guldsmede, juvelerer og 
souvenirsælgere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2311040/top-10-se-nogle-af-verdens-mest-utrolige-broer/">Top 10: Se nogle af verdens 
mest utrolige broer</a></p><p>
Mange steder på broen hænger små hængelåse, som bliver placeret af kærestepar, 
som smider nøglen i floden. Dette skulle efter sigende være symbol på, at de 
elskende vil være forbundet for evigt. 
</p><h3>
4. Khaju-broen, Isfahan, Iran 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/khaju_web_934318y.jpg" alt="" border="0"/><span class="caption"><span class="f-img-caption">Foto: 
</span>Ivan Mlinaric/Flickr Creative Commons</span></span>
Broen Khaju er bygget af Shah Abbas den anden i 1650 på fundamentet af en 
endnu ældre bro og fungerer som bindeled mellem Khaju-kvarteret på den ene 
side og Zoroastrian-kvarteret på den anden side af Zayandeh-floden. 
</p><p>
Khaju-broen er en af de mest berømte i Iran, og den 105 meter lange bro er med 
sine 23 buer særlig smuk at besøge, når mørket falder på, og broen er 
oplyst. Broen er ikke bare en bro og du kan den dag i dag betragte 
adskillige malerier fra 1700-tallet på broens sider ligesom du inde i broen 
finder adskillige pavilloner, der rummer indtil flere tehuse og et 
kunstgalleri. Går du til et lavere niveau, er der flere steder, hvor du kan 
sidde eller ligge på en bænk og slappe af, mens du nyder udsigten og roen. 
</p><h3>
5. Rialto-broen, Venedig, Italien 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00487/Venedig_Topsights_E_487843y.jpg" alt="" border="0"/><span class="caption"><span class="f-img-caption">Foto: 
</span>Istockphoto.com</span></span>
Broerne over Canal Grande i Venedig har i århundreder været af central 
betydning for infrastrukturen og muligheden for at færdes i den berømte bys 
forskellige bydele, og så langt tilbage som i 1181 blev den første 
fodgængerbro anlagt over Canal Grande. Rialto-broen er den ældste af de i 
alt fire broer, der går over floden, og behovet for en mere solid bro blev 
mere og mere udtalt i takt med udviklingen af Rialto-markedet på flodens 
østbred, og den deraf øgede trafik på den flydende pontonbro. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1660666/arkitekturperler-besoeg-10-af-verdens-mest-utrolige-kirker/">Arkitekturperler: Besøg 10 af 
verdens mest utrolige kirker </a></p><p>
I første omgang blev der opført en træbro, men den viste sig at være dyr at 
vedligeholde og dele af den brændte desuden i 1310. I erkendelse af, at en 
træbro ikke var en holdbar løsning, begyndte man at udarbejde forslag til en 
bro bygget i sten, og vinderen blev Antonio da Ponte, der med sit forslag 
til en kampestensbro overbeviste myndighederne om, at det var sådan, den 
kommende bro skulle se ud. Broen stod færdig i 1591 og er den dag i dag et 
vigtigt arkitektonisk vartegn for Venedig. 
</p><h3>
6. The Wind and Rain Bridge, Chengyang, Kina 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/chengyang_ken_marsh_934314y.jpg" alt="" border="0"/><span class="caption"><span class="f-img-caption">Foto: 
</span>Ken Marshall/Flickr Creative Commons</span></span>
The Wind and Rain Bridge i Chengyang er kendetegnet ved fem solide stensøjler, 
hvorpå der er bygget en pavillon i karakteristisk kinesisk stil. Broen er 64 
meter lang og ti meter høj og siges at være bygget uden brug af et eneste 
søm eller metalstykke. Der er i stedet skåret samlinger i planker og 
bjælker, som siden er blevet kilet sammen. 
</p><p>
Der ligger i alt 100 lignende broer i området, men The Wind and Rain Bridge er 
den største, og bliver blandt andet brugt af de lokale til at finde ro og læ 
til afslapning. 
</p><h3>
7. Victoria Falls, Zimbabwe/Zambia 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/victoriafallsbridge_934308y.jpg" alt="" border="0"/><span class="caption"><span class="f-img-caption">Foto: 
</span>Meraj Chhaya/Flickr Creative Commons</span></span>
Det foregik ikke med et fingerknips, da George Hobsons ideer og skitser til 
den kommende bro over floden Zambezi skulle føres ud i livet. 
Konstruktionen, der udgør Victoria Falls-broen, er bygget i England af 
firmaet Cleveland Bridge and Engineering Company og siden sejlet til havnen 
i Beira i Mozambique. Herfra blev elementerne fragtet med tog til 
vandfaldene Victoria Falls. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1867355/hoejdeskraek-og-mageloes-udsigt-tag-med-op-i-verdens-hoejeste-bygning/">Højdeskræk og mageløs udsigt: 
Tag med op i verdens højeste bygning</a></p><p>
Det tog derefter 14 måneder at bygge broen, der løber 128 meter over floden og 
både fungerer som gangbro, jernbanebro og bilbro. Den 12. september 1905 
blev broen åbnet af Charles Darwins søn, professor George Darwin, der på 
daværende tidspunkt var præsident for British Association. 
</p><p>
Byggeriet af broen er et eksempel på noget af datidens ypperste 
ingeniørarbejde Guidede ture, der går tæt på selve byggeriet, er populære 
blandt turisterne i området. 
</p><h3>
8. Helix Bridge, Singapore 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Singapore_Wong_Maye_934312y.jpg" alt="" border="0"/><span class="caption"><span class="f-img-caption">Foto: 
</span>Wong Maye E/AP</span></span>
Helix Broen er en fodgængerbro, der forbinder Singapores Marina Bay med Marina 
Centre og var, da den åbnede i 2010, verdens første kurvede bro. Den 280 
meter lange bro er skabt af et internationalt designkonsortium bestående af 
de australske arkitekter fra Cox Group, det svenske ingeniørfirma, Arup, og 
et arkitektfirma med base i Singapore, Architects 61. 
</p><p>
Det kurvede design er inspireret af strukturen på DNA, hvilket er særlig 
tydeligt om natten, hvor de fire bogstaver, c, g, a og t lyser op og 
symboliserer cytosin, guanin, adenin og thymin, de fire baser i DNA. 
Byggeriet er i sig selv et besøg værd, men derudover kan du fra strategisk 
placerede udsigtsplatforme nyde en fin panoramaudsigt over Singapores 
skyline. 
</p><h3>
9. Bridge of the Americas, Panama 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/panama_F_Delventhal_934317y.jpg" alt="" border="0"/><span class="caption"><span class="f-img-caption">Foto: 
</span>F. Delventhal/Flickr Creative Commons</span></span>
Opførelsen af Bridge of the Americas tog næsten to et halvt år, og prisen løb 
op i den nette sum af 20 millioner dollar, inden den stod færdig den 12. 
oktober 1962, hvor indvielsen fandt sted. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2655990/5-kunstfolk-udpeger-storbyernes-oversete-museumsperler/">5 kunstfolk udpeger 
storbyernes oversete museumsperler</a></p><p>
Broen er 1.654 meter lang, og firmaet, John F. Beasly &amp; Company, stod bag 
byggeriet af broen, der er opført i stål og armeret beton. Broen hed 
oprindeligt Thatcher Ferry Bridge og var opkaldt efter den færge, der 
tidligere sejlede over kanalen på stort set samme sted. 
</p><h3>
10. Karls-broen, Prag, Tjekkiet 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00485/Prag_Topsights_iSto_485588y.jpg" alt="" border="0"/><span class="caption"><span class="f-img-caption">Foto: 
</span>Istockphoto.com</span></span>
Karls-broen er en fodgængerbro, der fører dig over Vltava-floden i Prag. I 
1357 begyndte opførelsen af denne 621 meter lange bro, som Kong Karl den 
fjerde stod bag. Den skulle erstatte den oprindelige Judith Bridge, som var 
blevet beskadiget under en oversvømmelse i 1342, og karakteristisk er blandt 
andet de statuer af religiøse figurer, der står på hver side af broen, og 
for de flestes vedkommende er opført mellem 1683 og 1714. 
</p><p>
I 1890 ramte en voldsom oversvømmelse Prag og beskadigede også Karlsbroen, 
hvor tre buer blev revet ned og to søjler kollapsede, og det efterfølgende 
reparationsarbejde varede i næsten to år. I dag er det kun gående, der kan 
benytte broen, men tidligere blev broen også benyttet til tungere trafik. 
Efter en omfattende renovering og stabilisering af søjlerne og udskiftning 
af ødelagte stenblokke blev det dog besluttet, at broen fremover skulle være 
forbeholdt fodgængere. 
</p><p class=" bl-elem"><i class=" bl-elem">Kilde: <a href="http://www.traveller.com" target="_blank">traveller.com</a>. 
</i></p>	
</div>

</div></body></html>
