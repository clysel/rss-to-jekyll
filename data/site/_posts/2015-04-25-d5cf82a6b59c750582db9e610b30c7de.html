---
layout:     post
title: 	    "Da Johannes V. Jensen skød med skarpt i Kerteminde"
post_author:	    
post_date:	    Sat, 25 Apr 2015 22:50:30 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2627250/da-johannes-v-jensen-skoed-med-skarpt-i-kerteminde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
At træde ind i spisestuen på Johannes Larsen Museet i Kerteminde er som at 
befinde sig ude i den natur, der omgiver den fynske by. På en stor fresko 
har Johannes Larsen malet de dyr og fugle, som han elskede. I et hjørne 
flyver et par sangsvaner, men hvad er det? I et af freskoens rådyr er der et 
skudhul i dyrets venstre lår. 
</p><p>
»Det siges, at det var forfatteren Johannes V. Jensen, som under en våd og 
animeret middag pludselig rejste sig, trak sin pistol og skød mod rådyret. 
Freskomaleriet er restaureret, men vi har valgt at bevare skudhullet«, 
fortæller museumsinspektør Kurt Risskov Sørensen, mens han viser rundt på 
museet og er nået til den dybrøde spisestue. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2627227/moed-cowboyen-der-passer-paa-kvaeget-ude-i-vadehavet/">Mød cowboyen, der passer på 
kvæget ude i Vadehavet</a></p><p>
I en optagelse til forfatteren og langturssejleren Troels Kløvedals tv-serie 
’Mit Danmark’ var museumsdirektør på Johannes Larsen Museet Erland Porsmose 
dog knap så skråsikker på, at Johannes V. Jensen var gerningsmanden. 
Porsmose sagde blot, at det nok var et af de radikale elementer, som besøgte 
Johannes Larsens hjem, der havde affyret skuddet. Flere af dem gik med 
pistol for at demonstrere deres radikale anskuelser. 
</p><p>
Kunstmalerparret Alhed og Johannes Larsen byggede i 1901-1902 deres hjem på 
Møllebakken i Kerteminde, som i dag er museum. Med hele 16 gæstesenge var 
hjemmet et møde- og fristed for malere, forfattere, billedhuggere og andre 
kunstnere. I ægteparrets bolig var der plads til alle uanset holdning. 
</p><h3>
Gå lystigt til 
</h3><p>
På Møllebakken nøjedes gæsterne ikke med at diskutere kultur og 
samfundsstruktur over en kop te, men supplerede argumenterne med alkohol. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Skudhullet_lidt_t_t_928074y.jpg" alt="" border="0"/><span class="caption"><span class="f-img-caption">Ramt. 
</span>Kan du få øje op på skudhullet her? Foto: Morten Langkilde</span></span>
Derfor kunne det gå lystigt til – så lystigt, at en middagsgæst altså trak sin 
pistol og fyrede løs mod Johannes Larsens smukke fresko. Alhed Larsen døde 
allerede i 1927, men Johannes Larsen boede i huset til sin død i 1961 kun en 
uge før sin 94 års fødselsdag. 
</p><p>
I 1986 åbnedes boligen som museum, men den dag i dag har besøgende fortsat den 
fornemmelse, at de træder ind i et privat hjem. Der er potteplanter i 
vindueskarmene og friske blomster på bordene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2632878/bettina-allers-rejseminder-hvis-jeg-vil-til-hoejre-og-de-andre-vil-til-venstre-vil-jeg-endnu-mere-til-hoejre/">Bettina Allers rejseminder: 
»Hvis jeg vil til højre, og de andre vil til venstre, vil jeg endnu mere til 
højre«</a></p><p>
Museet har over 1.000 malerier, og på trods af tilbygninger i både 1990 – 
udstillingsbygningen ’Samlingen’ – og 2001 – særudstillingsbygningen 
’Vingen’ – er det stadig kun en brøkdel, som hænger på museets vægge. På 
museet er der ikke blot værker af Alhed og Johannes Larsen, men også af 
familiemedlemmer som Christine og Sigurd Swane og venner som Fritz Syberg. 
</p><p class=" bl-elem">
Johannes Larsen Museet har årligt 40.000-50.000 besøgende, men nu om dage er 
de ikke velkomne, hvis de bærer pistol eller andre skydevåben. Det er 
tilstrækkeligt med et enkelt hul i freskoen i spisestuen. 
</p>	
</div>

</div></body></html>
