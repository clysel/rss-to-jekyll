---
layout:     post
title: 	    "Han opdagede Rammstein og nu skaber han ufred som Berlins kulturborgmester"
post_author:	    
post_date:	    Tue, 21 Apr 2015 11:41:44 +0200
post_site:	    politiken.dk 
post_link:	    http://politiken.dk/kultur/ECE2636351/han-opdagede-rammstein-og-nu-skaber-han-ufred-som-berlins-kulturborgmester/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ordene kunne sagtens være kommet farende som verbale giftpile hen over en 
teaterscene i et stykke om et ungt brushoved, der kommer brasende ind i de 
fine cirkler og tror, at han kan forandre alt. Og får hårde replikker 
tilbage: 
</p><div class="art-fakta article-box">
<h4 class="">
Fakta </h4>
<h5>
De strides i Berlin</h5>
<div class="fakta-body" data-buildingblock="embedded_factboxlink">
<p><b>Et klassisk opgør </b>udspilles i disse dage i tyske medier, hvor 
teaterlederne Claus Peymann og Frank Castorf taler med store bogstaver mod 
Berlins kulturborgmester, Tim Renner. 
</p><p>
De to aldrende instruktører får som led i bestræbelserne på at <b>forny 
og forynge</b> kulturlivet i den tyske hovedstad ikke forlænget deres 
kontrakter. 
</p><p class=" bl-elem">
Samtidig skal institutionerne moderniseres.
</p>
</div>
</div><p>
»Idioter har ødelagt litteraturen, nu er turen kommet til teatret«. </p><p>
»I denne by bestemmes kulturens fremtid af folk, der intet aner om den«. 
</p><p>
»Berlin er blevet en hiphop-hovedstad«. 
</p><p>
Øverst på rollelisten i spillet, der passende kunne hedde ’Kampen om 
kulturen’, står Tim Renner, 50 år og Berlins kulturborgmester. Som tidligere 
talentspejder og senere direktør for pladeselskabet i Universal i Tyskland 
var han manden, der opdagede rockgruppen Rammstein, som med et pladesalg på 
16 millioner er landets største internationale succes i årtier. 
</p><h3>
Årets største fejlansættelse 
</h3><p>
For et år siden blev Tim Renner udpeget til ny kulturborgmester i Berlin med 
det mere eller mindre åbenlyst formulerede formål at forny og forynge den 
tyske hovedstads berømmede kulturliv, hvor hele 95 procent af de offentlige 
midler til kultur nu går til opera, teater og museer. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg får koldsved på panden af at tænke på, hvad denne fuldstændig uerfarne og 
totalt overmatchede mand allerede har gjort i sin position, og hvad vi kan 
forvente
</p>
<p class="sender">
Teaterleder Claus Peymann om Berlins kulturborgmester 
</p>
</blockquote>
</div><p>
I bestræbelserne på at bringe forandring til Berlin, som ifølge iagttagere og 
eksperter er ved at miste positionen som kulturel førerhund i Tyskland på 
grund af hastigt stigende priser på de lejligheder, kunstnere hidtil har 
kunnet bo billigt i, og kommercialisering af udbuddet, har Tim Renner 
imidlertid lagt sig ud med to af byens klassiske sværvægtere. </p><p>
Over for ham på rollelisten står den 77-årige Claus Peymann, kunstnerisk leder 
og instruktør på Bertolt Brechts gamle Berliner Ensemble – Theater am 
Schiftbauerdamm – samt hans hans kollega fra det eksperimenterede teater på 
Volksbühne, 63-årige Frank Castorf. 
</p><p>
Begge d’herrer har fået et vink om, at deres nuværende kontrakter ikke 
forlænges, hvad der fik dem til at foretaget et synkront styrtdyk i 
blækhuset for at hælde galde ud over Tim Renner i såkaldt åbne breve i 
berlineraviserne. I sit læserbrev kaldte Claus Peymann udnævnelsen af Tim 
Renner »årtiets største fejlansættelse« og erklærede, at »jeg får koldsved 
på panden af at tænke på, hvad denne fuldstændig uerfarne og totalt 
overmatchede mand allerede har gjort i sin position, og hvad vi kan 
forvente«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/tyskland/berlin/ECE2080325/ja-ja-berlin-er-da-fantastisk/">Ja, ja, Berlin er da fantastisk</a></p><p>
Blandt de elementer i Tim Renners kulturpolitik, de to teaterledere raser 
over, er forslag om at livestreame premierer på teatrene på internettet og 
øge billetpriserne til opera og teater. Samt altså, at de to teaterchefer, 
der har haft deres poster siden henholdsvis 1992 og 1999, skal erstattes, 
når kontrakterne udløber om et par år. 
</p><h3>
Manden er fuldstændig tom 
</h3><p>
En politik, der ikke ligefrem glæder de to teaterchefer. De i indledningen 
nævnte citater om Tim Renner og hans chef, overborgmester Michael Müller, 
stammer fra interviews, de har givet i den sidste uges tid. Ordveksklingen 
mellem kulturcheferne og borgmesteren er usædvanlig barsk. 
</p><div class="art-quote article-box">
<p class="quote"/>
<blockquote>
<p class="quote-txt">
Miljøet bliver ikke bare ødelagt af atomkraftværker, men også af folk som 
Renner, der kun producerer kulturelt affald
</p>
<p class="sender">
</p><p class=" bl-elem">Teaterleder Claus Peymann om Berlins kulturborgmester</p> 

</blockquote>
</div><p>
»Renner er ung, frisk, en lille smule dum, altid venlig og god til at smile i 
takt. Jeg har truffet ham et par gange, og han ved intet om teater ... Han 
er en af disse livsdværge, der nu om dage får ansvaret overalt. Når man 
taler med ham, slutter samtalen efter en halv time, fordi det bliver 
kedeligt. Manden er jo fuldstændig tom«, siger Claus Peymann i et interview 
med avisen Die Zeit. </p><p>
»De bruger det herlige udtryk »livsdværg« om ham. Hvad kan man så kalde Dem og 
Frank Castorf?«<i>, </i>spørger avisen. 
</p><p>
»Jeg hører ligesom Castorf til de stædige gamle idioter, som næsten ikke 
findes mere, fordi vi alle bliver systematisk afskediget. I kulturpolitikken 
lader man, som om man er globale og arbejder med netværk, men i 
virkeligheden befinder man sig i en landsby«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2471003/berlin-bygger-stort-men-for-sent-og-for-dyrt/">Berlin bygger stort, men for 
sent og for dyrt</a></p><p>
På Die Zeits spørgsmål om, hvad der skal til i Berlins kulturpolitik, svarer 
Claus Peymann næppe overraskende: »Renner må væk, og borgmesteren (Michael 
Müller, red.) må opgive kulturdagsordenen, for han kan den ikke«. 
</p><h3>
Berlin lærer ikke af sine fejl 
</h3><p>
Kollega Frank Castorf er ikke mildere stemt over for den politiske mangel på 
professionalisme. Ifølge ham er det eneste, der tæller i hovedstadens 
kultur, at være »cool«. Og den temperatur har Frank Castorf efter eget 
udsagn ikke. 
</p><p>
»Visioner for opera- og teaterlandskabet er et fremmedord i denne ikke helt 
lille by, Berlin. Den eneste vision, man havde, var at få de olympiske lege 
hertil, og i det spil fejlede man frygteligt. (Hamburg sidder nu med det 
tyske bud på et OL-værtskab, red.). Berlin lærer ikke af sine fejl – man vil 
igen have det, man ikke har brug for«, siger Frank Castorf og slår fast, at 
han absolut ikke har lyst til at forlade sin stilling. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE2436671/kontroversiel-kirkegaard-viser-berlins-moerke-bagside/">Kontroversiel kirkegård viser 
Berlins mørke bagside</a></p><p>
Manden, der har måttet modtage alle sagerne fra kultureliten, Tim Renner, har 
bevaret roen og kun udsendt en ganske kort meddelelse. Heri lader 
kulturborgmesteren forstå, at han har den dybeste respekt for sine 
modstandere. Men tiden er inde til forandring, 
</p><p class=" bl-elem">
»Frank Castorf har været leder af Volksbühne i 25 år, og vi har den 
opfattelse, at teatret må videreudvikles og gennemtænkes på ny. Castorf er 
en »vidunderlig instruktør og vil som sådan tjene byen fremover«, siger 
borgmesteren. 
</p>	
</div>

</div></body></html>
