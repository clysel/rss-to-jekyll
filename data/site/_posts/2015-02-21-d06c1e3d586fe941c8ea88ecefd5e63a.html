---
layout:     post
title: 	    "Cykelboss varsler grim dopingrapport"
post_author:	    
post_date:	    Sat, 21 Feb 2015 16:29:03 +0100
post_site:	    politiken.dk 
post_link:	    http://politiken.dk/sport/cykling/ECE2557385/cykelboss-varsler-grim-dopingrapport/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når et uafhængigt panel i nær fremtid lægger sin rapport om doping i 
cykelsporten ud i offentligheden, skal cykelsporten og dens fans være 
forberedt på grim læsning. 
</p><p>
Det siger den internationale cykelunion UCI's præsident Brian Cookson lørdag. 
</p><p>
»Når man åbner en dåse med orme, så finder man orme«, siger UCI-præsidenten 
til nyhedsbureauet Reuters i forbindelse med VM i banecykling i Frankrig 
lørdag. 
</p><p>
»Jeg tror ikke, at der kommer en masse nye afsløringer, for jeg synes, at vi 
allerede har et godt billede af, hvor omfattende det har været i 
cykelsporten i fortiden«, fortsætter Brian Cookson. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2524311/lance-armstrong-ville-snyde-igen/">Lance Armstrong ville snyde 
igen</a></p><p>
Rapporten kommer fra et uafhængigt panel på tre personer, som blev oprettet i 
begyndelsen af 2014 og har fået et budget i omegnen af 20 millioner kroner 
til at klarlægge den beskidte fortid og omfanget af doping i cykelsporten. 
</p><p>
Da fodboldforbundet Fifa nedsatte en gruppe til at se på, om der var foregået 
ulovligheder, da Rusland og Qatar blev tildelt VM-værtskaber, blev det en 
redigeret rapport, offentligheden fik kendskab til. Det skabte masser af 
ravage. 
</p><p><b class="ext-link">Sminke, stikhuller og flydende guld:</b><a class="embeddedlink" href="http://politiken.dk/sport/cykling/ECE1779204/sminke-stikhuller-og-flydende-guld-fem-uddrag-fra-armstrong-rapporten/">Fem uddrag 
fra Armstrong-rapporten</a></p><p>
Ifølge Brian Cookson kommer det ikke til at ske i cykelsporten. 
</p><p>
»Det kan være, at vi af juridiske årsager er nødt til at udelade nogle navne, 
men ellers bliver personer navngivet«, siger han. 
</p><p>
»På samme måde kan det også være, at vi kan lave sanktioner mod personer, som 
er blevet nævnt af mere end én person i forbindelse med noget ulovligt«, 
fortsætter UCI-præsidenten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2549476/lance-armstrong-skal-betale-65-millioner-tilbage/">Lance Armstrong skal betale 65 
millioner tilbage</a></p><p>
I Danmark venter cykelsporten spændt på Antidoping Danmarks og Dansk 
Idrætsforbunds omfattende undersøgelse af doping i cykelsporten. 
</p><p>
Antidoping Danmarks daværende direktør Lone Hansen har tidligere meldt ud, at 
den rapport vil læne sig op af den engelske og således også snart bliver 
offentliggjort. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2519872/rasmussens-vidneudsagn-er-med-til-at-faelde-belgisk-laege/">Rasmussens vidneudsagn er med 
til at fælde belgisk læge</a></p>	
</div>
</div></body></html>
