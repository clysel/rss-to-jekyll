---
layout:     post
title: 	    "Weekendguide: Find Venedigs fredfyldte oaser"
post_author:	    
post_date:	    Fri, 01 May 2015 18:00:46 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2649659/weekendguide-find-venedigs-fredfyldte-oaser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Venedig</h4>
<div class="fakta-body" data-buildingblock="embedded_factboxlink">
<span class="img-contimg-fl-left"><img class="image inlineLightBox" src="http://multimedia.pol.dk/archive/00932/Weekend_Venedig_932547w.jpg" alt="" border="0"/></span>
</div>
</div><div class="art-fakta article-box">
<h4 class="">
3 gode råd</h4>
<div class="fakta-body" data-buildingblock="embedded_factboxlink">
<p><b>1. Gondoler og bådtaxi</b></p><p>
Gondoler og bådtaxaer er dyre, men man kan prutte med prisen langt fra 
turiststrøgene. Bystyret regulerer gondolernes holdepladser, så de roterer 
fra dag til dag. Det er selvfølgelig nemmest at få rabat ved små hemmelige 
kanaler, hvor der ikke er så meget mylder. Den officielle tarif er 80 euro 
(knap 600 kr.) for 40 min. Med lidt held kan det forhandles ned til 50-60 
euro. Pris på bådtaxier skal aftales før afgang. 
</p><p><b>2. Kajaktur i kanalerne</b></p><p>
Hvis man har børn med og vil prøve noget originalt, organiserer danske René 
Sindal ture i kajak i Venedig og i Lagunen. Korte ture (ca. 2 timer i kajak) 
i Venedig by og længere ture (4-5 timer i kajak) i Venedig &amp; 
Lagunen. Eneste krav er, at man skal kunne svømme og ikke have vandskræk. 
Børn fra 8 år kan deltage. Booking via: <a class=" bl-elem" href="http://www.venicekayak.com" target="_blank">Venice 
Kayak</a></p><p><b>3. Hav tålmodighed </b></p><p class=" bl-elem">
Prøv at gå helt ned i tempo, når du er i Venedig og følg de lokales gode råd 
om altid at væbne sig med tålmodighed. Ifølge venetianerne er det nærmest en 
naturlov, at vandbussen lige er sejlet, når man ankommer til et stoppested. 
Beregn derfor altid god tid til al transport. 
</p>
</div>
</div><p>
Indbyggerne i Venedig er lige nu i fuld gang med at tage en dyb kollektiv 
indånding, da de spås at skulle tage imod ikke færre end 30 millioner 
besøgende i løbet af i år. 
</p><p>
To kæmpestore internationale begivenheder finder sted i området, nemlig 
EXPO2015, Verdensudstillingen i Milano – som i høj grad smitter af på 
nabobyerne – og Biennalen, som i år finder sted fra maj til november. Et 
kulturelt multievent hvor alverdens genrer er repræsenteret, og som 
tiltrækker kunstinteresserede og kreative folk fra alle verdenshjørner. Her 
kan man nyde kunst i alle afskygninger, teater, musik, dans og meget mere. 
</p><p>
Man kan få åndenød af at tænke på menneskemængderne, men i Venedig vil man 
altid kunne finde en fredfyldt oase enten i byens små haver og gårde eller 
en kort sejlads væk på f.eks. øerne Giudecca eller Torcello. 
</p><p>
I flere hundrede år havde Venedig samme status i verden som New York og London 
har i dag. En handelsstormagt, en by, der forbandt kontinenter og folkeslag, 
og som nød stor international prestige. Venedig var importør af 
eftertragtede og dyre krydderier og andre luksusvarer fra Østen, som de rige 
i hele Europa var vilde med i middelalderen og renæssancen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/italien/venedig/ECE1872268/oplev-venedigs-kanaler-naar-byen-vaagner/">Oplev Venedigs kanaler, når 
byen vågner </a></p><p>
Byen med den karakteristiske byzantinske arkitektur og både gotiske og barokke 
palazzoer har en unik beliggenhed på en samling små øer ud for det 
norditalienske fastland ved Adriaterhavet. 
</p><p>
Venedig ligner med sit østerlandske udseende ingen anden italiensk by. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/italien/venedig/ECE1115169/fem-fantastiske-vinbarer-i-venedig/">Fem fantastiske vinbarer i 
Venedig</a></p><p>
De smukke kanaler, de maleriske både og de pragtfulde bygninger har tiltrukket 
kunstnere gennem alle tider. Skønheden er slående og uomtvistelig; ikke 
mindst takket være det ganske særlige lys, der reflekterer i vandet overalt. 
</p><h2 class="bread-text-header first">
FREDAG 
</h2><h3><b>1. Klokken 17: Vandbuscruise med udsigt</b></h3><p>
Begynd eftermiddagen med en tur ned ad Canal Grande, Venedigs hovedpulsåre, 
der snor sig ned igennem den centrale del af byen. 
</p><p>
Hop på en af de berømte vandbusser, il vaporetto, ved stationen Santa Lucia. 
Fra bussen er der en fin udsigt, hvis man vel at mærke får møvet sig hen til 
et vinduessæde eller kaprer en udendørs ståplads. Vaporettoerne er meget 
ofte propfulde af både lokale og turister, da det er Venedigs stærkt 
eftertragtede hovedtransportmiddel. Stå af omkring San Marco. 
</p><p><i class=" bl-elem">Stazione Santa Lucia. </i></p><h3><b>2. Klokken 18.30: Verdensberømte drinks</b></h3><p>
Ernest Hemingways stamsted Harry’s Bar i Venedig er et must at besøge. Baren 
slog dørene op i 1931 og kan prale af et VIP-klientel, som de færreste kan 
måle sig med. Charlie Chaplin, Alfred Hitchcock, Humphrey Bogart, Marcello 
Mastroianni, Woody Allen og mange flere har slået deres folder på Harry’s 
legendariske bar. Drinksene Bellini og Montgomery er blevet opfundet her. 
Bellini består af frisk ferskenjuice og prosecco, og bartenderen med de 
store, sorte briller på Harry’s bar shaker den bedre end nogen anden på 
kloden. Montgomery består af gin og vermouth og var Hemingways 
yndlingsdrink, ligesom det var ham, der opkaldte den efter den britiske 
feltmarskal. Stemningen er uhøjtidelig og retro-amerikaniseret på den cool 
måde. Højt prisniveau. 
</p><p><i><a target="_blank" href="http://www.harrysbarvenezia.com">Harry's Bar</a>, 
San Marco 1323/Calle Vallaresso, 1323</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE1810270/turister-svoemmer-paa-venedigs-pladser/">Turister svømmer på Venedigs 
pladser</a></p><h3><b>3. Klokken 20: Fisk i den gemte gårdhave</b></h3><p>
Corte Sconta betyder ’den skjulte gård’, og det er heller ikke nemt at finde 
hen til den lille gyde, som restauranten Trattoria Corte Sconta ligger i. 
Hvis vejret tillader det, kan man spise ude i en meget skøn lille gårdhave, 
der er som en oase midt i byvrimmelen. Her er smukt og enkelt indrettet med 
flotte rustikke træborde og kridhvide hørgardiner og servietter – meget 
venetiansk. 
</p><p>
Al frisk pasta er hjemmelavet og meget lækker. Prøv f.eks. ravioli med 
artiskokfyld i hummersauce eller ’tonno alla veneziana’, som er tun med 
masser af stegt løg tilberedt som den klassiske venetianske leverret ’fegato 
alla veneziana’, eller sorte spaghetti i eget blæksprutteblæk. En variant 
kan også være sorte spaghetti med ’frutti di mare’, dvs. blåmuslinger, 
cherrytomater, store rejer og calamari-ringe. 
</p><p>
Bestil bord i god tid, da restauranten er meget velbesøgt. Klientellet er en 
god blanding af lokale og tilrejsende, som ofte også kan være stamkunder. 
</p><p><i><a target="_blank" href="http://www.cortescontavenezia.it">Trattoria Corte 
Sconta</a>, Calle del Pestrin 3886, 30122 Castello</i>. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Venedig_Kanal_Sofia_932545d.jpg" alt="" border="0"/><span class="caption"><span class="f-img-caption">Afstikker. 
</span>Man kan trods mange turister altid finde en fredfyldt oase i Venedig. FOTO: Sofia Bernabe</span></span></p><h2 class="bread-text-header ">
LØRDAG 
</h2><h3><b>4. Klokken 10: Morgenmad ude eller stående </b></h3><p>
Snup en god kop kaffe og en sandwich eller cornetto – en sød, italiensk 
croissant – på denne stemningsfulde café med den pragtfuldeste udsigt. 
</p><p>
Hvis vejret tillader det, er det skønt at sætte sig ved et af de udendørs 
borde og få kaffen serveret. Er tiden knap, er det også fint at stå op inde 
i baren, som mange af de lokale gør. 
</p><p><a href="http://www.caffevergnano1882veneziarialto.com/" target="_blank"><i class=" bl-elem">Caffé 
Vergnano 1882 Venezia Rialto</i></a><i>, San Polo 129</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE1405720/venedig-oversvoemmes-af-turister/">Venedig oversvømmes af turister</a></p><p><b>5. Klokken 11: ’Mercato del Pesce’</b></p><p>
Fiskemarkedet i Venedig er ikke åbent til glæde for turister, selv om det 
ligger meget tæt på Rialtobroen, som er turistmagnet nr. 1. Det er et flot 
og overdådigt marked med lokale handlende og et enormt udvalg af fisk, 
skaldyr og sjældne skabninger fra Lagunen og resten af Adriaterhavet. Selve 
bygningshallen er nok den smukkeste markedsramme i hele Italien og absolut 
et besøg værd. 
</p><p><i class=" bl-elem">Mercato del pesce, La Pescaria, San Polo. </i></p><h3><b>6. Klokken 12: Guggenheimmuseet</b></h3><p>
Med en underskøn beliggenhed ud til Canale Grande kan man besøge the Peggy 
Guggenheim Collection, når man kommer igennem et af byens dejligste 
kvarterer, Dorsoduro. Selv om det ligger meget centralt, er her mindre 
turistet og hektisk. Området siges at have en ’tilbagelænet elegance’, og 
det beskriver det meget godt. På museet hænger bl.a. mesterværker inden for 
kubisme, surrealisme og abstrakt ekspressionisme. 
</p><p><a href="http://www.guggenheim-venice.it" target="_blank"><i class=" bl-elem">Peggy Guggenheim 
Collection</i></a><i>, Dorsoduro 701-704</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/italien/toscana/ECE1619626/italien-kender-her-bor-du-smukt-og-unikt-i-toscana-og-umbrien/">Italien-kender: Her bor du 
smukt og unikt i Toscana og Umbrien</a></p><h3><b>7. Klokken 14: Ny hip vinbar</b></h3><p>
En flok unge smarte, ambitiøse madnørder og ’vin-integralister’, som de selv 
kalder sig, har for nylig åbnet dette lille lækre sted. Venedig har sit eget 
ord for tapasbar, Bacari. Dette er en moderne udgave, hvor der serveres 
delikate småretter (cicchetti), charcuteri, salater og luksus-panini. Her er 
desuden et kæmpe udvalg af udsøgte vine fra små, mindre kendte producenter, 
ikke mindst i Norditalien. Bed evt. en af de smilende hipstere med de fancy 
briller, der arbejder her, om gode vinråd. Alle råvarer er af høj kvalitet, 
og atmosfæren er afslappet og hyggelig på den sofistikerede måde. 
</p><p><a href="http://www.estrovenezia.com" target="_blank"><i class=" bl-elem">Estro Vino e cucina</i></a><i>, 
Dorsoduro 3778</i>. 
</p><h3><b>8. </b>Klokken 16: <b>Guddommelige kunstskatte</b></h3><p>
Besøg den smukke gamle San Rocco-skole fra midten af 1400-tallet med 
Tintorettos utallige malerier og imponerende lofter. Gå derefter lige rundt 
om hjørnet til en anden vigtig seværdighed, Santa Maria Gloriosa dei Frari. 
I den store franciskanerkirke bygget i gotisk stil hænger et af Tizians 
flotteste og største malerier. Maleriet forestiller Jomfru Marias himmelfart 
og kan beundres fra de første stolerækker foran højalteret i kirken, der 
næsten er stor nok til at have status af ’basilica’. Man finder også 
billedhuggeren Antonio Canovas gravmæle. 
</p><p><a href="http://www.scuolagrandesanrocco.it" target="_blank"><i class=" bl-elem">Scuola San 
Rocco</i></a><i>, San Polo, 3052</i>. 
</p><h3><b>9. Klokken 18: Is med de lokale</b></h3><p>
Spis en stor lækker is i denne isbar på et lille hjørne, hvor de lokale altid 
står i kø. Pistacchio og stracciatella er f.eks. to sikre pletskud. Al isen 
er lavet med fine og rene ingredienser og med stor lidenskab. 
</p><p><a href="http://www.loo.it/gelateriasanstae" target="_blank"><i class=" bl-elem">Gelateria San 
Stae</i></a><i>, Salizada san stae – santa croce 1910</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/italien/toscana/ECE1595297/oplev-toscana-med-maven/">Oplev Toscana med maven </a></p><h3><b>10. Klokken 20.30: Familie-osteria med sjæl</b></h3><p>
Hyggeligt trattoria i et pittoresk lille kanalhjørne, der ligner et postkort 
fra Venedig. Dejlig enkel og veltilberedt mad og et klientel bestående af 
flest lokale. La Zucca betyder græskar, og man kan på de fleste årstider få 
både risotto med græskar + kage og suppe, men også lækker pasta med 
aubergine og tomat, lasagne med zucchini og mandler eller andelår med stegte 
æbler. Man er nødt til at bestille bord, hvis man vil have en chance for en 
plads i denne meget populære restaurant. 
</p><p><a href="http://www.lazucca.it" target="_blank"><i class=" bl-elem">La Zucca</i></a><i> – 
Osteria con Cucina, Santa Croce 1762</i>. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Venedig_Gl_mand_Sof_932544x.jpg" alt="" border="0"/><span class="caption"><span class="f-img-caption">Hviletid. 
</span>På Café Vergnano får man – som denne venezianer – både stemning og pragtfuld udsigt. FOTO: Sofia Bernabe</span></span></p><h2 class="bread-text-header ">
SØNDAG 
</h2><h3><b>11. Klokken 10: Turistfælden, man gerne vil i</b></h3><p>
Caffè Florian er verdens ældste café, forlyder det – fra 1720! Den er et 
tilløbsstykke, og det er hundedyrt og derfor alt andet end et insidertip, 
men der er bare noget over at sidde og spise ’Dogens morgenmad’ på 
Markuspladsen akkompagneret af et lille fint orkester, mens man tænker på 
alle dem, der har gjort det samme i flere århundreder. Der er altid mange 
udenlandske gæster, især amerikanere, men det er o.k. Her er internationalt 
på den måde, man godt kan være fascineret af, mens man sidder og sipper 
kaffe og kigger på den storslåede Markuskirke, kampanilen og Dogepaladset. 
</p><p><a href="http://www.caffeflorian.com" target="_blank"><i class=" bl-elem">Caffé Florian</i></a><i>, 
Piazza San Marco</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/sundhedogsygdom/ECE1121664/pas-paa-gadesaelgere-i-italien/">Pas på gadesælgere i Italien</a></p><h3><b>12. Klokken 12: Venedigs Biennale </b></h3><p>
I år foregår Biennalen i perioden 9. maj til 22. november. Det er formentlig 
den mest prestigefulde internationale begivenhed for samtidskunst. Sidste 
gang den fandt sted, var i 2013 (biennale betyder hvert andet år), og da 
tiltrak de forskellige udstillinger og events – kunst, musik, teater, dans 
osv. – næsten en halv million gæster. Hvis man er i byen i løbet af det 
halve år, den varer, er det et must at bruge mindst en halv dag ude i 
Arsenale-området, hvor det meste foregår. Man er derfor nok undtagelsesvis 
nødt til at springe den store søndagsfrokost over, da døgnet ellers har for 
få timer. Der er masser af udmærket street food og caféer, så man ikke 
behøver kun at leve af åndelig føde. 
</p><p class=" bl-elem"><a href="http://www.labiennale.org" target="_blank"><i class=" bl-elem">Ca' Giustinian</i></a><i>, 
San Marco 1364/A</i>. 
</p>	
</div>

</div></body></html>
