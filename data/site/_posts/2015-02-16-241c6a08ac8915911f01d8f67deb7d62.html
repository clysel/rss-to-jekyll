---
layout:     post
title: 	    Politiet Gerningsmand besøgte netcafé lørdag aften
post_author:	    
post_date:	    Mon  16 Feb 2015 15:12:02 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2548987/politiet-gerningsmand-besoegte-netcaf-loerdag-aften/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Den formodede gerningsmand besøgte angiveligt en internetcafé på Nørrebrogade 
i lørdags i tidsrummet mellem de to skudepisoder på Krudttønden på Østerbro 
og på den jødiske synagoge i Københavns indre by. 
</p><p>
»Vores efterforskning har vist, at det er sandsynligt, at vores gerningsmand 
har været derude forbi på sin færden. Det er vi nu ret sikre på, at han har 
været lørdag aften i tidsrummet mellem 22.00 og 22.25«, siger ledende 
politiinspektør Jørgen Skov på et pressemøde i dag. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/fokus_danmark/fokus_terror/ECE2548145/politiet-foerte-anholdte-vaek-fra-netcafe-med-haetter-over-hovedet/">Politiet førte anholdte væk fra 
netcafe med hætter over hovedet</a></p><p>
I går var internetcafeen centrum for en stor politiaktion, hvor kampklædt 
politi rykkede ind. Ifølge flere vidner blev fire personer anholdt, men 
dette har politiet ikke bekræftet. 
</p><h3>
Efterlyser vidner 
</h3><p>
Politiet håber, at vidner har set gerningsmandens færden omkring netcafeen 
lørdag aften. 
</p><p>
Der er i dag blevet offentliggjort billeder, der viser, hvilket tøj den 
formodede gerningsmand, 22-årige Omar Abdel Hamid El-Hussein, havde på 
lørdag eftermiddag og aften. 
</p><p>
»Det er den samme beklædning, vi mener, han har haft på hele aftenen. Derfor 
beder vi vidner kigge godt på de billeder og vende tilbage til os, hvis de 
har informationer om hans færden rundt i København«, siger Jørgen Skov. 
</p><p>
»Vores interesse går på, om han var alene, om han havde noget med sig, og om 
man kan sige noget om, hvilken retning han gik i«, siger han. 
</p><p>
I dag er to mænd på 19 og 22 år blev varetægtsfængslet, sigtet for medvirken 
til weekendens angreb. Den ene blev ifølge politiet anholdt søndag kl. 
14.50, men det er ikke bekræftet, at anholdelsen skete på netcafeen.
</p><p>
»Der er to, der er fremstillet, alle andre er løsladt«, siger Jørgen Skov. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00913/politi1_913772y.jpg" alt="" border="0"/><span class="caption"><span class="f-img-caption">Vidner. 
</span>Politiet efterlyser vidner, der har set den formodede gerningsmand lørdag aften på Nørrebro.Foto: Københavns Politi</span></span></p>	
</div>
</div></body></html>
