---
layout:     post
title: 	    "Teleindustri modsætter sig spiontjenestes aflytning uden retskendelse"
post_author:	    
post_date:	    Sat, 07 Mar 2015 22:48:38 +0100
post_site:	    politiken.dk 
post_link:	    http://politiken.dk/indland/ECE2577929/teleindustri-modsaetter-sig-spiontjenestes-aflytning-uden-retskendelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis en dansk statsborgers telefon- eller internetkommunikation skal 
overvåges, går politiet eller PET i dag til teleoperatørerne for at få 
adgang til oplysningerne. Og det sker kun med en dommerkendelse i hånden. 
</p><p>
Men Forsvarets Efterretningstjeneste (FE) skal formentlig have fri adgang til 
danskeres kommunikation, når de tager teleudstyr med til udlandet, hvis 
regeringen kommer igennem med sin nye terrorpakke. 
</p><p>
Juridiske eksperter og Dommerforeningen har advaret kraftigt imod, at 
regeringen bryder med et fundamentalt princip i retsstaten, og 
Teleindustrien melder sig nu i koret af kritikere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2561822/r-bagland-stejler-over-aflytning-uden-retskendelse/">R-bagland stejler over 
aflytning uden retskendelse</a></p><p>
Det vil ikke alene være en glidebane, men et afkald på det grundlæggende 
princip om, at indgreb i borgernes grundlovssikrede meddelelseshemmelighed 
alene sker med en retskendelse, siger direktør Jakob Willer: 
</p><p>
»Vi ved endnu ikke, hvad regeringen præcist forestiller sig. Men hvis man 
ændrer loven, så FE kan lave indgreb i meddelelseshemmeligheden uden 
retskendelse, er vi kritiske over for det. Der er nogle principper, som vi 
på vegne af vore kunder gerne vil forsvare«, siger Willer. 
</p><h3>
Uenighed om domstolskontrol
</h3><p>
Regeringen lægger op til, at spiontjenesten skal have beføjelser til at 
overvåge danske statsborgere uden uafhængig domstolskontrol, når de f.eks. 
drager mod Syrien eller Irak for at deltage i krigshandlinger. 
</p><p>
Teleoperatørerne kan registrere en kundes færden, når personen bruger sit 
tele- eller it-udstyr i udlandet, og selskabet kan sætte en aflytning op, 
når kunden ringer til Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2570117/regeringen-lover-ingen-overvaagning-af-familier-og-journalister/">Regeringen lover: Ingen 
overvågning af familier og journalister</a></p><p>
Teleindustrien er i dag meget tilfreds med afgrænsningen i, at operatørerne 
alene assisterer myndighederne, når der foreligger en kendelse. 
</p><p>
»Det er et princip, vi synes godt om, for så er der rene linjer – også i 
forhold til vores rolle. Vi har svært ved at se begrundelsen for, at 
retssikkerheden for en person skal ændre sig væsentligt, når man opholder 
sig på den ene eller anden side af den danske grænse. Du kan sammenligne det 
med, at et postcenter må åbne breve, der er sendt til danske adresser fra 
danskere i udlandet, men ikke breve, der er sendt fra danskere til danskere 
inden for landets grænser«, siger Jakob Willer. 
</p><p>
Forsvarets Efterretningstjeneste har ikke ønsket at kommentere sagen. 
</p><h3>
Firmaer holder sig væk fra FE 
</h3><p>
FE er en udenrigstjeneste, der traditionelt kun har opereret på udenlandsk 
grund og rettet sin overvågning mod udenlandske statsborgere. Men Politiken 
fortæller i dag, hvordan spiontjenestens bevillinger er steget med 71 
procent siden 2004.
</p><div class="art-quote article-box">
<p class="quote"/>
<blockquote>
<p class="quote-txt">
Der er nogle principper, som vi på vegne af vore kunder gerne vil forsvare
</p>
<p class="sender">
Jakob Willer, Teleindustrien 
</p>
</blockquote>
</div><p>
Det stigende antal beføjelser har betydet, at FE allerede i dag opererer på 
dansk grund over for danske borgere og virksomheder. Det sker i kraft af, at 
statens civile internetovervågning, kaldet GovCert, i 2011-2012 blev flyttet 
fra Videnskabsministeriet og lagt ind under FE og slået sammen med den 
militære netovervågning til Center for Cybersikkerhed (CfCS).</p><p>
GovCert opsætter elektroniske alarmenheder hos myndigheder og firmaer og 
indsamler data for at identificere og forebygge cyberangreb. 
</p><p>
Jo flere aktører der er tilsluttet varslingstjenesten, des mere fintmasket 
bliver overvågningen af nettrafikken og dermed cyberforsvaret. 
</p><p>
Tjenesten opsnapper og overvåger nettrafik, ip-adresser og e-mail-adresser og 
må dele data med udenlandske tjenester. FE må også analysere selve indholdet 
i e-mails. 
</p><p>
Men at spiontjenesten pludselig fik adgang til virksomheder og til at behandle 
personfølsomme data, skabte frygt i det private erhvervsliv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554945/bag-aftalen-terror-sendte-thorning-og-loekke-ind-i-et-politisk-minefelt/">Bag aftalen: Terror sendte 
Thorning og Løkke ind i et politisk minefelt</a></p><p>
Kun to firmaer var for et år siden koblet på netsikkerhedstjenesten. Chefen 
for CfCS, Thomas Lund Sørensen, vurderede dengang over for Politiken, at 
situationen ville vende, når først loven for CfCS kom på plads. Det skete – 
efter massive protester fra erhvervsliv og retssikkerhedsforkæmpere – i juni 
2014. 
</p><p class=" bl-elem">
Men situationen er nu fuldstændig som dengang: Kun to private virksomheder, 
TDC og Dong, er i dag tilsluttet tjenesten, oplyser CfCS. 
</p>	
</div>
</div></body></html>
