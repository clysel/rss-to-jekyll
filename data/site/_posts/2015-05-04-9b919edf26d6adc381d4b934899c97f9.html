---
layout:     post
title: 	    "Karl Williams debutalbum er gennemført, men trænger til en rusketur"
post_author:	    
post_date:	    Mon, 04 May 2015 15:33:31 +0200
post_site:	    politiken.dk 
post_link:	    http://politiken.dk/kultur/musik/cd-beat/ECE2651940/karl-williams-debutalbum-er-gennemfoert-men-traenger-til-en-rusketur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
ANMELDELSE</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p><b>Karl William: </b>Placebo 
</p><p class=" bl-elem">
Art People 
</p>
</div>
</div><p>
Man kan – med rette – sige mange pæne ting om Karl William.
</p><p>
Den bare 20-årige aarhusianske sanger med de mange følelser og den ofte ret 
forbilledlige sans, han har for at sætte stemninger og ord på netop dem, 
følelserne. 
</p><p>
De fylder også godt i landskabet på Karl Williams debutalbum, der følger op på 
den fine ep ’Døende’, som udkom for noget nær præcis et år siden. En 
udgivelse, der med sange som ’3. døgn’, ’Syredronning’ og ’Foruden at 
forgude’ slog fast, at her var en ny stemme, som på sin helt egen 
indadvendte facon fik noget ret catchy ud af overgangsfasen fra stort barn 
til lidt mere voksen med en særegen eftertænksomhed. Og her er vi strengt 
taget endnu. Forståeligt nok, for det med at blive voksen er som bekendt 
ikke noget, man får overstået på en weekend. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2195411/rb-haab-synger-sig-gennem-natten-med-sloerede-pupiller/">R&amp;B-håb synger sig gennem 
natten med slørede pupiller</a></p><p>
Alligevel er der en underlig stilstand over ’Placebo’, som ikke alene får 
pladen til at virke længere, end den er. Det strider også med den energi, 
der er i Karl Williams smånasale og indimellem nærmest rappende måde at 
synge på.
</p><p>
Pladen tynges af en nærmest demonstrativ mangel på fremdrift, der gør, at man 
som lytter efterlades med en trang til at give pladen en gevaldig rusketur.
</p><h3>
Slæbende langsom storbypoesi
</h3><p>
Søvngængerstilen er ellers ofte ganske veludført, og sange som ’Ingen tørre 
øjne’, ’Placebo’ og den dejligt <i>punchende</i> 
’Ensom’, der er gæstet af Heimdals Sidste Vogter, nok bedre kendt som Kidd, 
er både glimrende og solide beviser på, at Karl William på sin egen 
underspillede måde er godt i gang med at trampe sin egen generte sti i dansk 
popmusik. 
</p><p>
Men jeg savner, at han bryder med sit eget betuttede mismod lidt oftere. Og 
det tror jeg sagtens, han kan, også selv om hans musik ikke ligefrem kører 
med 180 km/t. Tværtimod. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2474114/aarets-sange-5-december-foruden-at-forgude-af-karl-william/">Årets sange 5. december: 
'Foruden at forgude' af Karl William </a></p><p>
Det er slæbende langsom, synthesizerbåren R&amp;B tilsat nattemørk 
storbypoesi, hvor livet ses gennem den døde dags fedtede linse, og hvor et 
omkvæd som: »Mit humør det går frem tilbage det går ind over min forstand / 
dit humør det står stille du må fortælle det hele hvordan« nærmere skal 
føles, end det skal sætningsanalyseres. 
</p><p>
Det har sin egen ukuelige charme et stykke hen ad vejen. Som når den 
staccato-agtige linje »indtryk drukner min krop igen« fra ’Ingen tørre øjne’ 
bekræfter indtrykket af en verden, hvor alting sker så meget. 
</p><h3>
Intensiteten suges ud
</h3><p>
Men de meget enslydende produktioner har en ærgerlig tendens til at suge 
intensiteten ud af ’Placebo’ i det store billede. Hvilket egentlig er 
underligt, eftersom produktionsopgaven er fordelt ud over hele fire 
forskellige producere, hvoraf Carl Barsk, Mathias Lion og tais tegner sig 
for henholdsvis fire og tre produktioner hver, mens Niels Kirk egenhændigt 
har stået for den flot skårne ’Sky’.
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2485040/nogle-kalder-det-crews-andre-for-kollektiver-ingen-er-alene/">Nogle kalder det crews. Andre 
for kollektiver. Ingen er alene</a></p><p>
Ligesom Karl William selv er både Barsk, Lion og tais en del af det 
aarhusianske musikkollektiv Hukaos – en fonetisk freestyle over udtrykket 
who cares, men også en rammende beskrivelse af et løssluppent og festligt 
foretagende, der på få år har spillet sig op fra den hjemlige musikbranches 
miniputliga til nu at være blandt de store drenge. Forståeligt nok. Men så 
meget desto mere ærgerligt er det, at der bare ikke er særlig meget kaos at 
spore i musikken på ’Placebo’. 
</p><p class=" bl-elem">
Kollektivet skulle gerne være med til at gøre udtrykket mere spraglet. 
Ensrettethed kan man jo få alle andre steder.
</p>	
</div>

</div></body></html>
