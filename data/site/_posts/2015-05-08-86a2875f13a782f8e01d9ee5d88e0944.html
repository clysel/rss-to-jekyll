---
layout:     post
title: 	    "Corydon er »meget tilfreds« med det, andre kalder en »alvorlig kritik« af ham"
post_author:	    
post_date:	    Fri, 08 May 2015 12:14:38 +0200
post_site:	    politiken.dk 
post_link:	    http://politiken.dk/indland/politik/ECE2661048/corydon-er-meget-tilfreds-med-det-andre-kalder-en-alvorlig-kritik-af-ham/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et svar, tre helt forskellige udlægninger af det. 
</p><p>
Folketingets 1. næstformand Bertel Haarder (V) mener, at han og Folketingets 
øverste ledelse, Præsidiet, i dag har leveret en »alvorlig kritik« af 
finansminister Bjarne Corydon (S). Kritikken fra Præsidiet går på, at 
finansministeren ikke må tilbageholde centrale oplysninger om Dong-salget på 
grund af mistillid til Folketingets medlemmer. 
</p><p>
Dansk Folkepartis formand Kristian Thulesen Dahl, der havde klaget til 
Præsidiet over Corydon, glæder sig over svaret på klagen og mener, at det må 
betyde, at Corydon nu »langt om længe må krybe til korset« og give 
Folketingets Finansudvalg indsigt i de øvrige bud på Dong-aktierne, som 
Goldman Sachs endte med at købe. 
</p><p>
Bjarne Corydon har til gengæld en helt tredje udlægning af svaret. 
</p><p><b class="ext-link">KRITIK </b><a class="embeddedlink" href="http://politiken.dk/indland/politik/ECE2660770/folketingets-oeverste-ledelse-kritiserer-corydon-i-dong-sag/">Folketingets øverste ledelse kritiserer 
Corydon i Dong-sag</a></p><p>
Han er nemlig »meget tilfreds« med, at Folketingets Præsidium ifølge ham klart 
understreger, at Finansministeriet og Corydon selv har overholdt de regler, 
der er, og at der i visse situationer kan være hensyn til staten og 
skatteyderne, der gør, at man træffer den beslutning, at ting skal forblive 
fortrolige. 
</p><div class="art-fakta article-box">
<h4 class="fallback">fakta</h4>
<h5>
Det skriver Folketingets Præsidie</h5>
<div class="fakta-body" data-buildingblock="embedded_factboxlink">
<p>
»Præsidiet finder det utilfredsstillende, hvis en almindelig mistro til 
folketingsmedlemmers evne eller vilje til at iagttage fortrolighed generelt 
fører til en uvilje i regeringen og forvaltningen mod at give medlemmerne 
adgang til fortrolige oplysninger«. 
</p><p>
»Juridisk set er der tale om en ret - og ikke en pligt - for ministeren til 
videregivelse, og det beror derfor på en konkret vurdering, om oplysningerne 
bør videregives«. 
</p><p>
»Hensynet til den enkeltes private og erhvervsmæssige forhold kan føre til, at 
bestemte oplysninger ikke videregives eller kun videregives under særlige 
omstændigheder«.
</p><p>
»I den foreliggende sag er det efter Præsidiets opfattelse givet, at 
oplysingerne om de enkelte tilbud ud over det, som endte med at blive 
accepteret, var og er af saglig betydning for Finansudvalget«.
</p><p class=" bl-elem">
»Præsidiet er naturligvis indstillet på at indgå i en eventuel fremadrettet 
drøftelse om, hvordan det sikres, at bekymringer om varetagelse af 
fortrolighed ikke kommer til at hindre videregivelse af oplysninger til 
Folketinget«. 
</p>
</div>
</div><p/><p>
»Selvom det ikke er udgangspunktet, at man mistror nogen, så viser erfaringen, 
at det kan være en risiko i den her sammenhæng«, siger Corydon til TV 2 News 
med henvisning til, at oplysninger, der blev givet til Folketingets 
medlemmer, før er blevet videregivet til pressen på trods af fortrolighed. 
</p><p>
»Jeg er tilfreds med afgørelsen. Den er klog, den er afbalanceret, og den 
ridser glimrende de hensyn og regler op, der er i sådanne sager«, siger 
finansministeren til Ritzau. 
</p><h3>
Corydon: Jeg har ikke haft mistillid til Folketinget 
</h3><p>
Flere af Folketingets partier mener, at Bjarne Corydon og regeringen solgte 
Dong-aktierne for billigt til den amerikanske investeringsbank Goldman 
Sachs. 
</p><p>
Derfor bad de om at se alle oplysninger om salget, herunder de øvrige tilbud, 
der blev givet. Det afviste Bjarne Corydon – også selvom oplysningerne 
skulle fremlægges i fortrolighed til Folketingets Finansudvalg. 
</p><p>
Derfor klagede Dansk Folkepartis formand Kristian Thulesen Dahl i slutningen 
af april til Folketingets øverste ledelse, Præsidiet, der i dag er kommet 
med deres svar i sagen. 
</p><h3 class="tvheader">Animation: 'Det Store Kup' forklaret på to minutter</h3>
<div class="tvplayer">
<p class="tvplayer-container" data-tvarticle-id="2602490">

</p>
<p class="art-imgdesc clip-source">
Kilde: politiken.tv/ Grafik: Claus Nørregaard. Speak: Jacob Svendsen. Klip: Henrik Haupt
</p>
</div><p/><p>
Uden at tage stilling til de konkrete dokumenter i sagen, lægger Præsidiet op 
til, at ministre generelt bør give fortrolige oplysninger til Folketinget, 
hvis politikerne har en »saglig interesse« i at få dokumenterne, fastslår 
præsidiet. 
</p><p>
»Jeg synes, afgørelsen lægger snittene de rigtige steder, men uanset om man 
har et sådant udgangspunkt, hvilket man bestemt bør have, og vi også har, så 
kan der være sager og sagsforløb af en karakter, en betydning og en tyngde 
med aktører udefra, hvor man skal tage de hensyn, der skal tages til 
skatteydernes penge«, siger Corydon til TV 2 News. 
</p><p>
Han afviser, at han ikke har haft tillid til Folketinget og derfor har 
tilbageholdt oplysninger om de øvrige Dong-bud. 
</p><p>
»Hvis man ser på andre lignende sager, eksempelvis hvor man har solgt 
Scandlines eller dele af Post Danmark, så har udgangspunktet været, at man 
har taget lignende hensyn, fordi der er så store interesser og så mange 
penge på spil«, siger Corydon. 
</p><p>
Finansministeren vil ikke svare på, om han på baggrund af Præsidiets svar på 
Kristian Thulesen Dahls klage vil aflevere oplysningerne om Dong-salget til 
Folketingets Finansudvalg. 
</p><p class=" bl-elem"><b>Opdateres</b></p>	
</div>

</div></body></html>
