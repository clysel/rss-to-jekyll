---
layout:     post
title: 	    "Betjentes advokat: Politiet affyrede mindst 30 skud, da Omar El-Hussein blev dræbt"
post_author:	    
post_date:	    Wed, 18 Feb 2015 10:53:12 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2551690/betjentes-advokat-politiet-affyrede-mindst-30-skud-da-omar-el-hussein-blev-draebt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Politiet affyrede omkring 30 skud mod Omar Abdel Hamid El-Hussein, da han 
søndag morgen klokken 05.25 døde på Svanevej på Nørrebro. 
</p><p>
Det fortæller politiadvokat Torben Koch, der er advokat for de to betjente, 
der skød den formodede gerningsmand, i et interview med <a target="_blank" href="http://www.bt.dk/danmark/advokat-afsloerer-helt-nye-og-utrolige-detaljer-om-politiets-drabelige-skudduel-me">BT</a>. </p><p>
»I bil overvågede de to betjente den formodede gerningsmand, der var til fods. 
På Svanevej gik han pludselig hen mod en opgang. Betjentene holdt ind til 
siden, gik ud af bilen og råbte: 'Det er politiet, vis os dine hænder'. 
Herefter vendte han sig pludselig om og begyndte omgående fra hoften at 
skyde med to håndvåben«, siger Torben Koch til avisen og fortsætter: 
</p><p>
»De besvarer ilden med henholdsvis et automatvåben og et håndvåben. De to 
politifolk affyrer i hvertald op mod 30 skud mod den formodede gerningsmand, 
inden han til sidst falder om«. 
</p><p>
Ifølge politiadvokaten skød gerningsmanden til weekendens to terrorhandlinger 
i København stadig, mens han faldt om. Han siger til avisen, at han 
»formoder«, at gerningsmanden må have haft skudsikker vest på, siden det har 
krævet så mange skud at dræbe ham. 
</p><p>
Den oplysning er ikke blevet bekræftet af politiet. 
</p><h3>
Gerningsmand skød tre gange 
</h3><p>
I en pressemeddelelse fra Københavns Politi i går forlød det, at den 22-årige 
Omar Abdel Hamid El-Hussein afgav tre skud i den situation, hvor politiet 
dræbte ham. 
</p><p>
»De tekniske undersøgelser viser, at gerningsmanden, da han blev råbt an af 
politiet, afgav to skud med en 9 mm pistol, samt et skud med en 7,65 mm 
pistol - dette projektil sad i ratstammen på det køretøj politiets kom 
kørende i til stedet«, skrev politiet i pressemeddelelsen. 
</p><p>
De to pistoler er de samme, som Omar Abdel Hamid El-Hussein brugte, da han 
tidligere natten mellem lørdag og søndag snød to betjente ved at spille fuld 
og kom helt tæt på den 37-årige jødiske vagt Dan Uzan, som han dræbte uden 
for Synagogen i Krystalgade kort før klokken 01.00. 
</p><p class=" bl-elem">
Manden sårede i samme situation to betjente, der dog ikke blev ramt kritisk. 
</p>	
</div>
</div></body></html>
