---
layout:     post
title: 	    "En 'Mourinho Classic': Defensive Chelsea slår United 1-0 på vejen mod mesterskabet"
post_author:	    
post_date:	    Sat, 18 Apr 2015 20:40:37 +0200
post_site:	    politiken.dk 
post_link:	    http://politiken.dk/sport/fodbold/premierleague/ECE2634002/en-mourinho-classic-defensive-chelsea-slaar-united-1-0-paa-vejen-mod-mesterskabet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Premier League</p>
<p class="last-res">Seneste kampe</p>

<p class="period">Stillingen</p>






</div>
<p>
Chelsea-hadere vil formentlig kalde det en destruktiv 'Mourinho Classic', råbe 
'ufortjent' og vrænge på næsen. 
</p><p>
Chelsea-elskere vil nok omvendt påpege, at en sejr er fortjent og fair, når 
det ene hold effektivt og hårdt fightende holder det andet fra at score og 
er så effektivt, at det scorer på en af sine bare to egentlige chancer. 
</p><p>
Og så er der Manchester United-fansene... De er vel sikkert bare bitre over, 
at deres hjerteklub dominerede dagens topbrag i London, men alligevel tabte, 
mistede terræn i medaljedysten og fik afbrudt sin lange sejrsstime. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/premierleague/ECE2625109/skuffende-chelsea-vinder-efter-gave-fra-bundhold/">Skuffende Chelsea vinder efter 
gave fra bundhold</a></p><p>
Nogenlunde sådan kan man fra tilhængerside opsummere kampen mellem Chelsea og 
Manchester United, som førstnævnte klub vandt 1-0, så den nu fører Premier 
League med 10 point og nærmer sig det engelske mesterskab med så hastige 
skridt, at man kan blive forpustet bare af at kigge på. 
</p><p>
For alt afhængig af iagttagerens udgangspunkt kan alle tre ovenstående 
synsvinkler passe på rivalopgøret. 
</p><h3>
Den defensive struktur
</h3><p>
Fra kampens start stillede José Mourinhos Chelsea sig lavt og overlod store 
dele af spillet til United, der igen-igen havde det stjernedyre indkøb Angel 
Dí Maria på bænken. 
</p><p>
Derfor havde gæsterne på Stamford Bridge også bolden langt det meste af tiden 
- uden at de dog havde den helt store plan med den. 
</p><p>
Bevares, de spillede den flot rundt, og et velbroderet angreb endte da også 
med, at Wayne Rooney sparkede snert forbi. 
</p><p><b class="ext-link">PORTRÆT</b><a class="embeddedlink" href="http://politiken.dk/sport/fodbold/premierleague/ECE2624923/roden-rooney-er-blevet-voksen/">Roden Rooney er blevet voksen</a></p><p>
Men det var yderst sjældent, de trængte gennem Chelseas defensive bolværk, som 
de hårdt kæmpende krigere Nemanja Matic, John Terry, Kurt Zouma og Gary 
Cahill bemandede. 
</p><p>
Organisationen var - som så ofte før i Mourinhos trænerkarriere - på plads. 
</p><h3>
De offensive stjerner
</h3><p>
Samtidig ejer Chelsea et par af Premier Leagues dygtigste offensive spillere, 
og de afgjorde kampen i det 38. minut. 
</p><p>
Hurtigt efter en erobring modtog Oscar bolden med ryggen til mål. Nærmest 
intuitivt hælafleverede han den i dybden til Eden Hazard, der stormede frem 
ad banen, gennem United-forsvaret og trillede kuglen gennem benene på 
målmand David de Gea. 
</p><p>
Senere var den lille offensive belgier tæt på at score til 2-0, men han 
kiksede Chelseas anden og sidste egentlige chance, da han fra en spids 
vinkel sparkede bolden på stolpen - i stedet for ind i et tomt mål. 
</p><p>
Som anden halvleg skred frem, tog Uniteds overtag atter til. 
</p><p>
Men ligesom før pausen havde træner Louis van Gaals spillere svært at 
kombinere sig frem til de helt store muligheder - og så betyder det jo 
mindre, at de havde bolden i mere end 70 procent af tiden. 
</p><p>
Tættest på kom flopangriberen Radamel Falcao, der sparkede på stolpen. 
</p><h3>
En 'Mourinho Classic'
</h3><p>
Flere gange kastede Chelsea-spillerne sig frygtløst frem i bolden, når 
gæsterne nærmede sig egentlige chancer eller lagde an til at sparke. 
</p><p>
Og på den måde endte kampen i det, mange kalder en 'Mourinho Classic': En 
Chelsea-sejr baseret på en stærk defensiv struktur - og destruktiv 
spillestil, vil skeptikerne nok tilføje. 
</p><p>
Men det virker. Det virker så godt, at meget skal gå galt, hvis ikke 
London-klubben vinder mesterskabet for første gang siden 2010. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/premierleague/ECE2625174/to-konger-fik-afgoerende-indflydelse-paa-uniteds-derbysejr/">To konger fik afgørende 
indflydelse på Uniteds derbysejr</a></p><p>
Et forspring på 10 point med seks runder igen bliver svært at smide væk for en 
klub, der i det meste af sæsonen har virket ret suveræn. 
</p><p class=" bl-elem">
Omvendt betyder Manchester Uniteds nederlag, at byrivalerne med efternavnet 
City kan hale gevaldigt ind i kampen om den tredjeplads, der giver direkte 
adgang til Champions League. 
</p>	
</div>

</div></body></html>
