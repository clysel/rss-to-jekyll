---
layout:     post
title: 	    "Tiltale: Par mishandlede seks børn gennem 23 år"
post_author:	    
post_date:	    Tue, 03 Mar 2015 15:06:05 +0100
post_site:	    politiken.dk 
post_link:	    http://politiken.dk/indland/ECE2571842/tiltale-par-mishandlede-seks-boern-gennem-23-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En lang række grusomheder mod seks børn gennem 23 år bliver i dag rullet op 
ved Retten i Horsens.
</p><p>
Her står et forældrepar fra lokalområdet, begge 51 år, tiltalt for grov vold, 
vanrøgt, mishandling og frihedsberøvelse mod deres seks børn, skriver 
Horsens Folkeblad.
</p><p>
Faren er desuden tiltalt for mindst fem tilfælde af samleje med sin dengang 
13-årige datter samt anden kønslig omgang end samleje et utal af gange.
</p><p>
Det fremgår af politiets anklageskrift mod forældreparret, skriver Horsens 
Folkeblad.
</p><h3>
Nægter sig skyldige
</h3><p>
Mishandlingen af børnene er ifølge anklagemyndigheden sket i hjemmet på to 
adresser i en mindre by nær Horsens. Ifølge anklageskriftet har overgrebene 
stået på i 23 år, fra 1989 til marts 2012, da sagen blev anmeldt til 
politiet.
</p><p>
De seksuelle krænkelser af den 13-årige pige er ifølge anklageskriftet sket 
fra april 2003 til november samme år.
</p><p>
Ved retsmødets begyndelse fremgik det, at forældrene nægter sig skyldige i 
anklagerne. Efter tirsdagens retsmøde fortsætter sagen i næste uge.
</p><p>
Der er nedlagt navneforbud og referatforbud i sagen.
</p><p class=" bl-elem">
Børnene er i dag mellem 11 og 26 år, fremgår det af anklageskriftet.
</p>	
</div>
</div></body></html>
