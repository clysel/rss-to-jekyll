---
layout:     post
title: 	    "Ny Star Wars-trailer byder på gensyn med Han Solo og Chewbacca"
post_author:	    
post_date:	    Fri, 17 Apr 2015 10:01:28 +0200
post_site:	    politiken.dk 
post_link:	    http://politiken.dk/kultur/filmogtv/ECE2631867/ny-star-wars-trailer-byder-paa-gensyn-med-han-solo-og-chewbacca/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er otte måneder, til 'Star Wars: The Force Awakens' får premiere i de 
danske biografer. 
</p><p>
Men nu kan tilhængere af filmserien allerede få en smagsprøve på den syvende 
film i rækken, som J. J. Abrams - der tidligere har stået bag tv-serien 
'Lost' samt de nye 'Star Trek'-film står i spidsen for. 
</p><p>
Nu er en ny trailer således på banen. Og den viser et gensyn med makkerparret 
Han Solo og den behårde wookiee Chewbacca med henholdsvis Harrison Ford og 
Peter Mayhew som skuespillerne bag. 
</p><p>
'Star Wars: The Force Awakens' foregår cirka 30 år efter 'Return of the Jedi', 
der havde premiere i 1983, og en lang række af skuespillerne fra den film er 
også med i denne udgave. 
</p><h3>
Gensyn med Luke og Leia 
</h3><p>
Derfor kan man blandt andet se frem til at få et gensyn med Mark Hamill i 
rollen som Luke Skywalker og Carrie Fisher som Leia. Ligesom Anthony Daniels 
og Kenny Baker som makkerparret C-3PO og R2-D2. 
</p><p><b class="ext-link">NYHED </b><a class="embeddedlink" href="http://politiken.dk/kultur/filmogtv/ECE2275362/han-leia-og-luke-vender-tilbage-i-ny-star-wars-film/">Han, Leia og Luke vender tilbage i ny Star 
Wars-film</a></p><p>
Ingen af de ovenstående har dog opnået samme status som Harrison Ford har 
gjort, siden han medvirkede i Star Wars-filmene. Og traileren viser altså et 
kort klip Han Solo og makkeren Chewbacca. 
</p><p class=" bl-elem">
På rollelisten optræder desuden Andy Serkis, der er kendt som blandt andet 
Gollum i 'Ringenes Herre' og 'Hobitten', ligesom svenske Max von Sydow har 
en rolle i filmen. 
</p>	
</div>

</div></body></html>
