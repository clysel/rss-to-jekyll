---
layout:     post
title: 	    "Portræt: Ryanairs chef er skideligeglad "
post_author:	    
post_date:	    Wed, 18 Mar 2015 13:18:21 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2591137/portraet-ryanairs-chef-er-skideligeglad/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På et tidspunkt blev det for irriterende for Michael O’Leary at sidde fast i 
Dublins morgentrafik. Tidskrævende som at blive tvunget til stå i køen til 
et af Ryanairs fly, inden det har landet. Typisk for chefen for Ryanair 
fandt han på en kontroversiel løsning på problemet: Han købte sig en 
taxilicens og kunne derefter køre på arbejde i den særlige taxabane uden at 
pådrage sig en bøde. 
</p><p>
Anekdoten siger måske mest om, hvor langt den 53-årige irer er parat til at gå 
for at løse problemer, og hvor aldeles ligeglad han er med, hvad andre folk 
mener om ham. 
</p><div class="art-fakta article-box">
<h4 class=""/><p>Michael o’leary</p><p>blå bog</p>
<div class="fakta-body" data-buildingblock="embedded_factboxlink">
<p><b>Succesen med Ryanair </b>gjort Michael O´Leary til en af Irlands rigeste 
mænd. 
</p><p><b>Han er gift</b>, har fire børn og ejer et landsted, hvor han bl.a. 
avler aberdeen angus-kvæg og heste. 
</p><p class=" bl-elem"><b>I perioden 1991-94</b> var han underdirektør i Ryanair. I 1994 blev han 
udnævnt til administrerende chef. En post, han har haft lige siden.
</p>
</div>
</div><p>Han er med sine egne ord »skideligeglad«, og han har en lang tradition 
for at fornærme Ryanairs kunder i stort set alle de lande, hvor flyselskabet 
opererer. Det er Michael O’Learys klippefaste tro, at han kan slippe af sted 
med det, fordi Ryanairs passagerer stort set vil finde sig i næsten hvad som 
helst for at få fingre i billige flybilletter. 
</p><h3>
Stående passagerer 
</h3><p>
I virkeligheden er det kun fantasiløse luftfartsmyndigheder og EU-lovgivning, 
der har forhindret den irske forretningsmand i at indføre ideer som at tage 
penge for at bruge flytoiletter og få indført fly uden sæder for derved at 
få plads til flere passagerer. 
</p><p>
Når han ikke raser mod de passagerer, der stik imod alt, hvad han ser som 
fornuft, forsøger at få penge tilbage fra Ryanair, er det en af hans 
yndlingsbeskæftigelser at rase mod EU og alle andre organisationer, der 
forsøger at beskytte forbrugerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2590595/ryanair-vil-flyve-til-usa-for-en-hund/">Ryanair vil flyve til USA for 
en hund</a></p><p>
Det siger måske meget om Ryanairs selvopfattelse, at selskabet på sin 
hjemmeside havde en underskriftsindsamling, hvor selskabet opfordrede sine 
passagerer til at skrive under på at få afskaffet forbrugerombudsmanden. 
</p><p>
En overgang lovede Michael O Leary at skrue ned for en retorik, der, som han 
selv erkendte, »gjorde folk unødigt rasende«. Det fromme fortsæt var båret 
af, at det var gået op for Ryanair, at konkurrenten easyJet markedsførte sig 
på at være venligere end Ryanair. 
</p><h3>
Begyndte som skatterådgiver for Tony Ryan 
</h3><p class=" bl-elem">
På den anden side af medaljen er fortællingen om en mand, der begyndte som 
skatterådgiver for Tony Ryan, der drev et underskudsflyselskab og var med 
til at bygge Ryanair om til et af Europas mest magtfulde flyselskaber på få 
år. Tony Ryan sendte Michael O’Leary til USA, hvor han brugte tid på at 
studere det amerikanske selskab Southwest Airlines, inden han bragte 
lavprismodellen til Europa og med det kom til at revolutionere europæisk 
luftfart. Væksten er drevet af økonomiske hensyn den skrabede model, både 
hvad angår kundeservice og medarbejderforhold. 
</p>	
</div>
</div></body></html>
