---
layout:     post
title: 	    "Medaljedrømme skrues ned på vågeblus indtil OL"
post_author:	    
post_date:	    Wed, 18 Feb 2015 13:05:33 +0100
post_site:	    politiken.dk 
post_link:	    http://politiken.dk/sport/cykling/ECE2551977/medaljedroemme-skrues-ned-paa-vaageblus-indtil-ol/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter bronze for to år siden i Hviderusland og sølv sidste vinter i 
colombianske Cali kunne det være nærliggende at formode, at forventningerne 
hos bemandingen på dansk banecyklings flagskib, 4 km forfølgelsesholdet, 
svirrer omkring et endnu ædlere metal, når verdensmesterskaberne onsdag 
indledes i Paris-forstaden Saint-Quentin-en-Yvelines. 
</p><p>
Men i hvert fald udadtil holdes ambitionerne i ave, og truppens mest 
rutinerede, 25-årige Rasmus Quaade, der siden VM-debuten på hjemmebane i 
2010 har været fast mand i tempokvartetten, afviser på det bestemteste, at 
der skulle være tale om at underspille mulighederne, når målsætningen for 
den aktuelle optræden end ikke når op på medaljeniveau. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2551983/danmark-til-vm-med-beskedne-medaljedroemme/">Danmark til VM med beskedne 
medaljedrømme</a></p><div class="art-fakta article-box">
<h4 class="">
Blå Bog</h4>
<h5>
Rasmus Quaade</h5>
<div class="fakta-body" data-buildingblock="embedded_factboxlink">
<p><b>Født 7. januar 1990,</b> bronze ved VM i 4 km holdforfølgelse 2013, 
sølv i 2014. 
</p><p class=" bl-elem">
Guld ved U23 EM i enkeltstart 2012, sølv ved U23 VM i 2011.
</p>
</div>
</div><p>
»Selvfølgelig vil vi da gerne på skamlen endnu en gang, men efter min 
vurdering er det mere realistisk at stræbe efter en plads mellem de fem 
bedste«, fastslår Rasmus Quaade, der sammen med holdkammeraterne Casper 
Folsach, Casper Pedersen, Anders Holm og Daniel Hartvig samt Danmarks eneste 
kvindelige VM-deltager Amalie Dideriksen siden slutningen af sidste uge har 
trænet på den smukke, nye Velodrome National i den sydvestlige udkant af den 
franske hovedstad.</p><p>
»Medaljedrømmene gemmer jeg så til OL, og til den tid tror jeg virkelig på, at 
de vil have solid basis i virkeligheden. Vi er ved at arbejde unge ryttere 
ind på holdet, og flere af de andre nationer er kommet tættere på os«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2515114/dansk-ol-chancer-styrket-med-flot-world-cup-indsats/">Dansk OL-chancer styrket med 
flot World Cup-indsats</a></p><p>
»Storbritannien og Australien er stadig uden for vores rækkevidde, og New 
Zealand er også traditionelt en skrap modstander. Tyskland, Holland og 
Schweiz har gjort klare fremskridt, og ved dette VM råder vi ikke over Lasse 
Norman, der gør en meget væsentlig forskel. Det ser forhåbentlig anderledes 
ud i Rio, men Lasses fravær er medvirkende til, at vi efter min mening skal 
være tilfredse, hvis vi når op i top-5«. 
</p><p>
»Nu skal vi jo også først sikre os OL-billetten. Vi er kommet godt fra start i 
det kapløb, men det skyldes også, at vi har været gennem et krævende program 
med start ved alle tre World Cup-stævner «. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2514637/knivskarp-world-cup-dyst-beviser-atter-dansk-verdensklasse/">Knivskarp World Cup-dyst 
beviser atter dansk verdensklasse</a></p><div class="art-quote article-box">
<p class="quote"/>
<blockquote>
<p class="quote-txt">
</p><p>
Ved dette VM råder vi ikke over Lasse Norman, der gør en meget væsentlig forskel </p><p/><p class=" bl-elem"/>

<p class="sender">
Rasmus Quaade, cykelrytter 
</p>
</blockquote>
</div><p>
»Det er bl.a., fordi landstræner Casper Jørgensen arbejder med en plan, der 
sigter mod, at vi efter næste vinters to første World Cup-afdelinger har 
scoret så mange point, at OL-deltagelsen er i hus, selv om vi både springer 
den sidste over og udsættes for et eller andet uforudset uheld ved VM i 
London, som gør, at vi ikke opnår nogen topplacering dér«.</p><p>
»Jeg synes, det er yderst betryggende, at Casper på denne måde tager højde for 
alle eventualiteter, og derfor er det også vigtigt, at vi henter så mange 
point som overhovedet muligt her i Frankrig. Men en femteplads vil også 
tælle godt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2483932/slemt-amputeret-dm-fik-ol-haab-som-fortjent-guldvinder/">Slemt amputeret DM fik OL-håb 
som fortjent guldvinder</a></p><p>
Det aktuelle VM er det femte af de i alt 10 arrangementer, som indgår i det 
olympiske kvalifikationsregnskab, der afsluttes med næste års VM i London. 
</p><p>
Danmark indtager i øjeblikket femtepladsen i denne sammenhæng efter 
Storbritannien, Australien, Tyskland og New Zealand, mens Schweiz, Rusland, 
Holland og Colombia følger umiddelbart efter. Seks europæiske lande opnår de 
eftertragtede adgangskort til kappestriden i Rio, så foreløbig tegner der 
sig særdeles lovende udsigter for de rød-hvide aktører. 
</p><p>
Næppe er VM overstået, før Rasmus Quaade skifter den ene strømlinede 
tempomaskine ud med den anden. 6. marts tager han fat på et nyt spændende 
kapitel i karrieren, når han debuterer som professionel landevejsrytter for 
det danske 2. divisionshold Cult Energy i det belgiske etapeløb 3-daagse van 
West-Vlaanderen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2477364/dansk-ol-satsning-peger-frem-mod-maksimalt-udbytte/">Dansk OL-satsning peger frem 
mod maksimalt udbytte</a></p><p class=" bl-elem">
»Jeg glæder mig fantastisk til denne nye udfordring«, siger Rasmus Quaade, der 
får en fin chance for at markere sig straks fra start, eftersom det belgiske 
arrangement indledes med en enkeltstart på syv kilometer – disciplinen, hvor 
han i 2011 erobrede sølv ved U23 VM. 
</p>	
</div>
</div></body></html>
