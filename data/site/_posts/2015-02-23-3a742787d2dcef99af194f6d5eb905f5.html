---
layout:     post
title: 	    "Grækenlands regering løfter sløret for den krævede opstramning"
post_author:	    
post_date:	    Mon, 23 Feb 2015 08:40:17 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2558671/graekenlands-regering-loefter-sloeret-for-den-kraevede-opstramning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den græske regering vil i dag fremlægge en stor økonomisk plan for at 
overbevise udlandet om, at der vil blive strammet op på økonomien. Det sker 
for at leve op til kravene om en ny international lånepakke. 
</p><p>
Den nye plan vil dels indeholde en indsats mod landets herostratisk berømte 
skattesnyderi. Og dels en liste over forslag til at stramme de offentlige 
finanser, sagde en talsmand for regeringen i går til den græske tv-station 
Mega TV. 
</p><p>
»Vi er ved at sammensætte en liste af forslag, der skal gøre det græske 
embedsapparat mere effektivt og bekæmpe skatteunddragelse«, sagde minister 
uden portefølje Nikos Pappas til tv-stationen. 
</p><h3>
Bøvl med valgløfter 
</h3><p>
Mens indsatsen mod skattesnyderi ikke strider mod venstrefløjsregeringens 
valgløfter, er det sandsynligt, at en række af de andre planer vil vække 
vrede i Grækenland. 
</p><p>
Især hovedpartiet Syriza - som både ministerpræsident Alexis Tzipras og Nikos 
Pappas tilhører - gik til valg på, at nu måtte det være slut med at bøje 
nakken for udlandet og gennemføre hårde sparepakker, der ødelægger livet for 
de almindelige grækere. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/gloekonomi/ECE2557313/valgloefter-giver-hovedpine-hos-graesk-regering/">Valgløfter giver hovedpine hos 
græsk regering </a></p><p>
Selv om der ikke har været mange konkrete nyheder om, hvad den nye pakke vil 
indeholde, vurderer eksperter, at den vil indeholde flere af de tiltag, 
Syriza gik til valg på at bekæmpe. 
</p><p>
Aristide Hatzis, der er økonom ved Athen Universitet, siger til <a target="_blank" href="http://www.dw.de/greece-races-to-finalize-reform-measures-ahead-of-deadline/a-18273240">Deutsche 
Welle</a>, at der formentlig vil være en række detaljer om deregulering, 
privatisering og reformer af det sociale sikkerhedsnet. 
</p><div class="art-quote article-box">
<p class="quote"/>
<blockquote>
<p class="quote-txt">
Listen vil blive fremlagt, og jeg er fuldstændig sikker på, at den vil blive 
godkendt
</p>
<p class="sender">
Yanis Varoufakis, græsk finansminister 
</p>
</blockquote>
</div><p>Efter Syrizas valgsejr i januar har der været adskillige møder mellem 
regeringen og den såkaldte trojka af långivere - eurozonelandene, den 
Europæiske Centralbank og Den Internationale Valutafond. Grækenland har akut 
brug for en ny lånepakke, og i fredags blev der endelig hul igennem med en 
foreløbig aftale. 
</p><p>
Den græske regering har fået deadline i dag til at sammensætte forslag til at 
leve op til udlandets krav. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2557003/overblik-graesk-aftale-udloeser-lettelse-hos-ministre/">Overblik: Græsk aftale udløser 
lettelse hos ministre</a></p><p>
Derfor har der været hektisk aktivitet denne weekend, og finansminister Yanis 
Varoufakis fra Syriza sagde lørdag aften, at han var overbevist om, at de 
udenlandske långivere vil erklære sig tilfredse. 
</p><p>
»Listen vil blive fremlagt, og jeg er fuldstændig sikker på, at den vil blive 
godkendt«, sagde Varoufakis lørdag aften til pressen efter et regeringsmøde. 
</p><h3>
Krigsveteran hudfletter sit parti 
</h3><p>
Frustrationen er dog stor blandt flere medlemmer af Syriza. Mest tydeligt blev 
den i weekenden udtrykt af den 92-årige Manolis Glezos, der er medlem af 
Europa-Parlamentet for Syriza og en kendt krigshelt. Han har skrevet et 
harmdirrende blogindlæg, hvor han hudfletter regeringen for at svigte sine 
vælgere. 
</p><div class="art-quote article-box">
<p class="quote"/>
<blockquote>
<p class="quote-txt">
Der kan ikke blive tale om et kompromis mellem undertrykker og den 
undertrykte. Mellem slave og erobrer er den eneste løsning frihed
</p>
<p class="sender">
Manolis Glezos, krigsveteran og Syriza-politiker 
</p>
</blockquote>
</div><p>»Jeg undskylder over for det græske folk, at jeg har taget del i 
denne illusion«, skrev han ifølge en oversættelse på nyhedssiden <a target="_blank" href="http://www.keeptalkinggreece.com/2015/02/22/syriza-mep-manolis-glezos-sharply-criticizes-greek-govt-for-negotiations-handling/">Keep 
Talking Greece</a>. 
</p><p>
»Nogle hævder, at for at få en aftale må man trække sig tilbage. For det 
første: Der kan ikke blive tale om et kompromis mellem undertrykker og den 
undertrykte. Mellem slave og erobrer er den eneste løsning frihed«, skrev 
han. Han tilføjede, at »de indrømmelser, der allerede er givet af de 
tidligere regeringer inden for arbejdsløshed, stram økonomisk politik, 
fattigdom, selvmord er gået ud over alle grænser«. 
</p><p class=" bl-elem">
Det endelige forslag skal fremsættes senere i dag. 
</p>	
</div>
</div></body></html>
