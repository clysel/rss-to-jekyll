---
layout:     post
title: 	    "EU gransker dansk udebanekort"
post_author:	    
post_date:	    Fri, 20 Feb 2015 23:11:10 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2556910/eu-gransker-dansk-udebanekort/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<div class="art-fakta article-box">
<h4 class="">
Fakta </h4>
<h5>
Udebanekort</h5>
<div class="fakta-body" data-buildingblock="embedded_factboxlink">
<p>
Alle udebanefans registreres på en officiel side og får lavet et kort med 
billede og personlige oplysninger, som medbringes og vises frem ved 
indgangen til udebanekampe.
</p><p>
Udebanekortet skal bidrage til, at fans med karantæner ikke kan komme ind til 
udebanekampe.
</p><p class=" bl-elem">
Baggrunden for kortet findes i en handlingsplan fra 2012 udarbejdet af 
Divisionsforeningen, DBU, danske fanklubber, Rigspolitiet og Justitsministeriet.
</p>
</div>
</div><p>
Det bliver ikke uden kamp, når Divisionsforeningen fra næste sæson indfører et 
udebanekort for fans, der ønsker at se deres superligaklub spille på fremmed 
græs. 
</p><p>
Den danske europaparlamentariker Christel Schaldemose (S) beder nu 
EU-kommissionen undersøge, om Divisionsforeningens tiltag er i strid med 
EU’s regler for beskyttelse af persondata. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2543825/fodboldfans-gaar-til-kamp-mod-krav-om-udebanekort/">Fodboldfans går til kamp mod 
krav om udebanekort</a></p><p>
»En registrering, som awaykortet (udebanekortet, red.) lægger op til, kan være 
i strid med reglerne om databeskyttelse. Blandt andet er jeg ret betænkelig 
ved, at frivillige, vagtværn eller fodboldklubber skal behandle folks 
personlige oplysninger«, siger socialdemokraten. 
</p><h3>
Personfølsomme oplysninger 
</h3><p>
»Selv om det garanteret er i bedste mening fra klubbernes side, tvivler jeg 
på, at de er i stand til at sikre ordentlig beskyttelse af disse 
oplysninger. Derfor tror jeg også, at der er en mulighed for, at 
fanregisteret vil komme i karambolage med lovgivningen«, siger Christel 
Schaldemose blandt andet med henvisning til et nyt EU-direktiv om 
databeskyttelse, som netop nu er under udarbejdelse. 
</p><p>
I direktivet vil der komme et skærpet fokus på opbevaring og håndtering af 
personfølsomme oplysninger. 
</p><p>
Dermed kommer hun foreningen Danske Fodbold Fanklubber (DFF) til undsætning. 
For lidt over en uge siden lancerede DFF kampagnen #NejTilAwaykort, som 
allerede er blevet hastigt delt og et voksende fænomen på Twitter. 
</p><p>
DFF frygter især, at tiltaget enten vil skræmme folk væk fra stadion, fordi de 
ikke ønsker at lade sig registrere, eller vil forhindre mange i at komme ind 
på stadion, fordi de ikke når at lade sig registrere til en udekamp den uge 
på forhånd, som Divisionsforeningen lægger op til. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE1840442/regeringen-og-dbu-slaar-haardere-ned-paa-hooligans/">Regeringen og DBU slår hårdere 
ned på hooligans</a></p><p>
Foreningen henviser blandt andet til en ny rapport fra Europarådet, der har 
begrænset effekt, når det handler om at bekæmpe tilskuervold og skabe de 
tryggere rammer på Superligaens stadioner, som det ellers har til hensigt. 
</p><p>
Divisionsforeningens direktør, Claus Thomsen, »tror umiddelbart ikke, at 
kortet bliver et problem« i forhold til EU’s regler. 
</p><p>
»Vi har lige nu det hele til godkendelse hos Datatilsynet, og de har i hvert 
fald ikke stillet spørgsmål i den retning«, siger han. 
</p><h3>
Opbakning til EU-granskning 
</h3><p>
Divisionsforeningen har allerede droppet muligheden for, at superligaklubberne 
imellem må udveksle oplysninger om karantæner, fordi netop det ville stride 
mod EU’s regler. 
</p><div class="art-quote article-box">
<p class="quote"/>
<blockquote>
<p class="quote-txt">
Er det at gå for vidt? Mit gæt er, at det er det ikke, men hvis EU siger noget 
andet, må vi jo rette ind efter det
</p>
<p class="sender">
Claus Thomsen, Divisionsforeningens direktør 
</p>
</blockquote>
</div><p>
I stedet vil det være de enkelte klubbers sikkerhedschefer, der skal håndtere 
persondata og vurdere, om en tilskuer skal have karantæne eller ej. På 
stadion vil kontrollørerne alene kunne se, om den enkelte må komme ind på 
udebaneafsnittet eller ej.</p><p>
»Er det at gå for vidt? Mit gæt er, at det er det ikke, men hvis EU siger 
noget andet, må vi jo rette ind efter det«, siger Claus Thomsen. 
</p><p>
Fanforsker Jonas Havelund fra Syddansk Universitet hilser Schaldemoses 
initiativ velkommen: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE1840648/hooliganplan-modtages-med-jubel-og-buh-raab/">Hooliganplan modtages med 
jubel og buh-råb</a></p><p>
»Det er rigtig fornuftigt at få det undersøgt på EU-niveau, så man finder ud 
af, om det overhovedet er lovligt. Det vil være katastrofalt for 
Divisionsforeningen, hvis det viser sig, at grundlaget for et sådant 
awaykort ikke er på plads. Det vil kun føje til den negative stemning 
omkring det her initiativ, så effekten kan blive mere uro i stedet for 
mindre«. 
</p><p class=" bl-elem">
Det vil tage fire til seks uger, før EU-kommissionen afgør, om det danske 
udebanekort er i strid med unionens regler. 
</p>	
</div>
</div></body></html>
