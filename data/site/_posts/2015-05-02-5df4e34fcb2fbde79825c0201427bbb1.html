---
layout:     post
title: 	    "Brand ved Tjernobyl er slukket"
post_author:	    
post_date:	    Sat, 02 May 2015 16:24:33 +0200
post_site:	    politiken.dk 
post_link:	    http://politiken.dk/udland/ECE2652101/brand-ved-tjernobyl-er-slukket/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Brandfolk i Ukraine har fået bugt med den skovbrand, som i fire dage har truet 
området omkring atomanlægget Tjernobyl. 
</p><p>
Det forlængst lukkede anlæg blev ramt af verdens hidtil værste atomulykke i 
1986, hvor der blev sendt katastrofale mængder radioaktivt materiale ud i 
atmosfæren. 
</p><p>
Flammerne spredte sig og nåede et punkt omkring 20 kilometer fra Tjernobyl, 
inden brandvæsnet fik slukket ilden her til morgen. 
</p><p>
En smule forhøjet radioaktivitet 
</p><p>
Det udløste frygt for, at skovbranden kunne udløse forhøjet radioaktivitet 
omkring Tjernobyl. 
</p><p>
Der er da også målt en lettere forhøjet radioaktivitet omkring anlægget, der 
ligger omkring 100 kilometer fra Ukraines hovedstad, Kijev, oplyser det 
ukrainske katastrofeministerium i en meddelelse. 
</p><p>
Embedsmænd siger imidlertid, at branden ikke har udgjort en fare for det 
lukkede atomanlæg og den forkrøblede reaktor fire, der eksploderede for 29 
år siden. 
</p><h3>
Brand kan være påsat 
</h3><p>
Myndighederne har endnu ikke oplyst, hvordan branden brød ud, men 
indenrigsminister Arsen Avakov siger, at man ikke kan udelukke, at den var 
påsat. 
</p><p>
Tidligere har den ukrainske ministerpræsident, Arsenij Jatsenjuk, over for 
russiske medier betegnet branden som den største i mere end 20 år. 
</p><p>
Området omkring Tjernobyl blev evakueret efter ulykken i 1986, og den sidste 
reaktor blev lukket i 2000. 
</p><p class=" bl-elem">
En del personale arbejder dog stadig inden for det 2.600 kvadratkilometer 
store lukkede område, hvor man er i gang med at bygge et nyt 
sikkerhedsskjold over reaktorerne. 
</p>	
</div>

</div></body></html>
