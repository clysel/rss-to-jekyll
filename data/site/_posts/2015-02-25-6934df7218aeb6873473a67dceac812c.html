---
layout:     post
title: 	    "To højhuse skal erstatte forkastet BIG-plan"
post_author:	    
post_date:	    Wed, 25 Feb 2015 17:11:17 +0100
post_site:	    politiken.dk 
post_link:	    http://politiken.dk/kultur/arkitektur/ECE2550663/to-hoejhuse-skal-erstatte-forkastet-big-plan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
SAS Radisson-hotellet på Amager på 86 meter får et par højdemæssige tvillinger 
i nabolaget. 
</p><p>
Københavns politikere har godkendt en <a href="https://subsite.kk.dk/~/media/1B46D1ADA7314F6B8F09F0DB4A372222.ashx" target="_blank">startredegørelse</a> 
om at opføre to ny højhuse på henholdsvis 70 og 86 meter på den store grund 
Faste Batteri på Njalsgade. 
</p><p>
Det sker efter, at storstilede byggeplaner fra 2007 nu endeligt er forkastet. 
Dengang blev der givet tilladelse til opførelsen af en sunnimuslimsk moske, 
hele ni højhuse på mellem 44 og 86 meter og et tæt byggeri af bolig, 
butikker, hotel, institutioner og erhverv, der fik grunden Faste Batteri til 
at tage sig ud som et sammenhængende, snehvidt bjerglandskab. 
</p><p>
Målsætningen for byggeriet var, at bygningskomplekset skulle invitere til liv 
og deltagelse på tværs af alder, køn, etnicitet og økonomi. 
</p><p>
Planen var udtænkt af myggematadoren Kurt Thorsen, mens han sad i fængsel, og 
blev konkretiseret og raffineret af tegnestuen Bjarke Ingels Group (BIG). 
Københavns politikere var begejstrede, og byggeriet til tre milliarder 
kroner så ud til at blive realiseret 
</p><div class="art-fakta article-box">
<h4 class="">
Faste Batteris historie</h4>
<div class="fakta-body" data-buildingblock="embedded_factboxlink">
<p>
Faste Batteri var en militær installation på Islands Brygge på den nordlige 
del af Amager. Installationen blev bygget i 1765-1770, som øvested for 
forsvaret. Anlæggget var ikke en del af Københavns befæstning. På 
byggetidspunktet lå anlægget ved kysten.
</p><p>
Anlægget blev revet ned i 1947, og kun en smule af volden og kanalen blev 
tilbage. Det øvrige blev enten opfyldt eller opgravet. I 1974 blev det 
fredet som fortidsminde. I forbindelse med metrobyggeriet i 2002 blev 
området gravet op og senere reetableret.
</p><p class=" bl-elem">
Når der oprettes en bypark i området, er bygherren forpligtet til at formidle 
områdets historie med informationstavler og eventuel opstilling af kanoner.
</p>
</div>
</div><p>
Men så ramte finanskrisen og lokale kræfters modstand, og byggeiveren tørrede 
ud. </p><p>
Det ærgrer ikke teknik- og miljøborgmester Morten Kabell (Enh), at det store 
BIG-byggeri er droppet. 
</p><p>
»Det var et projekt, der delte vandene. Vel var det spektakulært, men der var 
også mange, der pointerede, at det ikke gav så meget til København. Nu kan 
vi få et projekt, som er anderledes tilegnet den by, det bygges i«. 
</p><p><i class=" bl-elem">Skal man se de to højhuse på 70 og 86 meter som et tegn på, at det er nu 
København bryder med kutymen og begynder at sige ja til højt byggeri tæt på 
centrum? </i></p><p>
»Det gør vi slet ikke. Vi holder fast i det, der er Københavns egenart, og det 
synes jeg også, man kan se i projektet. Vi spiller sammen med det 
eksisterende Amager. Der er i høj grad blevet lyttet til de lokale, der 
protesterede, da det var et højt, tæt projekt«. 
</p><p><b class="ext-link">LÆS ARTIKEL FRA ARKIV</b><a class="embeddedlink" href="http://politiken.dk/oekonomi/ECE431222/bondam-begejstret-for-thorsen-projekt/">Bondam begejstret for 
Thorsen-projekt</a></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Faste-batteri300_ko_916058a.gif" alt="" border="0"/></span></p><h3>
Statement-arkitektur er ikke på mode
</h3><p>
Bach Gruppen, der ejer grunden, har afsøgt mulighederne for et nyt projekt på 
den godt 70.000 kvadratmeter store grund over for Københavns Universitet på 
Njalsgade og har nu fået politikernes nik til en ny og meget anderledes plan 
med de to højhuse, otte karrébyggerier, en bypark, et gennemgående grønt 
strøg og skybrudsløsninger. 
</p><p>
Anders Bo Bach, direktør i Bach Gruppen i København, som ejer byggegrunden, 
forklarer, at det ikke var med god vilje, at BIG's spektakulære plan blev 
opgivet, men efter at have brugt uanede ressourcer på rådgivere, ingeniører 
og arkitekter og forgæves kontakt med 80 forskellige investorer, måtte det 
skrinlægges. 
</p><p>
»Mange mente også, at det var en <i>statement</i>-arkitektur, man 
kunne opføre før finanskrisen, men ikke i dag«, forklarer han. 
</p><p>
»Byrum i dag kan noget andet, end det vi var på vej til dengang«. 
</p><h3><span class="img-contimg-fl-center"><img class="image inlineLightBox" src="http://multimedia.pol.dk/archive/00914/moske_amager_914228y.jpg" alt="" border="0"/><span class="caption"><span class="f-img-caption">2007. 
</span>BIG's markante projekt havde en skyline som et bjergmassiv og var centreret omkring en moske. Det er havnet i papirkurven og et helt nyt projekt er på tegnebrættet. Illustration: BIG.</span></span></h3><h3>
Diversitet som i Sluseholmen 
</h3><p>
Først forsøgte Bach Gruppen at lade BIG revidere planerne, men nye 
byggeregulativer og ændret smag blokerede for realiseringen for den ny 
version. 
</p><p>
Derfor blev alt skrottet, og man begyndte forfra med blankt papir sidste 
sommer, hvor fire arkitektfirmaer, Københavns stadsarkitekt og andre 
interessenter var indbudt til en workshop. Her blev det vedtaget, at 
projektet ikke skulle tegnes af én tegnestue, men af flere – ligesom i 
Sluseholmen – for at sikre diversitet i udtrykket og en robusthed i 
projektet som sådan. 
</p><p><b class="ext-link">LÆS ANMELDELSE FRA ARKIV</b><a class="embeddedlink" href="http://politiken.dk/kultur/ECE472724/det-ny-sluseholmen-har-menneskevenlig-arkitektur/">Det ny Sluseholmen 
har menneskevenlig arkitektur</a></p><p>
I den ny masterplan er det grønne mellem bygningerne, behovet for 
skybrudssikring, sport i byrummet og nye strømninger om at skabe sociale 
relationer (med for eksempel fælleskøkken, nyttehaver, cykelværksted og 
lignende) blandt brugere prioriteret. 
</p><p>
»For eksempel har vi ikke parkeringskældre midt på grunden, for så kan vi ikke 
rodfæste store træer. Vi har da bandet over en række benspænd undervejs, men 
det her projekt er blevet bedre, end det vi startede med. Det bliver mere 
attraktivt for brugerne«, mener Anders Bo Bach. 
</p><p>
De to højhuse betyder nemlig, at der skabes frit areal til byparken, et 
vandtorv, en sportsplads og det grønne strøg gennem området. 
</p><div class="art-fakta article-box">
<h4 class="">
Faste Batteri-projektet</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Områdets størrelse er 71.260m². </li><li>Det samlede etageareal der muliggøres med planen er 125.000m²</li><li>Planen tillader en bebyggelsesprocent på 175 procent. Man forventer cirka 
1.800 boliger og 1.500 arbejdspladser.</li><li>Området kommet til at indeholde to høje byggerier på henholdsvis 70 og 86 
meter - en i områdets vestlige ende og en for enden af Emil Holms Kanal.</li><li>Hovedgrebet i området er en grøn bypark som forbinder Svinget mod Øst til 
Fortidsmindet Faste Batteri mod Vest. Byparken vil indeholde et 
offentligt tilgængeligt grønt område med friarealer til gavn for både 
beboere og brugere i området, samt en offentlig cykel og gangsti.</li><li>Området udvikles med integrerede klimatilpasningsløsninger.</li><li>Faste Batteri indgår som en vigtig skybrudskanal i kommunens 
skybrudshåndteringsplaner. Kanalen skal aflede vand fra den nordvestlige 
del af Amagerbro til havnen.</li><li class=" bl-elem">Holdet bag projektet består af Bach Gruppen, Arkitema Architects, Tredje Natur 
og Entasis.</li></ul></div>
</div><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE1897837/op-op-op-koebenhavn-faar-stribevis-af-nye-hoejhuse/">Op, op, op: København får 
stribevis af nye højhuse</a></p><h3>
Højhuse og mindre skala 
</h3><p>
Teknik- og miljøborgmester Morten Kabell (Enh) påpeger, at den kommende 
arkitektur kommer til at passe sammen med Amagers øvrige karrébyggeri og 
giver plads til de grønne byryum med gang- og cykelstier, som man fra 
politisk hold ønsker flere af i hovedstaden. 
</p><p>
I det hele taget taler Morten Kabell om, at der er sket et skift på Københavns 
Rådhus, så man fra politisk hold nu tænker i mindre helheder og overskuelige 
byrum frem for markante ikoner. 
</p><p>
»Bydel efter bydel prøver vi at justere lokalplanerne til at få mindre skala, 
mere kvalitet i byrum og fokus på det grønne, så vi ikke bare får 
arkitektoniske vartegn, men noget der fungerer for dem, der bor her og 
færdes her. Det er jo trods alt københavnernes by«. 
</p><p><b class="ext-link">DOKUMENTATION</b><a class=" bl-elem" href="https://subsite.kk.dk/~/media/1B46D1ADA7314F6B8F09F0DB4A372222.ashx" target="_blank">Se 
startredegørelsen for byggeri på Faste Batteri</a></p><p/><p><span class="img-contimg-fl-center"><img class="image inlineLightBox" src="http://multimedia.pol.dk/archive/00916/fastebatteri_oversi_916059y.jpg" alt="" border="0"/><span class="caption"><span class="f-img-caption">Oversigt. 
</span>Plan for Faste Batteri-bebyggelsen. Illustration: TREDJE NATUR / Arkitema Architects</span></span></p><p class=" bl-elem">
Teknik- og Miljøforvaltningen skal nu foretage en intern høring af relevante 
instanser - herunder Amager Vest lokaludvalg, Kulturstyrelsen og Danmarks 
Naturfredningsforening - for at få deres bidrag til lokalplanforslaget. Den 
endelige lokalplan skal godkendes i starten af 2016. 
</p>	
</div>
</div></body></html>
