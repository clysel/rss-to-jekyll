---
layout:     post
title: 	    "Se fem år med solen på under fem minutter"
post_author:	    
post_date:	    Tue, 17 Feb 2015 17:02:42 +0100
post_site:	    politiken.dk 
post_link:	    http://politiken.dk/tv/viden_tv/ECE2549765/se-fem-aar-med-solen-paa-under-fem-minutter/
---
<html><body><div><div class="art-body">
<p>
Kan du forestille dig, hvordan det ville se ud, hvis man observerede solen i 
fem år og satte det sammen til en video på kun få minutter? Det kan du nu 
finde ud af. 
</p><p>
Den 11. februar 2010 opsendte NASA en sonde, hvis formål var at observere 
solen over en periode på fem år. NASA-missionen hedder Solar Dynamics 
Observatory (SDO) og er en del af 'Living With a Star'-programmet. 
</p><p>
Det er nu fem år siden, sonden blev opsendt, og i den forbindelse har NASA 
samlet de fem års videomateriale i en video på få minutters varighed. 
</p><p><b>Over 200 millioner billeder</b></p><p>
Sonden har således været hele 1.826 dage i rummet, og i løbet af den periode 
tog sonden næsten et foto pr. sekund, 24 timer i døgnet. Ifølge NASA's 
hjemmeside resulterede det i mere end 200 millioner billeder og 2.600 
terabyte data, hvilket svarer til 2,6 millioner gigabyte.
</p><p>
Den store mængde data har gjort det muligt at skabe helt klare billeder af, 
hvad der sker på solens overflade. Billeder, der er klarere, end vi 
nogensinde har set før. 
</p><p class=" bl-elem">
Solens forskellige farver i videoen viser forskellige bølgelængder og dermed 
også solens forskellige temperaturer. Målet med NASA-missionen Solar 
Dynamics System (SDO) er blandt andet at undersøge, hvordan solens aktivitet 
opvarmer og påvirker jorden, og hvordan solens magnetfelt bliver genereret. 
</p>
</div>
</div></body></html>
