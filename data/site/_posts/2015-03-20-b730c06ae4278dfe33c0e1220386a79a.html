---
layout:     post
title: 	    "Kritik: Politikerne er passive, mens rekordmange danskere dør i brande"
post_author:	    
post_date:	    Fri, 20 Mar 2015 18:16:52 +0100
post_site:	    politiken.dk 
post_link:	    http://politiken.dk/indland/politik/ECE2558731/kritik-politikerne-er-passive-mens-rekordmange-danskere-doer-i-brande/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I villaens entré står to tændte olielys. 
</p><p>
På et tidspunkt får lysenes flammer fat i noget brandbart materiale. Og 
antænder det. 
</p><p>
Ilden spreder sig hurtigt til resten af rødstensvillaen i Nakskov. Opsluger 
til sidst alt. Fire mindreårige børn og en voksen mand dør. 
</p><h3>
47 rygere brændte ihjel 
</h3><p>
Tragedien i Nakskov indtraf få uger inde i 2015. Netop som man havde lagt 2014 
bag sig. Et år, hvor 84 mennesker døde i 81 brande - det højeste antal siden 
2008. Det viser en ny opgørelse fra Beredskabsstyrelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE172456/beredskabsstyrelsen-strammer-op-efter-terror-skandale/">Beredskabsstyrelsen strammer op 
efter terror-skandale</a></p><p>
Statistikken for de seneste 25 år viser, at der i gennemsnit er omkommet 78 
personer ved 74 brande om året i Danmark. 
</p><p>
Den mest udsatte gruppe er mænd over 50 år, der bor alene og drikker og ryger. 
Faktisk var tændte cigaretter skyld i 47 menneskers død sidste år. Oftest 
fordi rygeren falder i søvn med en tændt smøg i hånden. 
</p><h3>
Forebyggelsen, der udeblev 
</h3><p>
Egentlig troede dem, der arbejder med at forhindre eller slukke brande, at det 
ville gå den modsatte vej. 
</p><p>
I 2012 indgik regeringen, Venstre, Dansk Folkeparti, Liberal Alliance og de 
konservative en beredskabsaftale, hvor der blandt andet blev afsat 3,9 
millioner kroner til en national forebyggelsesstrategi, der skulle udfoldes 
i 2013 og 2014. Formålet var at nedbringe antallet af omkomne i brand. 
</p><div class="art-fakta article-box">
<h4 class="">
BESPARELSER I BEREDSKABET </h4>
<div class="fakta-body" data-buildingblock="embedded_factboxlink">
<p><b>Beredskabsstyrelsen leder det statslige redningsberedskab</b> og har i dag 
mere end 1500 ansatte, værnepligtige og frivillige samlet på i alt seks 
centre landet over.
</p><p><b>De seks statslige beredskabscentre </b>ligger i Thisted, Herning, 
Haderslev, Næstved, Bornholm og Hedehusene.
</p><p><b>Ifølge en aftale mellem regeringen, Venstre og Dansk Folkeparti </b>skal 
Beredskabsstyrelsen fra 2017 spare 125 millioner kroner af det samlede 
budget på cirka 480 millioner kroner.
</p><p><b>Det vil sandsynligvis betyde lukning</b> af flere af de statslige 
beredskabscentre.
</p><p><b>Sideløbende skal det kommunale beredskab</b> effektiviseres og samles 
i maksimalt 20 større enheder i stedet for de nuværende 86 kommunale 
beredskabsenheder.
</p><p><b>Det nye kommunale beredskab</b> skal ifølge en aftale mellem regeringen og 
kommunerne spare 175 millioner kroner fra 2016. Kommunerne brugte i 2013 1,4 
milliarder kroner på redningsberedskab.
</p><p><b>Samlet skal der altså spares </b>300 millioner kroner om året på det 
danske beredskab fra 2017.
</p><p class=" bl-elem"><i class=" bl-elem">Kilde: Beredskabsstyrelsen, Finansministeriet</i></p>
</div>
</div><p>
Problemet er bare, at der aldrig kom en national forebyggelsesstrategi - også 
selvom udløbsdatoen for længst er overskredet. Det mener Sikkerhedsbranchen, 
en interesseorganisation bestående af virksomheder, der arbejder 
professionelt med sikkerhed og sikring. </p><h3>
Anbefalinger redder ikke liv 
</h3><p>
Sikkerhedsbranchen kritiserer politikerne bag aftalen samt Beredskabsstyrelsen 
for at se passivt til, mens antallet af branddøde stiger. 
</p><p>
»Situationen er kort sagt, at den opgave, som blev stillet i beredskabsaftalen 
ikke er løst ved aftalens udløb. Og nu går dødsbrandstallet den gale vej«, 
siger Sikkerhedsbranchens direktør, Kasper Skov-Mikkelsen. 
</p><p>
Eksempelvis kom der i 2014 <a href="http://www.fmn.dk/nyheder/Documents/Redningsbedredskabets-Strukturudvalg-2014-Afrapporteringen.pdf" target="_blank">en 
rapport, hvor Redningsberedskabets Strukturudvalg kom med målsætninger</a>, 
der skulle danne grundlag for forebyggelsesstrategien. Der stod blandet 
andet, at man ønsker »færre alvorligt tilskadekomne og omkomne i forbindelse 
med brande«. 
</p><p>
»Det er smukke ord, som ingen vel kan være uenige i, men det er ikke noget som 
redningsberedskaberne kan bruge til at styre efter. Der står ikke, <i>hvordan</i> 
man vil gøre det«, siger Kasper Skov-Mikkelsen. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00920/brand__Tingbjerg_920502y.jpg" alt="" border="0"/><span class="caption"><span class="f-img-caption">Foto: 
</span>Thomas Borberg</span></span></p><h3>
Nabolandenes mål: Nul brandofre 
</h3><p>
Han mener, at en forebyggelsesstrategi bør indeholde et konkret mål om at 
nedbringe antallet af døde i brand med eksempelvis 25 procent. Derefter, 
siger han, skal man finde ud af, hvad det kræver at nå målet. 
</p><p>
»Skal brandalarmer være et lovkrav? Nye regler for måden, vi bor på? Eller 
skal vi hellere bruge pengene på at forhindre brande, end på at slukke 
dem?«. 
</p><p>
»Vi har brugt alle vores frivillige, gode kræfter på at nedbringe antallet så 
meget, vi kan. Hvis det skal nedbringes yderligere, er vi nødt til at have 
folk til at beskæftige sig med det fuldtid. Derfor bliver dem, hvis arbejde, 
det er at lave en national forebyggelsesstrategi, nødt til at træde i 
karakter og få skrevet den«, siger Kasper Skov-Mikkelsen. 
</p><p><i class=" bl-elem">Hvordan kan I være sikre på, at en forebyggelse og et procenttal vil have 
den ønskede effekt? </i></p><p>
»I Norge og Sverige, hvor man har en målsætning om 0 procent brandofre, har 
man betydeligt færre branddøde end herhjemme. Man signalerer jo noget, når 
man ønsker 25 eller 100 procent færre omkomne. Det forpligter. Ellers kan 
politikerne jo bare sige, at de vil sænke antallet«. 
</p><h3>
Beredskabet: Vi har iværksat initiativer 
</h3><p>
Beredskabsstyrelsen har ikke ønsket at medvirke i et interview med Politiken. 
Men i en mail fra Henrik G. Petersen, chef for Beredskabsstyrelsens Center 
for Forebyggelse, står der, at flere initiativer er iværksat. 
</p><div class="art-fakta article-box">
<h4 class="">
EKSEMPEL PÅ FOREBYGGELSE </h4>
<div class="fakta-body" data-buildingblock="embedded_factboxlink">
<p><b>Et nyt forebyggelsesinitiativ</b> er besøg hos ældre og socialt udsatte. 
Her har de i samarbejde med Foreningen af Kommunale Beredskabschefer 
udviklet konceptet 'Brandsikker Bolig'. 
</p><p><b>Her udpeger hjemmeplejen og kommunen</b> de borger, der har størst risiko 
for at blive fremtidens brandofre. De personer bliver tilbudt et besøg af en 
brandmand, der sætter en røgalarm op i hjemmet og rådgiver dem om 
brandsikkerhed. 
</p><p class=" bl-elem"><b>Brandsikker Bolig</b> blev lanceret i september 2014 og er frivilligt for 
kommunerne at bruge. På nuværende tidspunkt anvender 13 kommuner konceptet, 
og flere er angiveligt på vej. 
</p>
</div>
</div><p>
Styrelsen svarer dog ikke på, hvorfor strategien for forebyggelse er 
udeblevet. Men skriver afslutningsvis, at en »forebyggelsesstrategi 
naturligt kunne indtænkes i den fremtidige tilrettelæggelse af 
redningsberedskabets struktur«. </p><p>
Henrik G. Petersen henviser til, at de i dag 86 kommunale beredskaber skal 
lægges sammen til 20 store enheder inden udgangen af 2015. 
</p><p>
Det sker som følge af en aftale fra sidste år mellem regeringen og Kommunernes 
Landsforening. Her blev det bestemt, at det kommunale beredskab skal spare 
175 millioner kroner fra 2016 gennem effektivisering. Kommunerne brugte i 
2013 1,4 milliarder kroner på redningsberedskab. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/ECE1995132/guide-saadan-undgaar-du-grillulykkerne/">Sådan undgår du grillulykkerne</a></p><p>
Sikkerhedsbranchens direktør, Kasper Skov-Mikkelsen, giver ikke meget for 
Beredskabsstyrelsens initiativer: 
</p><p>
»Det korte af det lange er, at vi ingen national forebyggelsesstrategi har. Vi 
har nogle ubrugelige mål, hvor der eksempelvis står, at antallet af 
branddøde skal nedbringes, men ikke med hvor meget eller hvornår. Og 
strategien – altså hvordan vi når målet - eksisterer ikke«. 
</p><h3>
S afviser målsætning i procent 
</h3><p>
Socialdemokraternes beredskabsordfører, Annette Lind, som dengang stod bag 
udarbejdelsen af en mulig nationale forebyggelsesstrategi, stiller sig bag 
Beredskabsstyrelsens forklaring: 
</p><p>
»Først skal vi have strukturen på plads ude i kommunerne, og så skal vi 
diskutere, hvordan vores fremtidige beredskab skal se ud«, siger hun og 
tilføjer: 
</p><p>
»Det er klart, at en decideret forebyggelsesstrategi sagtens kunne indtænkes 
derefter. Men lige nu har vi et beredskab under stor forandring«. 
</p><p><i class=" bl-elem">Sikkerhedsbranchen kritiserer aftalen for at give dem »nogle ubrugelige 
mål«, hvor der står, at antallet af branddøde skal nedbringes, men ikke med 
hvor meget. Vil du sætte et tal på, hvor mange procent færre brandomkomne, 
man ønsker? </i></p><div class="art-quote article-box">
<p class="quote"/>
<blockquote>
<p class="quote-txt">
En persons død er én for mange. Det med at sætte et tal på er ikke den rigtige 
måde. 
</p>
<p class="sender">
Hans Christian Thoning (V) 
</p>
</blockquote>
</div><p>
»Jeg synes, man skal se det i en bred forstand, hvor der indgår mange 
elementer fra beredskabet. Og så synes jeg, at man skal opstille nogle klare 
og simple mål for, hvad vi vil. Mål, som både skal være fagligt og politisk 
relevante«. </p><p><i class=" bl-elem">Hvad kunne sådan et mål være? </i></p><p>
»Det kunne være færre alvorligt tilskadekomne eller færre omkomne i brand«. 
</p><p><b class="ext-link">LÆS MERE</b><a class="embeddedlink" href="http://politiken.dk/forbrugogliv/boligogdesign/energi/ECE2327201/flere-undgaar-brand-i-skorstenen-fordi-de-fyrer-bedre/">Flere undgår brand i skorstenen, 
fordi de fyrer bedre</a></p><p><i class=" bl-elem">Hvad med en konkret målsætning? </i></p><p>
»Jeg synes, vi skal diskutere det med faglige og politiske parter, hvad der 
skal stå. For mig er det vigtigere, at vi får nogle klare mål for, hvordan 
vi tilrettelægger vores fremtidige beredskab, når de er på plads i 
slutningen af 2015«. 
</p><p>
Venstres beredskabsordfører, Hans Christian Thoning, ønsker - ligesom Annette 
Lind (S) - heller ikke at sætte et konkret mål for nedbringelsen af 
brandofre. Fordi, siger han: 
</p><p>
»En persons død er én for mange. Det med at sætte et tal på er ikke den 
rigtige måde. Men det kan snart ikke gå hurtigt nok med den 
forebyggelsesstrategi«. 
</p><p><i class=" bl-elem">Hvad er målsætningen så?</i></p><p class=" bl-elem">
»At få så god sikkerhed som overhovedet muligt«. 
</p>	
</div>
</div></body></html>
