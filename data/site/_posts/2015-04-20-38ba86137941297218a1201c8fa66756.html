---
layout:     post
title: 	    "SF-formand efter tragedie i Middelhavet: Vi skal købe appelsiner fra Nordafrika"
post_author:	    
post_date:	    Mon, 20 Apr 2015 16:55:59 +0200
post_site:	    politiken.dk 
post_link:	    http://politiken.dk/indland/politik/ECE2635563/sf-formand-efter-tragedie-i-middelhavet-vi-skal-koebe-appelsiner-fra-nordafrika/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><i class=" bl-elem">Hvilket ansvar har Danmark og andre EU-lande for, at et menneske fra et 
land i Afrika eller Mellemøsten sætter sig på et skib, der kæntrer i 
Middelhavet? </i></p><p>
»Vi har et fælles europæisk ansvar for, at lande som Libyen, Syrien og andre 
får forhold, så deres befolkninger kan være der. Det gør vi med 
udviklingsbistand«, siger formand for SF, Pia Olsen Dyhr. 
</p><p><i class=" bl-elem">Hvad skal der gøres lige nu? </i></p><p>
»Vi havde tidligere Italiens redningstjeneste i Middelhavet, Mare Nostrum. Det 
ville være oplagt, at den fik finansiering fra EU igen. Det går jeg ud fra, 
at de vil snakke om i EU. Italien er også under et kæmpe pres. Det må vi 
erkende. Vi må økonomisk hjælpe til, så Italien kan behandle deres sager, 
når de kommer til grænsen. Ellers oplever vi, at de ikke engang kan behandle 
sagerne, og at mange rejser videre som illegale«
</p><h3>
Østeuropa skal tage imod flere flygtninge 
</h3><p><i class=" bl-elem">Har EU råd til at redde alle fra plimsollerne? </i></p><p>
»EU skal ikke tage imod alle asylansøgere. Vi skal tage imod dem, som har et 
individuelt krav på at blive anerkendt som flygtninge. I stedet for at de 
skal bevæge sig rundt i Europa som illegale. Vi har opprioriteret 
sagsbehandlingen i Grækenland, og det skal vi også gøre i Italien. Det er et 
fælles ansvar. Der er også lande i Europa, som stort set ingen flygtninge 
tager. Særligt i Østeuropa. Det sætter et ekstra pres på lande som for 
eksempel Danmark. Vi skal have en diskussion i EU om, hvordan vi får de 
østeuropæiske lande til at tage imod flere flygtninge«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2634740/overlevende-fra-forlis-folk-blev-laast-inde-i-maskinrummet/">Overlevende fra forlis: Folk 
blev låst inde i maskinrummet</a></p><p><i class=" bl-elem">Skal man kunne søge asyl i et europæisk land, lokalt på et kontor i Libyen 
for eksempel?</i></p><p>
»Nej, vi skal ikke ændre på regler for asylsøgning. Deres sager skal behandles 
der, hvor de lander første gang. Til gengæld skal EU sørge for, at 
Grækenland, Spanien og Italien får bedre styr på behandlingen af sagerne«. 
</p><p><i class=" bl-elem">Dublin-forordningen forpligter det første land til at behandle asyl-sag. I 
praksis ofte Italien, og mange rejser illegalt videre, da der ikke er 
kapacitet til at behandle sagerne. Skal den forordning ophæves, så 
EU-landene forpligter sig til en anden fordeling end i dag? </i></p><p>
»Nej, bestemt ikke. Men vi skal give ressourcer, så lande i Sydeuropa, der 
modtager asylansøgerne, kan behandle sagerne. Lige nu virker det, som om den 
forordning er trådt ud af kraft«. 
</p><p><i class=" bl-elem">Vil der komme flere flygtninge til Europa, hvis redningsindsatsen i 
Middelhavet bliver forbedret? </i></p><p>
»Det er umenneskeligt at sige, at der vil komme flere, hvis vi redder flere 
op. Så vi skal bruge bistandsmidlerne på, at de lande bliver mere stabile. 
Vi skal lave handelsaftaler med dem, så der bliver skabt arbejdspladser. De 
unge mænd dernede har intet arbejde, så de flygter i håb om bedre tider. 
Hvis vi sikrer dem et arbejde i deres hjemland, så er de ikke så tilbøjelige 
til at sætte sig i bådene og søge mod Europa«. 
</p><h3>
Aftaler med tomatavlere i Marokko 
</h3><p><i class=" bl-elem">Hvor hurtigt kan det gå? </i></p><p>
»For eksempel er der lavet særlige aftaler med tomatavlere i Marokko og 
aftaler i landbrugsområder i Tunesien. Samtidig må vi erkende, at 
toldbarrierer hører fortiden til. Vi kan ikke blive ved med at understøtte 
og beskytte appelsindyrkerne i Syditalien. De producerer appelsiner bedre og 
billigere i Nordafrika«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/politik/ECE2635422/k-formand-om-forliste-flygtninge-vi-maa-goere-noget---men-vi-skal-ikke-staa-klar-med-en-baadebro/">K-formand om forliste 
flygtninge: Vi må gøre noget - men vi skal ikke stå klar med en bådebro</a></p><p><i class=" bl-elem">Hvad vil der ske med flygtninges motivation for at tage en båd, hvis de 
ved, at alle bliver reddet op?</i></p><p>
»Jeg tror, at der skal meget til, for man bliver flygtning. Det er kun dem, 
som har penge nok til at få hjælp af menneskesmuglere, som tager afsted. Det 
er forfærdeligt at tænke på bare at lade dem drukne. Vi skal skabe vækst i 
de områder«. 
</p><p><i class=" bl-elem">En halv million afrikanere menes at være klar til at sejle over. Bør EU 
tage imod dem alle? </i></p><p>
»Jeg synes ikke, at vi skal tage imod flygtninge, som ikke er flygtninge. Det 
er der regler for. Vi skal skabe udvikling der, hvor de er. Afrika er 
langsomt på vej i den rigtige retning. Flere og flere danske virksomheder 
investerer dernede, men der er lang vej igen«. 
</p><h3>
Økonomisk krise har ramt Sydeuropa hårdt 
</h3><p><i class=" bl-elem">Er det ikke lidt naivt at tro på, at man lige kan bringe Libyen på fode 
igen. Det er jo et land i totalt kaos?</i></p><p>
»Ja, det er kaotisk i Libyen, men det er da ikke naivt at ville gøre noget. 
Det handler om det lange seje træk. I øvrigt kommer flygtningene i 
Middelhavet fra mange andre lande end blot Libyen«. 
</p><p><i class=" bl-elem">Det er langtfra første gang, at mange flygtninge mister livet i 
Middelhavet. Det sker ofte. Er vi blevet ligeglade? Lader vi det bare ske?</i></p><p>
»Jeg vil sige det på en anden måde. Den økonomiske krise har ramt de 
sydeuropæiske lande hårdt, så de ikke kan håndtere flygtningestrømmen. 
Samtidig er vi ikke kommet så langt med at liberalisere handelsaftaler med 
Afrika, så der er ikke den vækst, der er brug for. Det er vi nødt til tage 
alvorligt«. 
</p><p><i class=" bl-elem">Er brune og sorte liv lige så meget værd som hvide?</i></p><p class=" bl-elem">
»Alle mennesker er lige meget værd i min optik«, siger SF's formand Pia Olsen 
Dyhr. 
</p>	
</div>

</div></body></html>
