---
layout:     post
title: 	    "Kaospilot, cirkusminister, partistifter: Nu er Uffe Elbæk på vej tilbage"
post_author:	    
post_date:	    Tue, 24 Feb 2015 17:37:06 +0100
post_site:	    politiken.dk 
post_link:	    http://politiken.dk/indland/politik/ECE2560934/kaospilot-cirkusminister-partistifter-nu-er-uffe-elbaek-paa-vej-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det har ikke altid været med respekt, at Uffe Elbæk er blevet omtalt i dansk 
politik. 
</p><p>
Da han i december 2012 måtte gå af som kulturminister på grund af 
beskyldninger om nepotisme, blev han hængt ud som cirkusminister. 
</p><div class="art-fakta article-box">
<h4 class="">
Blå bog</h4>
<h5>
Uffe Elbæk</h5>
<div class="fakta-body" data-buildingblock="embedded_factboxlink">
<p>
Født den 15. juni 1954 i Ry
</p><p><b>Uddannelse:</b></p><ul><li>Studentereksamen, Aalborg Katedralskole, 1975</li><li>Højskoleophold, Krogerup Højskole, 1975</li><li>Socialpædagog, Peter Sabro Seminariet, 1982</li><li class=" bl-elem">Journalistisk Tillægsuddannelse, Danmarks Journalisthøjskole, 1987</li></ul><p><b>Erhvervskarriere:</b></p><ul><li>1982-1991: Grundlægger af og leder for Frontløberne</li><li>1991-2006: Grundlægger af og rektor for Kaospiloterne</li><li>2007-2009: Direktør for World Outgames</li><li class=" bl-elem">2010: Grundlægger af strategifirmaet Change The Game</li></ul><p><b>Politisk karriere:</b></p><ul><li>2001-2005: Medlem af Aarhus Byråd for Det Radikale Venstre</li><li>2001-2005: Formand for Aarhus' skole- og kulturudvalg</li><li>Siden september 2011 medlem af Folketinget for De Radikale, valgt i Københavns 
Storkreds</li><li class=" bl-elem">Siden 3. oktober 2011: Kulturminister</li></ul><p><b>Privat:</b></p><p class=" bl-elem">
Bor sammen med sin mand, Jens. Han har en biologisk søn og to stedbørn fra to 
tidligere forhold
</p>
</div>
</div><p>
Elbæk havde arrangeret fem arrangementer betalt af skatteyderne hos 
institutionen Akademiet for Utæmmet Kreativitet (AFUK), hvor han selv 
tidligere havde været bestyrelsesmedlem, og hans mand i øvrigt var ansat. 
Institutionens navn og virke inspirerede tabloide rubriksmede. </p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2559843/20260-underskrifter-alternativet-er-klar-til-folketingsvalg/">20.260 underskrifter: 
Alternativet er klar til folketingsvalg</a></p><p>
Siden har Uffe Elbæk stiftet Alternativet. Et parti, der udvikler politik i 
politiske laboratorier og indleder idémøderne med en klassisk omgang 
kluddermor for at løsne stemning op. Alternativet vender de fleste ting på 
hovedet. De lader fremmede komme ind fra gaden og give sit besyv med, 
partiet vil blandt andet indføre en ugentlig kødfri dag på offentlige 
institutioner og har etableret faste debatdogmer, som forpligter 
kandidaterne til at tale politiske modstandere op i debatter. 
</p><p>
Det har affødt hovedrysten og sågar latter både på og uden for Christiansborg. 
Alternativet har ikke en chance, har dommen lydt. 
</p><p>
Men måske er det nu tid til igen at tage Uffe Elbæk alvorligt. I går aftes 
kunne han på Twitter oplyse, at hans parti har indsamlet de over 20.260 
underskrifter, der skal til for at stille op til Folketinget. 
</p><h3>
Underskrifterne er hjemme 
</h3><p>
Endnu skal de endeligt godkendes i Indenrigsministeriet, men når de bliver 
det, vil Alternativet og Uffe Elbæk ikke bare være at finde på 
stemmesedlerne, men også i de mange valgdebatter, der vil afholdt, når 
statsminister Helle Thorning-Schmidt (S) senest efter sommerferien kalder 
danskerne til stemmeurnerne. 
</p><p>
Indtil nu har Alternativet ikke være registreret selvstændigt i 
analyseinstitutternes meningsmålinger. På grund af manglende 
opstillingsberettigelse har de figureret under betegnelsen 'andre partier'. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2560360/broget-skare-paa-ni-skal-traekke-elbaek-og-alternativet-i-folketinget/">Broget skare på ni skal 
trække Elbæk og Alternativet i Folketinget</a></p><p>
Denne kategori har hidtil næsten ikke haft tilslutning, men i de seneste tre 
målinger har den sneget sig op omkring en enkelt procent. Opbakningen er 
spirrende. Spærregrænsen er to procent. 
</p><h3>
Hånet som kaospilot 
</h3><p>
Lykkes Elbæk med sit projekt, er det ikke første gang et - ja undskyld 
udtrykket - alternativt setup bliver til virkelighed for den 59-årige 
østjyde. 
</p><p>
Gennem det meste af sit liv har han været engageret på den kreative scene. Han 
er uddannet socialpædagog og var i perioden 1982 til 1991 ansat som 
udviklingsmedarbejder i Aarhus Kommune, indtil krisetiden og stigende 
arbejdsløshed ramte ham. 
</p><p>
Friheden udnyttede Elbæk til at grundlægge uddannelsen Kaospiloterne, som er 
en videreførelse af Frontløberne fra 80'ernes Aarhus, og frem til 2006 var 
han rektor for skolen. 
</p><p>
Også her oplevede Uffe Elbæk hån, spot og latterliggørelse for sin anderledes 
måde at gøre tingene på, og vandærelsen kulminerede, da Fogh-regeringen i 
2003 fjernede en millionstøtte til Kaospiloterne. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00915/_____Intet_navn_____915913y.jpg" alt="" border="0"/><span class="caption"><span class="f-img-caption">SKUDLINJEN. 
</span>Uffe Elbæk oplevede stor succes med Kaospiloterne, men blev også udsat for latterliggørelse. Foto: Carsten Ingemann</span></span></p><h3>
Formand for kulturen i Aarhus 
</h3><p>
På dette tidspunkt havde Elbæk indledt sin politiske karriere. Han havde meldt 
sig ind i Det Radikale Venstre og var i 2001 blevet valgt ind i byrådet i 
Aarhus. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2550010/alternativets-eu-politik-den-maa-jeg-lige-padle-paa/">Alternativets EU-politik? »Den 
må jeg lige padle på«</a></p><p>
Hans store interesse og indsigt i det aarhusianske kulturliv skaffede ham 
posten som formand for Skole- og Kulturudvalget i byen med 
kulturbegivenheden Festugen og kunstmuseet Aros. 
</p><p>
Aarhus har på mange måder været Uffe Elbæks hjemby, selv om han er født i Ry. 
Er man i tvivl, skal man blot lytte til hans dialekt. 
</p><h3>
Valgt til Folketinget 
</h3><div class="art-quote article-box">
<p class="quote"/>
<blockquote>
<p class="quote-txt">
Der er meget godt at sige om Christiansborg, der er dejlige kolleger, landet 
skal regeres og alt det der, men der er også en mørk side ved Christiansborg
</p>
<p class="sender">
Uffe Elbæk, leder af Alternativet 
</p>
</blockquote>
</div><p>
Siden 2007 er det dog hovedstaden, Uffe Elbæks har tilbragt mest tid i. I 2009 
skulle World Outgames, de homoseksuelles svar på De Olympiske Lege, afholdes 
i København, og Elbæk blev hyret som direktør for begivenheden. </p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2405240/elbaek-roser-ny-digital-opstilling-hvem-har-kuvert-og-frimaerker-i-dag/">Elbæk roser ny digital 
opstilling: Hvem har kuvert og frimærker i dag?</a></p><p>
Også her kom han i uvejr. Ikke for at tænke anderledes, men derimod fordi han 
hyrede en tidligere ven til at stå for det grafiske materiale til 
sportseventet, og fordi en af hans sønner var ansat i det bureau, der stod 
for pr-arbejdet. 
</p><p>
Kritikken forhindrede ham dog ikke i at blive valgt til Folketinget i 2011, og 
da der efterfølgende skulle sammensættes en regering, pegede den radikale 
leder Margrethe Vestager på ham som landets næste kulturminister. 
</p><h3>
Oprør mod selvforherligelsen 
</h3><p>
I den position lærte Uffe Elbæk det toppolitiske spil på den hårde måde. Han 
blev en del af en verden, der endte med at tære så hårdt på ham, at han i 
dag har stiftet et parti, som i bund og grund er et oprør mod hele det 
fasttømrede politiske system. 
</p><p>
»Der er meget godt at sige om Christiansborg, der er dejlige kolleger, landet 
skal regeres og alt det der, men der er også en mørk side ved 
Christiansborg«, sagde Uffe Elbæk i juli 2013 i et interview med Politiken. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2287229/elbaeks-gamle-venner-hvor-skal-pengene-komme-fra/">Elbæks gamle venner: Hvor skal 
pengene komme fra?</a></p><p>
»Der er den her selvforherligelse - som jeg også selv kan være en del af - det 
her helt eget solsystem. Nogle gang har man en fornemmelse af, at man lever 
i en boble, og den boble har jeg lyst til at få nogle flere huller i. I dag 
står det kun endnu tydeligere for mig, at der er brug for politisk 
innovation«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/Uffe_Elb_k_g_r_af_s_915907y.jpg" alt="" border="0"/><span class="caption"><span class="f-img-caption">KRITIK. 
</span>Uffe Elbæk oplevede det politiske spil på den hårde måde, da han i et samråd på over firetimer blev grillet som kulturminister. Foto: Mik Eskestad</span></span></p><h3>
Hverken rød eller blå 
</h3><p>
Af samme grund vil Uffe Elbæk ikke placere sig selv på den klassiske 
højre-venstre skala. Han har erklæret, at han peger på Helle 
Thorning-Schmidt som statsminister, men han er i dag på en række væsentlige 
punkter dybt uenig ikke mindst Thornings regeringspartner og sit eget 
tidligere parti gennem 15 år, Det Radikale Venstre. 
</p><p>
Elbæk hævder, at Alternativet er »født ud af en hård kritik af den neoliberale 
økonomi og en dyb bekymring for verdens tilstand«, og han har i sin tid som 
løsgænger i Folketinget i de fleste tilfælde stemt sammen med SF, men 
samtidig er han »langt fra enig med venstrefløjen« på de store linjer. 
Eksempelvis vil han »ikke nødvendigvis« have en større offentlig sektor end 
i dag. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2412125/uffe-elbaek-stemmer-nej-til-at-stoette-militaer-aktion/">Uffe Elbæk stemmer nej til at 
støtte militær aktion</a></p><p>
Til gengæld vil han have »helt andre typer samarbejdsrelationer«. Gennem 
samarbejder den offentlige, private og frivillige sektor imellem er der 
uudnyttede vækstpotentialer, som kan indfries, mener han. 
</p><p>
Uffe Elbæk kan med andre ord ikke på forhånd puttes i en bestemt kasse. Han 
er... Alternativ. 
</p><h3 class="tvheader">Uffe Elbæk: »Jeg håber, at Danmark vågner op efter vi har klaret vores tømmermænd«</h3>
<div class="tvplayer">
<p class="tvplayer-container" data-tvarticle-id="2496689">
</p>
<p class="art-imgdesc clip-source">
Kilde: politiken.tv / Producer: Henrik Haupt
</p>
</div><p class=" bl-elem"/>	
</div>
</div></body></html>
