---
layout:     post
title: 	    "Analyse: Så har Thorning prøvet hyldest i Fælledparken"
post_author:	    
post_date:	    Wed, 18 Feb 2015 07:27:06 +0100
post_site:	    politiken.dk 
post_link:	    http://politiken.dk/indland/politik/ECE2550774/analyse-saa-har-thorning-proevet-hyldest-i-faelledparken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Trods den råkolde kulisse og endnu mere dystre baggrund er der næppe tvivl om, 
at Helle Thorning-Schmidt mandag aften kørte fra Fælledparken med betydeligt 
mere varme om hjertet. 
</p>
</blockquote>
</div><p>
Man kan ikke rigtig fortænke Helle Thorning-Schmidt i at have et lidt blandet 
forhold til at møde op til store folkelige seancer i Fælledparken. 
</p><p>
Da hun i fjor holdt tale til på arbejdernes internationale kampdag 1. maj, var 
det mest positive, der var at sige om de røde vælgeres modtagelse, at 
statsministeren trods alt havde lettere ved at få ørenlyd, end da hun i 
forfjor blev overdøvet af larmende protestfløjter og skældsord ved et 
arrangement i Tangkrogen i Aarhus. 
</p><p>
Trods den råkolde kulisse og endnu mere dystre baggrund er der næppe tvivl om, 
at Helle Thorning-Schmidt mandag aften kørte fra Fælledparken med betydeligt 
mere varme om hjertet. Der var klapsalver, da hun på sit modersmål, engelsk 
og franske talte til den talrige folkemængde nær Krudttønden på Østerbro, 
der i lørdags ufrivilligt lagde kulisse til en begivenhedsrække, der udløste 
den akutte krisesituation i Thorning-Schmidts tid i Statsministeriet. 
</p><p>
Tiden siden 2011 har ikke været uden arbejde for regeringens sikkerhedsudvalg, 
der opererer i den slags situationer. Der har været gidselaffærer. Danmark 
har nu som før bidraget til krigsindsatser på flere kontinenter. Men 
terrorangreb på Østerbro og ved en synagoge i København K. er en anden 
kategori. Hvor rollen som landsmoder er påkrævet. 
</p><p>
Med lige så stor risiko for at falde igennem som med mulighed for at slå 
igennem i en ny rolle, der før har fristet statsministre til at udskrive 
valg. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/Mindeh_jtidelighed__913982y.jpg" alt="" border="0"/><span class="caption"><span class="f-img-caption">Lys. 
</span>Op imod 30.000 mennesker mødte mandag aften op for at mindes ofrene for weekendens attentater. Foto Finn Frandsen</span></span></p><p>
Blandt venner og fjender på Christiansborg synes der lige nu enighed om, at 
Thorning-Schmidt har håndteret situationen på en værdig og korrekt måde. Der 
er helt givet stemmer, der mener, at hun har svært ved at frigøre sig fra 
sin indre teleprompter på pressemøderne i Statsministeriet. Men det 
gennemgående indtryk er, at Helle Thorning-Schmidt i sine taler og 
offentlige fremtræden i øvrigt har fundet den rigtige balance, der har 
samlet nationen i en situation, der faktisk ikke har været helt let at 
balancere. Omar Abdel Hamid el-Husseins udåd har ikke de samme proportioner 
som Anders Behring Breiviks i Norge. På terrorbarometeret tåler 
begivenhederne ved Krudttønden og i Krystalgade hverken sammenligning med 
Utøya - eller 00’ernes terrorangreb i New York, Mumbai, Madrid eller London. 
Eller for den sags skyld Charlie Hebdo-redaktionen i januar. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2549491/statsministeren-mindes-vi-staar-skulder-ved-skulder/">Statsministeren mindes: Vi 
står skulder ved skulder</a></p><p>
Men terroren ramte midt i København og kunne være endt langt værre. For 
Thorning-Schmidt har det i situationen handlet om at finde et mellemtrin på 
stigen, hvor øverste niveau er den nationale katastrofe. Hun har bl.a. 
tilskrevet et effektivt og fejlfrit politiarbejde for broderparten af æren 
for, at situationen blev inddæmmet natten til søndag. En logisk tolkning af 
begivenhedsforløbet, som samtidig formentlig vil være blandt de første til 
at blive udfordret, når perioden for politisk borgfred hører op. 
</p><p>
Var politiet ordentlig forberedt? Overså Politiets Efterretningstjeneste 
væsentlige oplysninger fra Kriminalforsorgen, der kunne have forhindret 
el-Husseins udåd? Hvilke omstændigheder lå præcist bag det forhold, at et 
ellers talstærkt politikorps kun allokerede et par mand til at passe på 
synagogen i Krystalgade? Med den type spørgsmål vil presse og oppositionen 
gennemtrawle regeringsapparatets indsats i den kommende tid - herunder det 
statsministerielle defensorat af myndighedernes håndtering. 
</p><p>
Men her i terrorsagens første halveg er billedet, at statsministeren i forhold 
til såvel egne vælgere som det uvant store internationale pressekorps har 
haft en så heldig hånd, at selv den borgerlige presse på lederplads har rost 
hende for at finde »gode og stærke ord for sine følelser og for sit bud på, 
hvad vore svar bør være«. 
</p><p>
Forude ligger en periode med realpolitik, hvor uenigheden igen vil blomstre. 
Regeringen har siden Charlie Hebdo-angrebet arbejdet med et 
antiterror-udspil på terrorområdet. Ikke mindst de to efterretningstjenester 
er blevet bedt om at melde ud, hvad de har brug for. Et udspil med bidrag 
fra bl.a. Justitsministeriet, Forsvarsministeriet, Udenrigsministeriet er 
stort set klar til offentliggørelse - tidspunktet er et spørgsmål om timing. 
</p><p>
Det er ingen hemmelighed, at der siden regeringsdannelsen i 2011 har været 
klare nuanceforskelle mellem de to regeringspartier. F.eks. har det haltet 
med at få nedsat det udvalg, der ifølge regeringsgrundlaget »på baggrund af 
en vurdering af de hidtil anvendte virkemidler i terrorbekæmpelsen (...) 
skal udarbejde grundlaget for en samlet strategi«. Den radikale leder Morten 
Østergaard lancerede i sommer tanken om en terrorkommission. Konteksten var 
dengang, at det skulle undersøges, om retssikkerheden og den personlige 
frihed var udfordret. Socialdemokratiske ministre har længe haft en helt 
anden tilgang til samme sag - og kommissionen blev ikke nedsat »i efteråret« 
som Østergaard ellers bebudede. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/danmark_tv/ECE2549279/helle-thorning-taler-til-verdenspressen/">Helle Thorning taler til 
verdenspressen</a></p><p>
Men inden weekenden var regeringen ifølge Politikens oplysninger stort set 
nået til enighed om de centrale punkter i antiterrorstrategien. Når den »om 
meget kort tid« dukker op, som Thorning-Schmidt sagde i går, vil ballet være 
åbnet for de borgerlige partiledere, der har optrådt afdæmpet i dagevis. 
Såvel Venstres som Dansk Folkepartis ledelse måtte i går på arbejde for at 
irettesætte folk som MF Birthe Rønn Hornbech (V) og folketingskandidat Aia 
Fog (DF), der fraveg de gængse partiparoler i spørgsmål om ytringsfrihed og 
ansvarsplacering for terrorhandlingen. Formentlig kribler det i fingrene på 
både Lars Løkke Rasmussen (V) og Kristian Thulesen Dahl (DF) for igen at 
sige hvad de mener om regeringen. 
</p><p class=" bl-elem">
Imens kribler det antagelig endnu mere i Thorning-Schmidt for at se resultatet 
af de kommende meningsmålinger. De har gennem længere tid varslet 
socialdemokratisk fremgang, men uforandret klar blå føring i forhold til de 
politiske blokke. Hvis også det sidste begynder at vise bevægelse efter 
weekendens begivenheder, går der næppe længe, før årets første valgtrommer 
begynder at runge. Hvilket de som bekendt gør tit i et valgår. Formentlig 
også første maj. 
</p>	
</div>
</div></body></html>
