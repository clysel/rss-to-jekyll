---
layout:     post
title: 	    "Skaberen af ?Breaking Bad? følger op med karikeret krimi-komik"
post_author:	    
post_date:	    Thu, 12 Mar 2015 18:06:13 +0100
post_site:	    politiken.dk 
post_link:	    http://politiken.dk/kultur/filmogtv/tvanmeldelser/ECE2584238/skaberen-af-breaking-bad-foelger-op-med-karikeret-krimi-komik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<h5>
Battle Creek</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p>
Krimikomedie. Viaplay
</p><p class=" bl-elem">
Skabere: Vince Gilligan og David Shore USA, 2015
</p>
</div>
</div><p>
Den næste tv-serie fra skaberen af ’Breaking Bad’ har været ventet som et nyt 
fix fra Walther Whites meth-laboratorium. 
</p><p>
Men sagen er, at Vince Gilligan allerede begyndte at udvikle ’Battle Creek’ i 
2002 og sidenhen har været mere optaget af at revolutionere tv-serieformatet 
med netop ’Breaking Bad’. Og komedieserien om de to ulige politimænd i den 
lille by Battle Creek i Michigan ligner også noget, der kunne have været 
frisk for 13 år siden. 
</p><p>
Josh Duhamel er good looking glatbarberet som den velsmurte FBI-agent Milt 
Chamberlain, der bliver ansat i Battle Creeks politiafdeling for at skrabe 
dens selvtillid op fra bunden, efter at den jordnære betjent Russ Agnew, som 
spilles med galdestenen på det rette sted af Dean Winters, endnu en gang har 
brokket sig til ledelsen over de manglende budgetter. 
</p><h3>
Strømpistoler og babyalamer 
</h3><p>
Man kan ikke udstyre sin stikker med en babyalarm, der bipper midt under 
forhandlingen med en pusher, og man kan slet ikke pacificere samme pusher 
med en strømpistol, der også er løbet tør for kraft. Det får man et blåt øje 
af. 
</p><p>
Så Russ Agnew tager grisestøderen og sæbeøje med ind til sin kvindelige chef 
for at aflægge rapport i en af pilotafsnittets sjovere scener. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2574878/tina-feys-ny-pige-i-byen-komedie-mangler-noget-absurditet/">Tina Fey's 'ny pige i 
byen'-komedie mangler noget absurditet</a></p><p>
Hun spilles af Janet McTeer med samme akavede kynisme som Jane Lynch har gjort 
til sit varemærke med ladyboss-roller i ’Role Models’ og ’40 Year Old 
Virgin’, og det fungerer foran Dean Winters’ deadpan-fjæs, der lægger sig i 
et sted mellem Bruce Willis og Jason Statham, mens han lader støderen summe 
på halsen af sin kollega, der trækker på skuldrene. 
</p><h3>
Dynamik mellem arketyper 
</h3><p>
Russ Agnew bliver hørt, men Milt Chamberlain var ikke den hjælp han havde 
forestillet sig, og allerede ved sin ankomst formår FBI-agenten at forblænde 
hele afdelingen, så det skærer i Agnews forslåede øjne. 
</p><p>
Det er som Russell Crowes skepsis over for Guy Pearces vandkæmmede gåpåmod i 
’L.A. Confidential’, bare iscenesat som en reklamelækker britisk 
gangsterkomedie i stil med ’Lock, Stock and Two Smoking Barrels’ med en 
dialog skrevet af en træt Raymond Chandler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2574917/mad-men-krydret-med-it-noerder-er-opskriften-bag-ny-dramaserie/">Mad Men krydret med it-nørder 
er opskriften bag ny dramaserie</a></p><p>
Seriens motor er forholdet mellem de to kontrasterende arketyper, men der skal 
flere boller på suppen, hvis gryden skal holdes i kog, for snart sagt hver 
eneste scene ligner en variation over oplægget. 
</p><h3>
Lover ikke godt 
</h3><p>
Godt nok er der lagt op til romantik mellem Russ Agnew og den rødhårede 
sekretær, og inden afsnittets slutning fornemmer man en tilnærmelse mellem 
de to kamphaner, som måske kan udvikle sig til en mindre forudsigelig 
dynamik. 
</p><p>
Men det lover ikke godt, at man efter få scener har fået nok af at se machoens 
mavefornemmelser komme til kort over for den metroseksuelle tekniker. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/tvanmeldelser/ECE2548426/serien-om-skruppelloese-saul-er-en-lovende-udbygning-af-breaking-bad/">Serien om skruppelløse Saul er 
en lovende udbygning af Breaking Bad</a></p><p>
Og så er der altså nogen, der må få ham bassisten til at holde op med at fylde 
hvert et optræk til en punchline i den karikerede dialog med en funky 
følelse af suspense. Det er ikke The Temptations det her, og Papa er ikke 
nogen Rolling Stone. 
</p><h3>
Håndværksmæssigt godkendt 
</h3><p>
’Battle Creek’ er ikke uden vellykket situationskomik, og Josh Duhamel og Dean 
Winters fylder deres roller godt ud, så karikaturerne i det mindste er 
håndværksmæssigt godkendt. 
</p><p>
Hvis man ikke tager det for mere end et quick fix, kan man sige som Russ Agnew 
om Milt Chaberlains metoder: 
</p><p class=" bl-elem">
»It’s naive, it’s simplistic. And it works«. 
</p>	
</div>
</div></body></html>
