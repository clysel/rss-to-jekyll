---
layout:     post
title: 	    "Sårede betjente er alle udskrevet"
post_author:	    
post_date:	    Tue, 17 Feb 2015 17:17:54 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2550785/saarede-betjente-er-alle-udskrevet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Samtlige af de fem betjente, der blev såret under weekendens terrorangreb i 
København, er nu udskrevet fra hospitalet. 
</p><p>
Det skriver Københavns Politi i en pressemeddelelse. 
</p><p>
»De har det efter omstændighederne godt, men er selvfølgelig påvirkede af 
hændelserne«, skriver politidirektør Thorkild Fogde. 
</p><p>
Han retter samtidig en tak til de mange danskere, der gennem de seneste dage 
har assisteret politiet med nyttige oplysninger. Via 114 har politiet 
modtaget tusindvis af henvendelser fra offentligheden, og flere end 300 af 
opkaldene har vist sig brugbare i efterforskningen. 
</p><p>
»Borgernes oplysninger på 114 og deres bistand med at dele oplysninger og 
overvågningsbilleder på de sociale medier har været af væsentlig betydning 
for os i en meget vanskelig situation, hvor tid var en afgørende faktor«, 
skriver Thorkild Fogde. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/fokus_danmark/fokus_terror/ECE2550281/analyse-terror-mistaenkt-var-rundet-af-det-danske-samfund/">Analyse: Terror-mistænkt var rundet 
af det danske samfund</a></p><p>
Københavns Politi fastholder foreløbig det forhøjede politiberedskab i 
hovedstaden. 
</p><p>
»Som følge af weekendens begivenheder er der stadig rigtig meget politi i 
København. Vi er naturligvis i tæt kontakt med PET og Rigspolitiet om 
trusselsvurderingen og beredskabsniveauet, og vi justerer løbende indsatsen. 
For at sikre borgernes tryghed og de kommende arrangementer i byen, har vi 
indtil videre besluttet at opretholde et meget højt politiberedskab«, 
skriver Thorkild Fogde. 
</p><p class=" bl-elem"><b class="ext-link">LÆS ARTIKEL</b><a class="embeddedlink" href="http://politiken.dk/indland/fokus_danmark/fokus_terror/ECE2549866/venstre-den-her-form-for-terror-kan-man-aldrig-helt-undgaa/">Venstre: Den her form for terror 
kan man aldrig helt undgå</a></p>	
</div>
</div></body></html>
