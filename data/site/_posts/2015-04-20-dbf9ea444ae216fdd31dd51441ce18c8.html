---
layout:     post
title: 	    "Borgerlige partier går sammen om seks sundhedsløfter "
post_author:	    
post_date:	    Mon, 20 Apr 2015 11:09:17 +0200
post_site:	    politiken.dk 
post_link:	    http://politiken.dk/indland/politik/ECE2634823/borgerlige-partier-gaar-sammen-om-seks-sundhedsloefter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lederne af de fire borgerlige partier er blevet enige om seks 
sundhedspolitiske punkter, som de sammen går til valg på: 
</p><ul><li><b>Ingen ny brugerbetaling</b></li><li><b>30-dages behandlingsgaranti </b></li><li><b>Det frie sygehusvalg skal også gælde udredning</b></li><li><b>En ny kræftplan </b></li><li><b>Ventetidsgarantier skal også omfatte psykiatrien</b></li><li class=" bl-elem"><b>Mere samarbejde mellem det offentlige og det private</b></li></ul><p>
Med punkterne, der er underskrevet af Lars Løkke Rasmussen (V), Kristian 
Thulesen Dahl (DF), Anders Samuelsen (LA) og Søren Pape Poulsen (K), lukker 
partierne en sårbar flanke i debatten om brugerbetaling. 
</p><p>
Et område, som tidligere har splittet blokken. Eksempelvis foreslog Liberal 
Alliance så sent som til partiets landmøde i weekenden, at det skulle koste 
130 kroner at gå til lægen. Et lignende beløb har de Konservative tidligere 
foreslået. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/SUndhed_929515a.jpg" alt="" border="0"/><span class="caption"><span class="f-img-caption">SKRÆMMEKAMPAGNE. 
</span>Sådan har det tidligere set ud, når Socialdemokratiet har spillet på de borgerliges uenighed om brugerbetaling. Foto: Screendump fra Facebook</span></span></p><p>
Men nu er de altså givet hinanden et fælles håndslag. 
</p><h3>
Privathospitaler skal i spil 
</h3><p>
Ud over løftet om ingen brugerbetaling i den næste valgperiode vil de 
borgerlige genindføre 30-dages behandlingsgaranti. 
</p><div class="art-quote article-box">
<p class="quote"/>
<blockquote>
<p class="quote-txt">
Vi siger det nu, for hvis vi skal høre på én stor skræmmekampagne, vil jeg 
hellere melde ud nu 
</p>
<p class="sender">
Søren Pape, K-formand 
</p>
</blockquote>
</div><p>
Den blev droppet af den nuværende regering med SF i 2013 til fordel for en 
differentieret ventetidsgaranti, hvor patienter med mindre alvorlige 
sygdomme kan vente op til to måneder. </p><p>
Formålet er at sikre somatiske og psykiatriske patienters ret til udredning og 
behandling inden for 30 dage. Er ventelisten for lang, skal patienten kunne 
benytte privathospitaler, lover de borgerlige. 
</p><p>
Derudover er de fire partier blevet enige om en kræftplan IV, der blandt andet 
skal sikre en fast læge til patienter med komplicerede kræftforløb. 
</p><h3>
K: Vi vil undgå skræmmekampagne 
</h3><p>
Selv om lægebesøget forbliver gratis i denne valgperiode, vil de Konservative 
stadig bruge tiden på at se, om det vil give mening at indføre 
brugerbetaling efter endnu et folketingsvalg. 
</p><p>
»Vi har sagt, at vi skal have et ekspertudvalg, der skal se på, om den 
eksisterende brugerbetaling kan gøres mere hensigtsmæssig og fair. Mener 
udvalget det, vil vi sige, at vi går ind for det«, siger partiers formand, 
Søren Pape Poulsen. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2625883/uffe-elbaek-aabner-for-brugerbetaling-hos-laegen/">Uffe Elbæk åbner for brugerbetaling 
hos lægen</a></p><p><i class=" bl-elem">I har tidligere talt for brugerbetaling. Hvorfor er I gået på kompromis? </i></p><p>
»Vi siger det nu, for hvis vi skal høre på én stor skræmmekampagne, vil jeg 
hellere melde ud nu og sige, at næste valgperiode skal blive brugt til at 
undersøge brugerbetaling. Hvis vi synes, det skal laves om - og det kan 
meget vel være - så fortæller vi vælgerne det inden et valg«. 
</p><p><i class=" bl-elem">Kommer der flere penge til sundhedsvæsenet med punkterne her? </i></p><p class=" bl-elem">
»Partierne har forskellige indgangsvinkler. Nu har vi sat hegnspælene op, 
altså rammen. I vores 2020-plan har vi, de Konservative, sat flere penge af 
til sundhed (1 milliard kroner, red.)«, siger han og tilføjer, at der blandt 
andet kan findes ressourcer, hvis man får ryddet ud i »hele regel- og 
systemtyranniet«. 
</p>	
</div>

</div></body></html>
