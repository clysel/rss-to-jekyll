---
layout:     post
title: 	    "Facebook lancerer opkalds-app, som viser social medie-profil på dem, der ringer til dig "
post_author:	    Elías Christian Lundström
post_date:	    Thu, 23 Apr 2015 09:45:38 +0000
post_site:	    www.version2.dk 
post_link:	    http://www.version2.dk/artikel/facebook-lancerer-opkalds-app-som-viser-social-medie-profil-paa-dem-der-ringer-til-dig?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Facebook har netop lanceret en app til Android, der gør det muligt at få flere informationer om dem, som ringer til dig, før du tager telefonen.</p>

<p>Appen ‘Hello’ erstatter den normale opkaldsfunktion i Android med en, der samler oplysninger fra det sociale netværk og præsenterer det, når nogen ringer til dig. Således er det muligt at se, hvem der ringer, også selvom vedkommende ikke er lagt ind i telefonbogen på telefonen. Det skriver teknologimediet <a href="http://www.cnet.com/news/facebook-says-hello-with-new-dialer-app-for-android-phones/">CNet</a>.</p>

<p><figure class="plugin full"><img src="http://www.version2.dk/sites/v2/files/styles/article_620px_width/public/facebook_hello.png?itok=TEhV-gLI" alt=""/><figcaption>Med Facebook's Hello-app kan man se informationer fra Facebook-profilerne på dem, der ringer. Også selvom de ikke står i telefonens kontakter. </figcaption></figure></p>

<p>På den måde er det også muligt at søge efter personer og butikker ved at søge i appen, der har adgang til folks profiler på Facebook. Samtidig kan man også vælge at blokere nogle personer, som så automatisk vil blive sendt til telefonsvareren.</p>

<p>Appen viser dog kun information, som allerede er delt med en, eller som ligger offentligt tilgængeligt på de forskellige profiler på Facebook. Er telefonnummeret sat til privat, og er man ikke venner på Facebook, vil appen således ikke kunne genkende dem, der ringer.</p>

<p>Teleselskaberne vil sandsynligvis ikke være særligt begejstrede for appen, der på samme måde som Facebook Messenger gør det muligt at ringe gratis over wi-fi.</p>

<p>Hvorvidt Hello-appen også kommer til iOS afhænger af, hvordan den bliver modtaget på Android, lyder det fra en talskvinde fra Facebook ifølge CNet.</p>

<p>Appen er indtil videre kun tilgængelig i USA, Brasilien og Nigeria.</p>
  </section>

      </div></body></html>
