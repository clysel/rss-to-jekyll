---
layout:     post
title: 	    "Halshug rammer plet med nådeløst debutbrag"
post_author:	    
post_date:	    Tue, 24 Feb 2015 08:30:36 +0100
post_site:	    politiken.dk 
post_link:	    http://politiken.dk/kultur/musik/cd-beat/ECE2559080/halshug-rammer-plet-med-naadeloest-debutbrag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Halshug. Blodets bånd.</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Southern Lord Records.17 minutter. 
</p><p class=" bl-elem">
Halshug spiller på Copenhell.
</p>
</div>
</div><p>
Sølle 17 minutter. Indimellem er det alt, der skal til. Det er det i hvert 
fald i tilfældet Halshug. 
</p><p>
Et københavnsk baseret punkband, der albumdebuterer på det mægtige amerikanske 
pladeselskab Southern Lord Records grundlagt af Greg Anderson fra Sunn O))) 
med mere. 
</p><p>
Det er et foretagende, som normalt bevæger sig inden for ekstrem musik af mere 
langsom og dyster karakter, men som med udgivelsen af Halshug beviser, at 
man også har næse for en syngende lussing med 180 km/t. 
</p><h3>
En metalplade værdig 
</h3><p>
Med en nådesløs energi og en dejlig klaustrofobisk sortseerlyrik uden 
blødsødne sprækker spiller Halshug en kværnende hardcore punk med referencer 
til D-beat, der er opkaldt dels efter det engelske band Discharge, dels 
efter en særlig rytme, som Discharges trommeslager opfandt. 
</p><div class="art-quote article-box">
<p class="quote"/>
<blockquote>
<p class="quote-txt">
'Blodets bånd' lyder med andre ord præcis, som den skal
</p>
</blockquote>
</div><p>
Det giver en tung og voldsom fremdrift til de guitarbårne sange, som føres 
fornemt til dørs af en rå, fuldfed produktion, der nærmest er en metalplade 
værdig.</p><p>
Dog uden at man som lytter på noget tidspunkt mister følelsen af at rutsje af 
sted på en tyk, dunkende blodåre med en temmelig usund puls. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/cd-beat/ECE2548659/rasende-punk-pop-talent-udgiver-fuldtraeffer-med-energisk-attitude/">Rasende punk-pop talent 
udgiver fuldtræffer med energisk attitude</a></p><p>
’Blodets bånd’ lyder med andre ord præcis, som den skal. Selv de (marginalt!) 
langsommere sange som titelnummeret og ’Knæl’ vælter af sted med en 
forbilledlig teknisk præcision uden at se sig tilbage. 
</p><p>
Det samme gælder den stålsatte brølevokal, der med en creepy sans for timing, 
som helt sikkert er utilsigtet, eftersom pladen har været færdig i et par 
måneder nu, rammer et strejf af tiden efter terrorangrebet forrige lørdag på 
pladens første nummer, ’Gudsforladt’, der åbner med linjen »angst for at 
leve/angst for at dø«. 
</p><p class=" bl-elem">
Det er ikke for sarte sjæle. Men det er hele centrifugeturen værd. 
</p><p class="art-ext-other">

</p>	
</div>
</div></body></html>
