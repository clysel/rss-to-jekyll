---
layout:     post
title: 	    "Baltimore i undtagelsestilstand efter gadekampe i nat"
post_author:	    
post_date:	    Tue, 28 Apr 2015 07:00:33 +0200
post_site:	    politiken.dk 
post_link:	    http://politiken.dk/udland/ECE2645958/baltimore-i-undtagelsestilstand-efter-gadekampe-i-nat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Flammerne fra et brændende kirkekompleks står i nat som det synlige bevis på 
de protester, der mandag løb helt af sporet i den amerikanske storby 
Baltimore og udviklede sig til vold og gadekamp. 
</p><p>
1.500 soldater fra nationalgarden blev hen under aften sat ind mod 
demonstranterne, der blandt andet satte ild på politibiler, et apotek og 
andre bygninger i byens vestlige og centrale dele, og plyndrede lokale 
butikker. Kort før midnat lokal tid havde myndighederne fortsat ikke kontrol 
med dele af byen. 
</p><p>
Dermed skriver Baltimore endnu et kapitel i den fortælling om uroligheder 
udløst af protester mod politiets behandling af sorte i USA, der sidste år 
flammede op i byen Ferguson i Missouri. 
</p><h3>
Gadekampe efter begravelse 
</h3><p>
Mandag eftermiddag blev Freddie Grey begravet. Han døde for to uger siden 
efter at have fået knust rygraden, mens han var i politiets varetægt. 
</p><p>
Det er endnu uklart, hvordan den fatale skade opstod hos den 25-årige sorte 
mand, der blev arresteret for en banalitet. Forløbet, der har udløst 
protester blandt den lokale befolkning, undersøges i øjeblikket af 
myndighederne. Sagen har igen sat fokus på det forholdet mellem politiet og 
den lokale sorte befolkning i mange amerikanske lokalsamfund. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/int_usa/ECE2645852/nye-sammenstoed-efter-sort-mands-begravelse-i-baltimore/">Nye sammenstød efter sort 
mands begravelse i Baltimore</a></p><p>
Efter højtideligheden opstod uroligheder og flaskekast mod politiet, og en 
stor gruppe mennesker plyndrede lokale butikker og satte ild på bygninger, 
herunder et plejehjem under opførelse ved en af byens baptistkirker. 
</p><p>
Flere end fyrre mennesker er arresteret og mindst 15 politifolk blev såret 
under urolighederne. Guvernør Larry Hogan kaldte delstaten Marylands 
nationalgarde på gaden i Baltimore for at hjælpe med at sikre orden. 
</p><h3>
Udgangsforbud resten af ugen 
</h3><p>
Baltimores sorte borgmester Stephanie Rawlings-Blake fordømmer begivenhederne 
som kriminelle handlinger. 
</p><p>
»Det er ekstremt hjerteskærende. Hvad skal det løse? Man hører dem sige, at de 
bekymrer sig om deres lokalsamfund, men det her er ikke bekymring. Jeg 
forstår vreden. Men det, vi har set, er ikke vrede. Det er destruktion af 
vores lokalsamfund«, sagde Rawlings-Blake ved et pressemøde. 
</p><p>
Rawlings-Blake erklærede i aftes, at der resten af ugen er udført 
udgangsforbud efter kl. 22 i et forsøg på at forhindre at begivenhederne 
eskalerer yderligere i de kommende dage, så storbyen ikke udvikler sig til 
et nyt Ferguson. Byens skoler er desuden tirsdag. 
</p><h3>
Ny justitsminister i ilden 
</h3><p>
Loretta Lynch, der mandag blev taget i ed som USA’s nye justitsminister, blev 
på sin første dag på jobbet kastet ud i den betændte situation. 
</p><p>
»Jeg vil i de kommende dage samarbejde med Baltimores ledere, for at sikre 
alle borgere er sikre og deres rettigheder bliver beskyttet. Jeg vil bruge 
alle Justitsministeriets ressourcer for at sikre de usatte, undersøge 
anklager om ulovligheder og stoppe volden«, siger Lorette Lynch i en 
udtalelse. 
</p><p>
Myndighederne har i de seneste uger forsøgt at balancere hensynet til 
fredelige protester med borgernes sikkerhed, men allerede lørdag var der 
optræk til ballade blandt andet udenfor Baltimores baseball-stadion, og 
mandag eftermiddag eskalerede situationen til egentlige gadekampe. 
</p><p class=" bl-elem"><b class="ext-link">FAKTA</b><a class="embeddedlink" href="http://politiken.dk/udland/int_usa/ECE2619783/her-er-nogle-af-de-sager-der-har-udloest-raceuro-i-usa/">Her er nogle af de sager, der har udløst 
raceuro i USA</a></p>	
</div>

</div></body></html>
