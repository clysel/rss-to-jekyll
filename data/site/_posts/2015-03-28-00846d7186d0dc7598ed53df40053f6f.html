---
layout:     post
title: 	    "Skat afviser at rette fejl i boligskat"
post_author:	    
post_date:	    Sat, 28 Mar 2015 21:38:09 +0100
post_site:	    politiken.dk 
post_link:	    http://politiken.dk/oekonomi/bolig/ECE2608730/skat-afviser-at-rette-fejl-i-boligskat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vi mener, at betingelserne for at få genoptaget vurderingen ikke er opfyldt«. 
</p><p>
Sådan skrev Skat for godt en uge siden til en gruppe grundejere i Hørsholm, 
der havde bedt om at få deres vurderinger genoptaget, efter at en 
ankeinstans havde slået fast, at Skat havde sat grundværdierne i området 43 
procent for højt. 
</p><p><b class="ext-link">GRUNDVÆRDI STEG 92 PROCENT </b><a class="embeddedlink" href="http://politiken.dk/oekonomi/bolig/ECE2525756/grundvaerdi-steg-92-procent-75-aarig-fik-skattesmaek-paa-120000-kr/">75-årig fik 
skattesmæk på 120.000 kr.</a></p><p>
Nogle af beboerne havde direkte henvist til en afgørelse om en konkret 
ejendom, som Vurderingsankenævn Nordsjælland havde truffet i november 2013. 
Her slog nævnet fast, at »prisen pr. m2 for det område, hvor klagers ejendom 
er beliggende, er ansat for højt«. 
</p><p>
Og når en ankeinstans slår fast, at Skat har sat prisniveauet i et område for 
højt, er Skat forpligtet at nedsætte vurderingerne for alle ejendommene i 
området. Men Skats medarbejder undlod bevidst at læse afgørelsen, fremgår 
det af svaret. 
</p><h3>
»Isoleret fra lands lov og ret«
</h3><p>
I stedet fandt han på en urigtig forklaring om, at det kunne være ejendommens 
placering ved en jernbane, der havde udløst ankenævnets nedslag i 
grundværdien. 
</p><p>
»Det er, som om Skat handler på eget forgodtbefindende, helt isoleret fra 
lands lov og ret«, siger Steffen Meyer, der er en af 10-15 beboere i 
området, som har bedt Skat ændre vurderingen – og fået afslag. 
</p><div class="art-quote article-box">
<p class="quote"/>
<blockquote>
<p class="quote-txt">
Det er, som om Skat handler på eget forgodtbefindende, helt isoleret fra lands 
lov og ret
</p>
<p class="sender">
Steffen Meyer 
</p>
</blockquote>
</div><p>
Steffen Meyer føler sig »taget ved næsen« af Skat. Og han er ikke alene. 
Tusindvis af boligejere i Danmark har fået ejendomsvurderinger fra Skat, som 
har sat deres grundværdier og dermed kommende skatteopkrævninger for 
højt.</p><p>
Men selv om det er afgjort af Landsskatteretten eller et ankenævn, at Skat har 
sat prisen i et område for højt, har Skat undladt at nedsætte vurderingerne. 
</p><p>
Skat forklarer, at det er, fordi det beklageligvis tager lang tid for Skat at 
gennemgå afgørelserne. Men det var ikke det, som borgerne i kvarteret med 
916 parcelhuse i Hørsholm fik at vide, da de bad Skat genoptage 
vurderingerne. 
</p><p>
De fik et blankt afslag og en besked om, at deres næste mulighed for at klage 
kommer i 2018. 
</p><h3>
Ministerordre til Skat 
</h3><p>
I 2011 havde Skat opskrevet værdien af grundene i Hørsholm med 53 procent, 
selv om boligpriserne havde ligget stille i flere år. Skat kunne ikke give 
nogen forklaring på stigningen, og ankenævnet konkluderede, at Skats egne 
salgsstatistikker viste, at værdierne var sat for højt. 
</p><p>
Skat var derfor forpligtet til at nedsætte vurderingerne, og det indskærpede 
daværende skatteminister, Morten Østergaard (R), og Skatteankestyrelsens 
direktør for et år siden, da Politiken afslørede, at Skat havde undladt at 
gøre det i en årrække. 
</p><p>
Samtidig fik Skat besked på at finde de sager, hvor grundværdierne – og dermed 
skatten – skulle nedsættes. 
</p><p><b class="ext-link">SKATTEMINISTER </b><a class="embeddedlink" href="http://politiken.dk/oekonomi/bolig/ECE2602614/skatteminister-rimeligt-med-store-forskelle-i-grundskyld/">Rimeligt med store forskelle i 
grundskyld</a></p><p>
Det kommer bag på Østergaard, der i dag er økonomiminister, at Skat ikke har 
rettet op på forholdene, men direkte afviser borgernes henvendelser. Han 
advarer om, at befolkningens tillid til hele skatteopkrævningen er på spil. 
</p><p>
»Det er helt afgørende, at danskerne har tillid til, at de betaler den rigtige 
skat, også når det gælder deres bolig. Det er en helt grundlæggende 
forudsætning for opbakningen til vores solidariske velfærdsmodel«, siger 
han. 
</p><h3>
Skat: isoleret set korrekt 
</h3><p>
Skat oplyser, at der aktuelt er 120 afgørelser fra Landsskatteretten eller 
ankenævn, som berører blandt andet 8.000 boligejere, der har fået sat deres 
grundværdier for højt. 
</p><p>
»Sagsbehandlingen med genoptagelse af disse områder er desværre trukket ud«, 
siger underdirektør i Skat Sanne Kjær. 
</p><p>
Hun mener, at afslaget til boligejerne i Hørsholm »isoleret set er korrekt«, 
fordi Skat endnu ikke har behandlet ankenævnets afgørelse fra november 2013. 
Det er dog »ikke hensigtsmæssigt«, at borgerne har fået afvist deres sager. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2529846/skatteministers-loefte-til-boligejere-bliver-stemplet-som-vaerdiloes-illusion/">Skatteministers løfte til 
boligejere bliver stemplet som værdiløs illusion</a></p><p>
Liselotte Madsen, lektor i skatteret på Aarhus Universitet, siger, at det 
»selvfølgelig ikke er lovligt at behandle borgere med ens sager forskelligt. 
Det her tyder på en form for systemsammenbrud i Skat«. 
</p><p class=" bl-elem">
Skatteminister Benny Engelbrecht (S) skriver i en mail, at han »sagtens kan 
forstå, hvis de pågældende boligejere har oplevet det som en smule kafkask. 
Jeg forventer, at Skat tager ansvar for at give de pågældende boligejere 
klar besked«. 
</p>	
</div>
</div></body></html>
