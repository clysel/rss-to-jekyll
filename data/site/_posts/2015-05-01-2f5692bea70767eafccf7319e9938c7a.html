---
layout:     post
title: 	    "Protester mod politivold spreder sig i USA"
post_author:	    
post_date:	    Fri, 01 May 2015 12:30:12 +0200
post_site:	    politiken.dk 
post_link:	    http://politiken.dk/udland/ECE2651342/protester-mod-politivold-spreder-sig-i-usa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Protester mod det amerikanske politis behandling af sorte mænd fortsætter med 
at sprede sig fra Baltimore til flere andre byer.
</p><p>
Senest er Philadelphia blevet ramt af uro, efter at tusinder har været på 
gaderne i New York, Washington og Boston.
</p><p>
I Baltimore håndhæver myndighederne et natligt udgangsforbud. Der har været 
demonstrationer i fire dage i træk i byen, hvor en ung sort mand, Freddie 
Gray, blev dødeligt kvæstet af politiet ved en anholdelse.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_usa/ECE2645852/nye-sammenstoed-efter-sort-mands-begravelse-i-baltimore/">Nye sammenstød efter sort 
mands begravelse i Baltimore</a></p><p>
Politiet overgav i går en fuldstændig rapport om sagen til den statslige 
anklagemyndighed, der skal tage stilling til, om dødsfaldet skal have et 
retligt efterspil for de seks politifolk, som medvirkede til anholdelsen.
</p><h3>
Politi: Vi forstår frustrationen
</h3><p>
Baltimores politikommissær, Anthony Batts, siger, at han forstår den udbredte 
frustration.
</p><p>
»Jeg forstår frustrationen, jeg forstår følelsen af utålmodighed. Det gøre 
hele politikorpset. Derfor har vi afsluttet efterforskningen af sagen en dag 
tidligere end planlagt«, siger Batts.
</p><p>
Det er blevet lækket til amerikanske medier, at retsmedicinerne ikke har 
fundet tegn på, at den 25-årige Gray blev såret under selve anholdelsen, men 
snarere under en 40 minutter lang transport i en politibus.
</p><p><b class="ext-link">OVERBLIK </b><a class="embeddedlink" href="http://politiken.dk/udland/int_usa/ECE2619783/her-er-nogle-af-de-sager-der-har-udloest-raceuro-i-usa/">Her er nogle af de sager, der har udløst 
raceuro i USA</a></p><p>
Gray brækkede formentligt nakken, da han slog hovedet. Han skal også have fået 
en bule i hovedet, som han øjensynligt har fået ved at få banket hovedet ind 
i politibussens bageste dør.
</p><h3>
Var ikke fastspænd under bustur
</h3><p>
En anden anholdt person, der sad i samme bus men adskilt fra Gray, har sagt 
til avisen Washington Post, at det lød som om Gray forsøgte at skade sig 
selv ved at slå hovedet ind i bussens vægge.
</p><p>
Retsmedicinerne siger, at Grays rygrad formentligt blev knækket, da han ramte 
bagenden af politibussen.
</p><p><b class="ext-link">CLINTON OM BALTIMORE </b><a class="embeddedlink" href="http://politiken.dk/tv/udland/ECE2649266/clinton-efter-baltimore-retssystemet-er-roeget-af-sporet/">Retssystemet er røget af 
sporet</a></p><p>
Han var ikke fastspændt under transporten, selv om politiets egne regler 
foreskriver det.
</p><p>
Siden de voldsomme masseuroligheder mandag, hvor butikker blev plyndret og 
bygninger blev stukket i brand, er 98 politifolk i Baltimore blevet såret. 
43 af dem har været nødt til at få hospitalsbehandling.
</p><p class=" bl-elem">
Politiet, der også er til stede med helikoptere, har efterfølgende skudt med 
gummikugler og brugt peberspray.
</p>	
</div>

</div></body></html>
