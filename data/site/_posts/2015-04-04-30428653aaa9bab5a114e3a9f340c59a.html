---
layout:     post
title: 	    "Fra Bornholm over Næstved til Frederikshavn - beskæftigelsen stiger i hele landet"
post_author:	    
post_date:	    Sat, 04 Apr 2015 20:27:29 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2613762/fra-bornholm-over-naestved-til-frederikshavn---beskaeftigelsen-stiger-i-hele-landet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Livet er som en »firkløver«.
</p><p>
I hvert fald hvis man spørger Anja Morrison fra Næstved.
</p><p>
»Andre kan måske nøjes med en trekløver. Men jeg vil gerne have både familie, 
venner, hobby og et arbejde«, siger hun.
</p><p>
Da hendes familie for fire år siden rykkede fra Holte nord for København til 
Næstved på Sydsjælland, var hun bekymret: Ville der mon altid være et 
arbejde til hende?
</p><p>
I marts sidste år endte hun faktisk med at stå uden job. Men efter godt et 
halvt år lykkedes det hende i november at få job i konsulentvirksomheden 
Senobis, hvor hun sidder i regnskabsafdelingen.
</p><p>
»Det er vigtigt med et liv derhjemme. Men det betyder også meget for mig at 
komme ud give noget til samfundet og få noget igen«, siger Anja Morrison.
</p><h3>
Medarbejderstaben er blevet fordoblet
</h3><p>
Hun er langt fra den eneste, der det seneste år har fået job på Senobis i 
Næstved. Inden for det seneste år er medarbejderstaben blevet fordoblet fra 
17 til 34.
</p><p>
»Vi er allerede ved at ansætte yderligere to. Og det er meget muligt, at vi 
får behov for flere«, siger direktør Thomas Skov.
</p><p>
Ikke kun i sydsjællandske Næstved er man ved at genvinde de næsten 200.000 
arbejderpladser, som gik tabt i kølvandet på finanskrisen.
</p><p>
Selv om København og omegn fører an, så er beskæftigelsen det seneste år 
steget i samtlige landsdele, viser en kortlægning fra Arbejderbevægelsens 
Erhvervsråd. Der er tale om faktiske tal – ikke en prognose.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2607877/hvert-fjerde-nye-job-i-koebenhavn-er-kreativt---og-nu-skal-der-skabes-endnu-flere/">Hvert fjerde nye job i 
København er kreativt - og nu skal der skabes endnu flere </a></p><p>
I sommer 2008 var der 1,9 millioner ansatte i industri, butikker og andre 
private virksomheder, men ikke engang to år senere var tallet nede på lidt 
over 1,7 millioner privat ansatte. Langsomt begyndte jobbene at komme igen, 
og det seneste år er det gået hurtigere. Fra 2013 til 2014 er der skabt 
33.000 private arbejdspladser. 
</p><p>
»Der er tale om en bredt funderet fremgang. Der bliver skabt nye job i en 
række forskellige brancher, og der er fremgang i alle landsdele«, siger 
chefanalytiker Erik Bjørsted, Arbejderbevægelsens Erhvervsråd.
</p><p>
»Det er fortsat i og omkring hovedstaden, at væksten i jobs er stærkest, men 
halvdelen af fremgangen i private jobs det seneste år er sket uden for 
hovedstaden«, siger Erik Bjørsted.
</p><h3>
Der er flere årsager til fremgangen
</h3><p>
Der er en række forskellige forklaringer på, at der nu bliver skabt nye 
private job fra Bornholm over Næstved til Frederikshavn.
</p><div class="art-quote article-box">
<p class="quote"/>
<blockquote>
<p class="quote-txt">
Vi har haft fremgang i seks kvartaler, så det tyder på, at udviklingen kan 
fortsætte. Vi har lave renter og dollarkursen er steget, hvilket er godt for 
eksporten til USA, og så er forbrugernes tillid til fremtiden på et højt 
niveau
</p>
<p class="sender">
Erik Bjørsted, Arbejderbevægelsens Erhvervsråd 
</p>
</blockquote>
</div><p>»Det er en kombination af vækstpakker, faldende oliepriser og 
almindelig vækst i økonomien. Der er begyndt at komme gang i det private 
forbrug, men der er også blevet fremrykket offentligt byggeri og almen 
boliger bliver renoveret. Virksomhederne har også fået mod på at investere i 
nye maskiner«, siger Erik Bjørsted.
</p><p>
Spørgsmålet til en million er så, om opsvinget har bidt sig fast. Tidligere er 
opsving blevet aflyst, netop som de skulle til at gå i gang.
</p><p>
»Vi har haft fremgang i seks kvartaler, så det tyder på, at udviklingen kan 
fortsætte. Vi har lave renter og dollarkursen er steget, hvilket er godt for 
eksporten til USA, og så er forbrugernes tillid til fremtiden på et højt 
niveau«, siger Erik Bjørsted.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2600499/danskernes-oekonomiske-selvtillid-er-paa-hoejeste-niveau-i-7-aar/">Danskernes økonomiske 
selvtillid er på højeste niveau i 7 år</a></p><p>
Økonomen er dog ikke blind for, at der kan ske uforudsete ting, som ikke lader 
sig fange af almindelig økonomiske prognoser.
</p><p>
»Hvis der kommer en opblusning af krisen i Ukraine eller den græske uro 
omkring euroen tager til, så kan det påvirke virksomhedernes lyst til at 
investere i nye maskiner og få forbrugerne til at holde på pengene. Det 
samme gælder, hvis den europæiske centralbanks udpumpning af penge ikke 
virker«, siger Erik Bjørsted.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2519603/ecb-pumper-60-milliarder-euro-ud-i-europa-om-maaneden/">ECB pumper 60 milliarder euro 
ud i Europa om måneden</a></p><p>
Næstved ligger i den landsdel, hvor det går langsomst med at skabe private 
job. Men noget sker der.
</p><p>
Kommunen kan se, at ledigheden er faldende; særligt på kontanthjælpsområdet. 
Det kan både være fordi, at folk er kommet i arbejde, startet i uddannelse, 
flyttet til en anden kommune eller gået på pension.
</p><p>
»Vi kan se, at ledigheden i Næstved Kommune falder, og vi kan også fornemme, 
at virksomhederne så småt har fået mere at lave. Vi begyndte i efteråret 
2014 at tilbyde virksomhederne i Næstved en partnerskabsaftale, hvor 
jobcentret blandt andet tager hånd om hele ansættelsesprocessen, og den 
mulighed har virksomhederne taget imod med kyshånd«, siger 
arbejdsmarkedschef Kim Them Serup.
</p><h3>
Succes med eksport af vand til Kina smitter af
</h3><p>
En af baggrundene for, at konsulentvirksomheden Senobis i Næstved har kunnet 
hyre Anja Morrison og flere andre nye medarbejdere, er blandt andet, at 
selskabet har haft succes med at hjælpe mineralvandsproducenten Aquador fra 
Brande ind på det kinesiske marked.
</p><p>
»Det er ikke utænkeligt, at Aquador også kan ansætte nye folk nu. Det hele 
hænger jo sammen«, siger Thomas Skov fra Senobis.
</p><p class=" bl-elem">
De seneste månedstal fra Danmarks Statistik viser, at der kom 3.500 flere i 
arbejde fra december til januar. Særligt inden for den private sektor steg 
beskæftigelsen i januar, da 3.200 flere her kom i arbejde.
</p>	
</div>

</div></body></html>
