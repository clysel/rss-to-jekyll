---
layout:     post
title: 	    "Portræt: Vindertype skal hjælpe håndboldlandsholdet"
post_author:	    
post_date:	    Wed, 06 May 2015 12:09:41 +0200
post_site:	    politiken.dk 
post_link:	    http://politiken.dk/sport/haandbold/ECE2656510/portraet-vindertype-skal-hjaelpe-haandboldlandsholdet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I december 2005 spillede Mette Vestergaard sin sidste håndboldlandskamp. Efter 
et årti i rødt og hvidt var VM-bronzekampen mod Ungarn i Skt. Petersborg 
afslutningen på en lang og medaljetung karriere, og selv om det ikke blev 
til metal i Rusland, er den nyudpegede teammanager for kvindelandsholdet en 
af de store skikkelser i den danske håndboldhistorie. 
</p><p>
Det kan blive en stor gevinst for landsholdet under den kommende landstræner 
Klavs Bruun Jørgensen at have en tidligere spiller af Mette Vestergaards 
kaliber med som en samlende person i ledergruppen, og hun vil kunne dele ude 
af sin mægtige erfaring til de spillere, der skal tegne holdet de kommende 
år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2655556/noerd-med-ol-guld-i-bagagen-faar-toptjans-paa-haandboldlandsholdet/">Nørd med OL-guld i bagagen får 
toptjans på håndboldlandsholdet</a></p><p>
Nu 39-årige Mette Vestergaard debuterede på landsholdet i 1995, da Ulrik 
Wilbek var landstræner. Den gang var der ikke mange venstrehåndede danske 
bagspillere med landsholdsniveau, så den unge FIF-spiller kom allerede i 
1996 med til EM på hjemmebane, hvor det blev til guld. 
</p><p>
Det var dog først i 1998, da Jan Pytlick havde overtaget sat sig i sædet som 
rigstræner, at Mette Vestergaard fik en hovedrolle på det danske landshold. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE132324/foelelsesladet-afsked-for-pytlick/">Følelsesladet afsked for Pytlick</a></p><p>
Hun var af statur ikke den fødte bagspiller, men sin manglende størrelse i 
forhold til eksempelvis de østeuropæiske og norske modstandere kompenserede 
Mette Vestergaard for med et eminent overblik samt et teknisk fremragende 
udført skud. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/ECE132308/danmark-tabte-kampen-om-medaljer/">Danmark tabte kampen om medaljer</a></p><div class="art-fakta article-box">
<h4 class="">
Blå Bog</h4>
<h5>
Mette Vestergaard</h5>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00933/_____Intet_navn_____933941k.jpg" alt="" border="0"/><span class="caption"><span class="f-img-caption">Vinder. 
</span>Mette Vestergaard er en af de få kvindelige danske idrætsudøvere, der har vundet to OL-guld. Her er det guldet fra Sydney, der luftes. Arkivfoto: Jens Panduro</span></span></p><p><b>Født</b> 27. november 1975 i Taastrup 
</p><p><b>Klubber:</b> Rødovre, FIF, FCK og Lyngby 
</p><p><b>Debuterede</b> på landsholdet i 1995 
</p><p>
181 landskampe/519 mål 
</p><p><b>Sølv </b>ved U-VM i 1995 
</p><p><b>EM-guld</b> i 1996 og 2002 
</p><p><b>EM-sølv</b> i 1998 
</p><p><b>OL-guld</b> i 2000 og 2004 
</p><p><b>DM-topscorer</b> i 1996 og 2001. 
</p><p class=" bl-elem"><b>Årets </b>spiller i Danmark i 1996. 
</p>
</div>
</div><p>
I 2000 var Mette Vestergaard med på det danske hold, der vandt olympisk guld 
ved legene i Sydney. Det andet olympiske mesterskab i træk markerede 
samtidig enden på den første guldæra i landsholdets historie, da en lang 
række rutinerede spillere stoppede efterfølgende. </p><p>
Som nyudnævnt kaptajn fik Mette Vestergaard en nøglerolle i genopbygningen af 
det danske mandskab efter legene i Australien. Hun blev topscorer på det i 
hast sammensatte landshold, der efter guldtriumfen i Sydney landede på en 
beskeden 10. plads ved EM i Rumænien, men allerede i 2001 var Danmark 
tilbage i verdenstoppen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE131836/vestergaard-slipper-for-straf/">Vestergaard slipper for straf</a></p><p>
I bronzekampen ved VM i Italien mod Jugoslavien spillede Mette Vestergaard en 
af sine bedste landskampe nogensinde, men trods 16 mål fra anførerens 
venstrehånd, tabte Danmark slaget om medaljerne med 42-40. Og så var det en 
ringe trøst, at Vestergaard blev udtaget til verdensholdet. 
</p><p>
Revanchen faldt prompte året efter, da Danmark gik ubesejret gennem 
EM-slutrunden, og som anfører kunne Mette Vestergaard efter finalesejren i 
Aarhus over Norge løfte trofæet og få overrakt endnu en guldmedalje. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE124130/mette-vestergaard-goer-comeback-paa-landsholdet/">Mette Vestergaard gør comeback 
på landsholdet</a></p><p>
Selv om Mette Vestergaard havde stået last og brast med landstræner Jan 
Pytlick i både de gode og knap så gode tider, blev hun før VM i 2003 
frataget anførerhvervet. Hun var skadet, men følte alligevel at 
anførerbindet, som hun bar med stolthed, var hendes. 
</p><p>
Selv om hun kom tilbage på landsholdet året efter, holdt Pytlick fast i Karen 
Brødsgaard som ny anfører, og Vestergaard indordnede sig i den større sags 
tjeneste. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE102873/fck-forlaenger-med-mette-vestergaard/">FCK forlænger med Mette 
Vestergaard</a></p><p>
Det viste sig at være en god idé, for Danmark præsterede i 2004 et vaskeægte 
olympisk hattrick med den tredje guldmedalje på stribe, og med sin mægtige 
rutine spillede Mette Vestergaard endnu en gang en hovedrolle i et dansk 
medaljetogt. 
</p><p>
Efter triumfen i Athen sagde Mette Vestergaard farvel til landsholdet, men 
allerede året efter lod hun sig overtale til et comeback – ikke mindst ved 
udsigten til at føje en VM-medalje til samlingen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE93841/mette-vestergaard-stopper-paa-landsholdet/">Mette Vestergaard stopper på 
landsholdet</a></p><p>
Og det var ekstremt tæt på, at satsningen var lykkedes. Men eventyret stoppede 
alligevel i Skt. Petersborg uden en Hollywood-slutning. 
</p><p>
Danmark tabte 24-27 til Ungarn, og da slutsignalet lød i den russiske storby 
var det samtidig afslutningen på Mette Vestergaards landsholdskarriere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE73090/mette-vestergaard-melder-fra-til-vm/">Mette Vestergaard melder fra til 
VM</a></p><p>
Med 181 kampe for Danmark er hun nummer 6 på evighedsranglisten kun overgået 
af Janne Kolling (250), Lene Rantala 226), Camilla Andersen (194), Anette 
Hoffmann (183) og Katrine Fruelund (183). 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/ECE72388/vestergaard-er-ked-af-at-miste-anfoererbindet/">Vestergaard er ked af at miste 
anførerbindet</a></p><p>
På klubplan nåede Mette Vestergaard aldrig de samme højder som på landsholdet. 
Hun havde flere tilbud fra de førende klubber i sin storhedstid, men 
bagspilleren var ikke villig til at rykke teltpælene op og flytte til for 
eksempel Jylland. 
</p><p>
Derfor spillede hun det meste af sin seniorkarriere i FIF og siden FCK. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE22256/haandbold-medaljerne-blev-smidt-vaek/">Håndbold: Medaljerne blev smidt 
væk</a></p><p>
Mette Vestergaard har indtil for nylig spillet for Lyngby i 1. division og 
fungerer nu som ungdomstræner i HIK. 
</p><p>
1. juni træder hun dog ind på landsholdsscenen igen som teammanager, og det er 
ikke tilfældigigt, at Klavs Bruun Jørgensen har peget på Mette Vestergaard 
til jobbet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2352/haandbold-stjerner-bliver-i-fif/">Håndbold: Stjerner bliver i FIF</a></p><p class=" bl-elem">
»Mette har jo selv været en del af sporten på det plan i mange år, så hun 
kender rutinerne og har et godt indblik i den rolle, hun skal udfylde. Både 
organisatorisk og håndboldfagligt er hun rigtigt stærk, lige som hun som 
menneske er fair og til at stole på og dermed kan bidrage med meget uden for 
banen«, siger den fremtidige landstræner til dhf.dk. 
</p>	
</div>

</div></body></html>
