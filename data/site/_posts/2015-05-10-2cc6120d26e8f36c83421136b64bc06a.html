---
layout:     post
title: 	    "Ståle Solbakken siger til lykke til FCM"
post_author:	    
post_date:	    Sun, 10 May 2015 18:13:23 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2663571/staale-solbakken-siger-til-lykke-til-fcm/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<div class="art-fakta article-box">
<h4 class=""/><p>Ståle Solbakken </p><p>Blå bog </p>
<div class="fakta-body" data-buildingblock="embedded_factboxlink">
<p><b>Født 27. februar 1968 </b>i Kongsvinger, Norge. Manager i FC København.</p><p><b>Spillerkarriere:</b> Grue IL, Ham-Kam, Lillestrøm, Wimbledon, AaB, FC København. 79 superligakampe/13 mål for AaB, 14/4 mål for FCK. 58 landskampe/9 mål for Norge (1994-2000).</p><p><b>Mester</b> med AaB i sæsonen 1998-99 og FC København i 2000-01.</p><p class=" bl-elem"><b>Trænerkarriere: </b>Ham-Kam, FCK, 1. FC Köln, Wolverhampton, FCK. Fem gange mester med FCK samt en gang sølv og en gang bronze.</p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
</p><p>Glen Riddersholm har gjort det flot - og det har Brian </p><p class=" bl-elem">Priske også</p>

</blockquote>
</div><p>
Med 5-2-sejren over Randers FC på MCH Arena i mandags overtog FC Midtjylland 
superligarekorden med flest hjemmesejre på stribe – 14 lyder den nu på – fra 
FC København. Og hvis midtjyderne afslutter klubbens første guldsæson med 6 
sejre i de sidste runder, vil FCM også fjerne FCK som rekordholder, hvad 
angår flest point og flest sejre i en superligasæson. 
</p><p>
FCK’s store hold i 2010-11-sæsonen toppede Superligaen med 81 point og 25 
vundne kampe. FCM kan nå op på 82 point og 26 sejre. Men det tror de 
færreste af os nok på. Blandt os er Ståle Solbakken, der med sit FCK-hold om 
en uge i Herning kan sætte en stopper for midtjydernes nye rekordjagt, hvis 
ikke den afspores i Odense i dag. 
</p><p>
Bagud med 12 point i topstriden må Ståle Solbakken se tilbage på en sæson, 
hvor en dårlig start med kun 8 point (FCM fik 18) i de første 7 runder har 
været en tung byrde at slæbe med videre i turneringen. Og københavnerne har 
været hårdt ramt af skader. Men det er ingen undskyldning, siger manageren, 
der også er cheftræner. Han er faktisk udmærket tilfreds med sæsonen ud fra 
de betingelser, der har været, som han siger. Men han ærgrer sig stadig 
over, at holdet tabte 5 af 6 kampe (hjemme og i Europa) i indkøringsperioden 
med mange nye folk i start-11’eren først på efteråret. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2659608/fck-afskriver-mesterskab-og-forventer-underskud-i-2015/">FCK afskriver mesterskab og 
forventer underskud i 2015</a></p><p>
»Vi er i pokalfinalen. Det er godkendt. Vi fik mange kampe i Europa og var med 
i et gruppespil. Vi spillede 5 gode og 5 dårlige europæiske kampe. I de to 
opgør mod ukrainerne fra Dnipro, der nu er i semifinalerne i Europa League, 
præsterede vi helt perfekt. Og de unge spillere – vi har nu det yngste hold 
i FCK’s historie – fik international rutine. De unge har fået lang snor og 
megen spilletid i denne sæson, og det er godt for fremtiden«. 
</p><p>
»Vi har fået stor stabilitet i præstationerne, forsvarsspillet har været 
fantastisk, men vi har lavet for få mål og manglet noget mere X-factor, som 
Nicolai Jørgensen giver os. Og vi har hentet tæt på 2 point per kamp i 
Superligaen«. 
</p><h3>
Specialister i dødbolde 
</h3><p>
Problemet for FCK har bare været, at Glen Riddersholms FCM-hold har gjort det 
endnu bedre. 
</p><p>
»Det har været en fantastisk sæson for dem. Det må vi bare sige. Glen 
Riddersholm har gjort det godt, og det har Brian Priske også«, siger Ståle 
Solbakken med et lille smil. 
</p><p>
Lige forinden er han blevet konfronteret med den kendsgerning, at midtjyderne 
har lavet et hav af mål efter dødbolde, mens FCK har fået meget lidt ud af 
sine fri- og hjørnespark. Det er assistenttræner Priske, der er 
dødboldspecialist hos FCM. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/superligaen/ECE2653412/fodboldredaktoeren-fcks-fanbase-vokser---i-hobro-randers-farum-og-aalborg/">Fodboldredaktøren: FCK's 
fanbase vokser - i Hobro, Randers, Farum og Aalborg</a></p><p>
»Hvorfor den forskel? Godt spørgsmål«, funderer Ståle Solbakken – og henviser 
til, at Jakob Poulsen er en meget dygtig server hos FCM, og at midtjyderne 
har folk, der er gode til at komme ind i feltet, hvor det kan gøre ondt at 
være. I venstreforsvareren Ludwig Augustinsson har FCK fået en mand, der 
sagtens kan blive meget nyttig og vigtig i de offensive standardsituationer 
i fremtiden. 
</p><h3>
Godt gjort af FCM at hente Pusic 
</h3><p>
»Der er selvfølgelig andre forskelle på os og dem. Vi har som klubber 
forskellige dyder og værdier, og på det taktiske plan skilles vi ved, at de 
bl.a. mere end os ’slipper det hele løs’ og er stærke i en mod en-spillet. I 
defensiven er vi mere zoneorienterede, end de er. Men de mange mål, de har 
lavet, er selvfølgelig meget afgørende. De har været gode i det hurtige 
direkte angrebsspil, og de har mange, der kan score. Det var godt gjort af 
FCM at hente Martin Pusic i vinterpausen«, anerkender Ståle Solbakken. 
</p><p>
Og han udtrykker især beundring for Pione Sisto og Sylvester Igboun, som har 
noget ekstra at byde ind med i offensiven. 
</p><p>
Når man beder Ståle Solbakken sætte plusser eller minusser ud for de nye 
spillere hos FCK i denne sæson, starter han med at rose målmand Stephan 
Andersen. Han er også bestemt tilfreds med Mikael Antonsson, Mathias ’Zanka’ 
Jørgensen, Augustinsson og Daniel Amartey – og Bashkim Kadrii, der er 
langtidsskadet. 
</p><p>
At Pelle Nilsson og Steve de Ridder af forskellige grunde ikke har levet op 
til forventningerne, har alle kunnet se. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/superligaen/ECE2653298/skadet-cornelius-jeg-vil-ikke-snakke-med-dennis-flinta/">Skadet Cornelius: Jeg vil ikke 
snakke med Dennis Flinta</a></p><p>
To sæsoner i træk uden et mesterskab bryder ingen i FCK sig om. Men det vil 
være et plaster på såret, hvis københavnerne vinder pokalfinalen mod FC 
Vestsjælland – og så vil Solbakken og co. da erobre et trofæ, hvilket ikke 
lykkedes i 2014. 
</p><p>
»FC Vestsjælland er et formstærkt hold nu. De har gejst og dygtige spillere i 
bl.a. Rasmus Festersen, Michael Lumb med de gode indlæg og anfører Henrik 
Madsen«, siger Ståle Solbakken, der tager favoritværdigheden på sig i FCK’s 
tiende finale. 
</p><h3>
»Jeg har trivedes vældig godt«
</h3><p>
Manden, der har været med til at vinde fem mesterskaber, har i perioder i 
løbet af sæsonen set lidt stresset, presset og meget travl ud. Det har mange 
sagt. 
</p><p>
Ståle Solbakken siger selv, at det er rigtigt, at han har haft meget travlt, 
fordi han har fået et større ansvar som manager. 
</p><p>
»Men jeg føler ikke, at jeg har været stresset. Jeg har trivedes vældig godt, 
og det er jo stadig sådan, at det mest er trænerfunktionen, jeg beskæftiger 
og vil beskæftige mig med. Jeg er med til 95 procent af alle træninger. Jeg 
er træner til kl. 15.00 – og derefter kan jeg tage mig af de andre opgaver 
som manager«. 
</p><p>
»Det vigtige har været at styrke teamet omkring holdet og truppen og finde de 
rigtige folk. Her er vi nået meget langt med Johan Lange som teknisk 
direktør, en dygtig sportspsykolog og med en ny chefscout (svenskeren Jesper 
Jansson, tidligere sportschef i Helsingborg, red.)«. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/superligaen/ECE2661138/fc-vestsjaelland-maa-glemme-finale-og-taenke-paa-ligaen/">FC Vestsjælland må glemme 
finale og tænke på ligaen</a></p><p>
Måske får FCK også Petter Wettergren, assistenttræner i Elfsborg, ind i 
trænerstaben, er der spekuleret i. 
</p><p>
Ståle Solbakken ved, at han – bl.a. i kraft af den FCK-erfaring, han har, og 
det FCK-dna, han bærer – er den bedste til at sikre hovedstadsklubben nye 
mesterskaber og succes på den europæiske scene, og ledelsen stoler på ham. 
</p><p>
»Men det er ikke et egotrip. Vi skal være stærke sammen. Mit mål er, at vi 
skal vinde DM-titlen to år i træk, og hvis vi så ikke vinder det tredje år, 
skal vi vinde to igen. Og vi stræber efter at være med i gruppespillet i 
Champions League to af fem sæsoner«, siger Ståle Solbakken. Den daglige 
ledelse og bestyrelsen har besluttet at fortsætte med et højt 
investeringsniveau, som det hedder. Der skal hentes flere spillere end den 
slovenske landsholdskantspiller Benjamin Verbic ind til forstærkning. 2-3 
offensive spillere er et godt gæt. 
</p><h3>
Kvist til FCK - men kun for at træne 
</h3><p><i class=" bl-elem">Hvad med Nicklas Bendtner – og hvad med William Kvist og den tidligere 
Esbjerg-spiller Peter Ankersen, som har været nævnt som interessante for FCK?</i></p><p>
»William kommer snart, men han skal bare træne med os for at være i form til 
landskampene i juni. Han kommer ikke tilbage for at spille for FCK. Han vil 
blive i udlandet. Det ligger fast. Bendtner og Ankersen? Dem vil jeg ikke 
snakke om«. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2660967/presset-stiger-paa-superligaens-dommere/">Presset stiger på Superligaens 
dommere</a></p><p>
Ståle Solbakken – der vil undre sig, hvis han ikke selv har stået på en 
landstræneremneliste hos DBU siger, når man bringer Glen Riddersholms navn 
på bane som landstræner, at han ikke kender ham som person. 
</p><p class=" bl-elem">
»Som træner har han, som jeg har sagt, gjort det flot i denne sæson. Og jeg 
vil gerne allerede nu og her sige til lykke til ham og FCM. Jeg behøver ikke 
at vente til 17. maj i Herning«. 
</p>	
</div>

</div></body></html>
