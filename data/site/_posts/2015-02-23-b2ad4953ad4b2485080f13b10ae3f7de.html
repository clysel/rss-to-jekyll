---
layout:     post
title: 	    "Lykke May om Cover-gate: Husk på, at mode er fantasi"
post_author:	    
post_date:	    Mon, 23 Feb 2015 17:07:15 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2559001/lykke-may-om-cover-gate-husk-paa-at-mode-er-fantasi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Googler man Lykke May Andersen dukker der billeder af hendes ansigt op på 
adskillige forsider på internationale modeblade som Elle og Vogue. Men også 
på danske Cover, som i sidste uge modtog hård kritik for et billede af en 
model, der så ekstraordinært mager ud - selv for en fotomodel. Malene 
Malling, der udgiver Cover på Malling Publications, har været ude og beklage 
billedet, som hun kaldte for »en stor fejl«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2554015/cover-beklager-tynd-model-denne-modeserie-skulle-vi-ikke-have-trykt/">Cover beklager tynd model: 
»Denne modeserie skulle vi ikke have trykt«</a></p><p>
Den 32-årige fotomodel Lykke May kender modebranchen ud og ind. Hun kalder nu 
sidste uges Cover-sag for »fuldstændig overdrevet«. Hun mener, at moden 
aldrig har påstået at være realistisk. Mode er kunst bygget på fantasier. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Cover_Magasin_914673d.jpg" alt="" border="0"/><span class="caption"><span class="f-img-caption">#Covergate. 
</span>Det omtalte billede af den 16-årige model (Foto: Cover)</span></span><i class=" bl-elem">Hvad tænkte du, da du så billedet fra Cover?</i></p><p>
Jeg har kigget nøje på det, og jeg tror, at det ser sådan ud, meget på grund 
af lyssætningen. Jeg ved ikke, hvorfor de har valgt det her billede. Men jeg 
synes, at sagen er blevet blæst meget op. Ja, hun ser tynd ud. Men det er 
bare ét billede. Og desuden er billedet jo bare en måde at vise tøj frem på. 
Det er jo ikke, fordi Cover har kaldt serien for ’Nye kropsidealer’. 
</p><p><i class=" bl-elem">Men synes du ikke, at det her billede er lidt ekstremt?</i></p><p>
Jo. Jeg synes det her billede er en fejl. Når man tænker på, hvor hårdt det er 
gået ud over Lululeika (modellen på det omtalte billede, red.), så skulle 
man have taget hensyn og ikke bragt det. Når det så er sagt, så synes jeg at 
også, at Cover skal skal stå ved deres kreative ytringsfrihed og minde folk 
om, at mode er bygget på fantasier. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2556813/moderedaktoer-det-er-et-ekstremt-billede-i-dansk-sammenhaeng/">Moderedaktør: »Det er et 
ekstremt billede i dansk sammenhæng«</a></p><p><i class=" bl-elem">Når man laver sådanne modeserier, tænker man så på, om det er et realistisk 
billede, man skaber?</i></p><p>
Ordet »realistisk« er en direkte modsætning til, hvad modebranchen står for. 
Man skal huske på, at branchen bygger på fantasi. Mode er en kreativ 
kunstform, og fotografer, stylister, designere betragter det, de laver, som 
kunst. »Realistisk« har det aldrig været. 
</p><p><i class=" bl-elem">Synes du ikke, at modebranchen har noget ansvar for de idealbilleder, de 
skaber? </i></p><p>
Det synes jeg til dels. Branchen har selvfølgelig et ansvar et eller andet 
sted. Men det er high fashion, vi taler om her. Det er modemagasiner, og de 
skal have lov til at have kunstnerisk frihed. De laver jo ikke foldere til 
folkeskolen. Hvis man skal klandre nogen, så er det designerne. Det er dem, 
der laver de små kollektionsstørrelser og dermed bestemmer, hvor store 
modellerne skal være. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2554798/modelbureau-tynd-model-har-ikke-anoreksi/">Modelbureau: Tynd model har 
ikke anoreksi</a></p><p><i>Tror du, at der en sammenhæng mellem modens kropsideal og hvor mange unge, 
der lider af spiseforstyrrelser?</i><span class="img-contimg-fl-right"><img class="image inlineLightBox" src="http://multimedia.pol.dk/archive/00915/_____Intet_navn_____915571d.jpg" alt="" border="0"/><span class="caption"><span class="f-img-caption">Model. 
</span>Lykke May. Foto: Jacob Erhbahn</span></span></p><p>
Det er forkert at sige, at der kun er ét rigtigt kropsideal i branchen. Hvis 
man ser på nogle af de piger, der ligger på toppen nu, som for eksempel Lara 
Stone og Kate Upton, så er de jo ikke helt ultra tynde. Der er mange steder 
i modebranchen, man kan kigge hen, hvor modellerne ser helt anderledes ud. 
Der er mange af de tynde piger, men jeg mener, at billedet er nuanceret. Man 
kan ikke tale om ét kropsideal i modebranchen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2555707/forening-mod-spiseforstyrrelser-aflyser-samarbejde-med-modebranchen/">Forening mod 
spiseforstyrrelser aflyser samarbejde med modebranchen</a></p><p><i class=" bl-elem">Men hvis man som en helt almindelig forbruger ser i bladene, ser man meget 
få billeder, man kan relatere til. Hvilken effekt tror du, det har?</i></p><p class=" bl-elem">
Jeg tror, man skal skelne mellem modebranchen som industri og den kunstneriske 
del af branchen. Modens kunstneriske udtryk, som man ser i bladene, er ikke 
realistisk, og det skal man måske gøre klart for folk. Det er ikke meningen, 
at man skal komme til at se sådan ud. Det handler ikke om at skabe noget 
realistisk, det handler om at skabe noget perfekt ud fra fantasi. Som et 
eventyr. 
</p>	
</div>
</div></body></html>
