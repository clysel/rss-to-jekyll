---
layout:     post
title: 	    "Peter Gade bliver landstræner i Frankrig"
post_author:	    
post_date:	    Sat, 25 Apr 2015 12:48:16 +0200
post_site:	    politiken.dk 
post_link:	    http://politiken.dk/sport/ECE2642907/peter-gade-bliver-landstraener-i-frankrig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den tidligere danske badmintonstjerne Peter Gade skal være landstræner i 
Frankrig i de kommende fem år.
</p><p>
Det betyder, at han forlader et job som træner på talentcenter Østsjælland i 
Gentofte.
</p><p>
Det skriver Badminton Danmark i en pressemeddelelse.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE1853666/lettet-peter-gade-jeg-har-presset-alt-ud-af-min-krop/">Lettet Peter Gade: Jeg har 
presset alt ud af min krop</a></p><p>
»Jeg kan rigtigt godt lide Frankrig, og jeg er et sted i mit liv, hvor jeg 
gerne vil prøve mine idéer af, og se hvordan de virker. Det virker som et 
ressourcestærkt forbund, og jeg er meget glad for den opbakning, jeg 
allerede har fået«, siger Peter Gade i pressemeddelelsen.
</p><p>
Den tidligere danske verdensstjerne forventer i øvrigt at blive boende i 
Danmark.
</p><p>
Peter Gades formelle stillingsbetegnelse er 'performance director'. Det 
betyder foruden landstrænerjobbet også, at han skal have fokus på 
talentudviklingen i Frankig.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ol2012london/sportsgreneol2012/badminton2012/peter_gade/ECE1707871/medaljedroemmen-brast-staerk-kineser-snyder-gade-for-en-sidste-triumf/">Medaljedrømmen brast: Stærk 
kineser snyder Gade for en sidste triumf</a></p><p>
Han skal således træne landets bedste spillere på træningscentret Insep i 
Paris og være ansvarlig for talentudviklingen i hele landet.
</p><p>
»Jeg har langsigtede intentioner for fransk badminton og arbejder derfor med 
langtidsholdbare idéer. Forhåbentlig bliver Frankrig en af de førende 
badmintonnationer i Europa og på sigt også globalt«, siger 
Peter Gade.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE1853628/peter-gade-fik-lov-at-vinde-sin-sidste-kamp/">Peter Gade fik lov at vinde 
sin sidste kamp</a></p><p class=" bl-elem">
Den nu 38-årige Peter Gade stoppede sin aktive karriere i 2012. Han har vundet 
fem VM-medaljer i herresingle og havde givetvis vundet flere, hvis ikke en 
slem knæskade undervejs havde sat karrieren på standby.
</p>	
</div>

</div></body></html>
