---
layout:     post
title: 	    "Nick Caves frigjorte poesi på brækposer er blodig alvor"
post_author:	    
post_date:	    Wed, 06 May 2015 15:54:18 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2657349/nick-caves-frigjorte-poesi-paa-braekposer-er-blodig-alvor/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Nick Cave: Brækposesangen. </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
Oversat af Niels Brunse efter The Sick Bag Song. 
</p><p>
Gyldendal, 168 sider, 200 kroner. Udkommer i dag.
</p><p class=" bl-elem">
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på politiken.dk/plus. 
</p>
</div>
</div><p>
Når inspirationens muse melder sig, griber man ud efter nærmeste stykke papir. 
Hvilket i en flyvemaskine typisk vil være en brækpose. 
</p><p>
I 2014 var Nick Cave på en stor turné i USA og Canada. Undervejs begyndte han 
at skrive tekster på brækposerne. Eller <i>sick bags, </i>som de 
hedder på engelsk. 
</p><p>
Ganske symbolsk for en kunstner, der har opkastet sig til noget stort ved ofte 
at have ganske syge sager i posen. 
</p><p><i>For motion discomfort</i> står der på Air Canadas brækpose. Jo, det kan 
give ubehag at være i konstant bevægelse, men for en kunstner er det kvalmen 
og svimmelheden værd. 
</p><p>
Få steder har rockmusikken og litteraturen indgået et mere vellykket ægteskab 
end hos rocksangeren Nick Cave. En af rockmusikkens største tekstforfattere 
siden Dylan. 
</p><div class="art-quote article-box">
<p class="quote"/>
<blockquote>
<p class="quote-txt">
Få steder har rockmusikken og litteraturen indgået et mere vellykket ægteskab 
end hos rocksangeren Nick Cave.
</p>
</blockquote>
</div><p/><p>
Foruden sine mange albumudgivelser har Cave med held udgivet både tekster og 
romaner. Der er sagt og skrevet meget om Caves forhold til Bibelen og 
William Faulkner, men ’Brækposesangen’ kaster blandt meget andet også nyt 
lys over Caves mange andre litterære og musikalske muser, »denne uens og 
kævlende hær af inspiration«. 
</p><h3>
Selvportrættet af »ådselskunstneren«
</h3><p>
Fremgangsmetoden er enkel. Cave har på brækposen skriblet indfald, 
iagttagelser og skitser til sange og digte. Bagefter er brækposens indhold 
blevet hældt på skriftens form og har åbenbaret sig som 
turnédagbogsoptegnelser (hvorfor tager hans kone ikke telefonen?), digte, 
mini-essays eller sangtekster, der kan være enten potentielt levedygtige 
eller »lorteformede, dødfødte«. 
</p><p>
Alt sammen skrevet med Caves lyriske prosa med hang til retorisk højspænding 
og en særlig forkærlighed for det barokke, makabre kærlighedsdrama. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/cd-beat/ECE2645049/iceage-frontmands-soloudspil-slingrer-en-tand-for-soesygt/">Iceage-frontmands soloudspil 
slingrer en tand for søsygt</a></p><p>
Efterhånden som projektet skrider frem, bliver teksterne mere udfoldede, og 
digteren letter stadig mere frigjort på sine »brækposevinger«. 
</p><p>
Metaforen for sangskriveren Cave er billedet af en dreng, der står på en 
jernbanebro over en flod og venter på, at toget skal komme buldrende på 
syngende skinner. Springer han ud, vil han enten blive slået ihjel eller 
opleve noget stort. 
</p><div class="art-quote article-box">
<p class="quote"/>
<blockquote>
<p class="quote-txt">
Om løst og fast synger Caves sprog ramsaltet og stjernebesat sort med en 
poetisk råstyrke
</p>
</blockquote>
</div><p/><p>
»Du må tage det første skridt alene«. Ud i den blå luft, hvor konklusionen er 
uafgjort, men modet altafgørende. 
</p><p>
Om løst og fast synger Caves sprog ramsaltet og stjernebesat sort med en 
poetisk råstyrke, hvor det dybt personlige og palimpsesten mødes. I 
palimpsesten skrives der oven på en anden tekst. 
</p><p>
Cave skriver videre på sine brækposer og oven på det indhold, som 
inspirationskilderne har kastet op i tidens løb, mens Cave har skovlet i sig 
som en sulten ulv. 
</p><p>
Selvportrættet af »ådselskunstneren« som mytoman med sarkastisk selvindsigt er 
afslørende og gevaldig underholdende. 
</p><h3>
Caves sisyfosmyte
</h3><p>
I 1992 lavede Cave albummet ’Henry’s Dream’ med sangen ’Papa Won’t Leave You 
Henry’. Det er ikke godt at vide, hvor mange af de sveddryppende fans der i 
forbifarten tænkte over, at Henry er den gennemgående figur i den 
amerikanske digter John Berrymans digtcyklus ’The Dream Songs’. 
</p><p>
At Caves morderiske ballader ikke kun er inspireret af folkesange og 
skillingsviser, men nok så meget af Berrymans forvredne folklore og lige så 
rå som avancerede poesi, slår Cave fast ved en sen nat på Grand Hotel i 
Minneapolis at nærme sig Berrymans drømmesang nummer 54 »som en mestertyv«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2647205/spaendende-personportraet-gaar-i-fodsporene-paa-en-maaske-spion/">Spændende personportræt går i 
fodsporene på en (måske) spion</a></p><p>
Johnny Cash, T.S. Eliot og Leonard Cohen får blandt mange andre også 
overraskende selskab af Bryan Ferry på heltehylden. Ifølge Caves 
sisyfosmyte er man som rocksanger dømt til livet igennem at skubbe Elvis 
Presleys tykke vom op ad bjerget! 
</p><div class="art-quote article-box">
<p class="quote"/>
<blockquote>
<p class="quote-txt">
'Brækposesangen' veksler mellem det seriøse og det muntre, men underteksten er 
blodig alvor 
</p>
</blockquote>
</div><p/><p>
Og minsandten om ikke Cave blev vampyrkneppet af Bob Dylan. Efter at have 
trykket hænder med det store D, der roste sin yngre kollega, følte Cave sig 
svag og kold. Det blev begyndelsen til en skrivekrise. Snart triumferede 
Dylan med ’Love &amp; Theft’, mens Cave fik fiasko med ’Nocturama’. 
Bob havde udsuget Nicks mojo! 
</p><p>
’Brækposesangen’ veksler mellem det seriøse og det muntre, men underteksten er 
blodig alvor. Hvad skriver man på? Hvordan får teksten sit eget liv? 
</p><p class=" bl-elem">
Nick Cave går på jagt efter inspirationens kilder, mens han ryger og rejser på 
kryds og tværs af det amerikanske kontinent. 
</p>	
</div>

</div></body></html>
