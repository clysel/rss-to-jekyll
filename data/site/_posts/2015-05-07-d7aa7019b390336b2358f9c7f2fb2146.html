---
layout:     post
title: 	    "Løbsk russisk rumfartøj brænder op i atmosfæren i nat"
post_author:	    Steffen McGhie
post_date:	    Thu, 07 May 2015 08:39:00 +0000
post_site:	    ing.dk 
post_link:	    http://ing.dk/artikel/loebsk-russisk-rumfartoej-braender-op-i-atmosfaeren-i-nat-175945
---
<html><body><div><section class="body">
			<p>Det russiske rumfartøj Progress 59, som i sidste uge røg ud i et ukontrolleret spin i rummet, vil ifølge beregninger genindtræde i Jordens atmosfære 23:34 i nat dansk tid over det nordøstlige Mexico, hvorved fartøjet vil brænde op.</p>
			<p>Det er hjemmesiden Satflare, som monitorer satellitters kredsløb om Jorden i realtid,  der har regnet på det løbske forsyningsfartøjs genindtræden i atmosfæren. En lang række faktorer influerer imidlertid fartøjets nedstigning, og Satflare forbeholder sig en seks timers margen.</p>
			
			<p>Forhold som atmosfærens tæthed, solvind og andet rumvejr spiller ind. Desuden er fartøjets flyvestabilitet en ukendt faktor, eftersom det er uvist, hvordan fartøjet vil reagere på atmosfærisk træk.</p>
			<p>På hjemmesiderne <a href="http://www.satflare.com/track.asp?q=40619,25544#TOP">Satflare</a> og <a href="http://www.n2yo.com/?s=40619">N2YO</a> kan du følge fartøjets position.</p>
			<p>Progress 59 befinder sig i skrivende stund 154 kilometer over Myanmar. Det ubemandede forsyningsfartøj flyver med over 25.000 km/t og roterer 360 grader hvert femte sekund.</p>
			<p>Det russiske flyvekontrolteam opgav i sidste uge at genvinde kontrollen med Progress 59 og erkendte, at fartøjet, som har en en værdi af 329 millioner kroner, vil gå til grunde i atmosfæren med sin last på tre tons forsyninger til den internationale rumstation ISS.</p>
			<p>Progress 59 skulle have bragt brændstof, ilt, mad og vand op til besætningen på rumstationen, hvor beholdningen i forvejen er lav efter et amerikansk forsyningsfartøjs forlis i oktober.</p>
			<h2>Mulig eksplosion</h2>
			<p>Årsagen til fartøjets problemer er stadig ukendt. Det har ikke været muligt for flyvekontrollørerne at fastslå, om navigationsantennen er udfoldet korrekt efter frakoblingen fra Soyuz-raketten, som førte fartøjet ud i rummet.</p>
			<p>Den militære kommandocentral Joint Space Operations Centre ved det amerikanske luftvåbens Vandenberg Air Force Base i Californien har observeret 44 vragrester, der er gået i kredsløb tæt på Progress 59, hvilket indikerer, at der er sket en eksplosion om bord på fartøjet.</p>
			<p>Besætningen på ISS kommer ikke til at lide overlast som følge af tabet af forsyningsfartøjets last. Rumstationen har typisk en beholdning på seks måneders forsyninger.</p>
			<p>Den næste planlagte forsyningsmission til ISS bliver SpaceX CSR-7 i midten af juni. Opsendelsen af det næste russiske Progress-forsyningsfartøj er foreløbigt fastsat til starten af august.</p>
			<p><em>Et kamera på Progress 59 har optaget fartøjets hidsige spin og Jorden, der hastigt passerer forbi kameraets synsfelt:</em> <section class="video plugin"/></p>
			
			<p/></section>
		
		  </div></body></html>
