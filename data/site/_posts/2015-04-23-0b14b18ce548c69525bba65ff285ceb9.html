---
layout:     post
title: 	    "Nyt renseanlæg gør spildevand fra Herlev Hospital drikkeligt "
post_author:	    
post_date:	    Thu, 23 Apr 2015 17:57:20 +0200
post_site:	    politiken.dk 
post_link:	    http://politiken.dk/oekonomi/ressourceoekonomi/ECE2638471/nyt-renseanlaeg-goer-spildevand-fra-herlev-hospital-drikkeligt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta </h4>
<div class="fakta-body" data-buildingblock="embedded_factboxlink">
<p><b>Herlev Hospital </b>udleder i dag 140.000-150.000 kubikmeter spildevand om året. </p><p>Når udbygningen af hospitalet er færdig, kommer mængden op på omkring 190.000 kubikmeter, hvilket svarer til mængden fra en by med 3.500 indbyggere.</p><p>Herlev Hospital anvender omkring 900 forskellige medicintyper.</p><p class=" bl-elem">Det nye spildevandsanlæg har kostet 42 mio. kroner, fordi det er det første af sin art. Annlæg kan bygges for 25 mio. kroner.</p>
</div>
</div><p>
De kagefadsstore, hvide keramikskiver er en halv centimeter tykke og 
angiveligt fulde af huller. Flere tusinde huller, faktisk. Som man meget 
svagt kan ane som et mønster af lidt grålige linjer, hvis man kigger rigtig 
godt efter – og ved, at de er der. 
</p><p>
Keramikskiverne er filtre, og de udgør en central del af renseanlægget på 
Herlev Hospital. 
</p><p>
Når spildevandet presses igennem de mikroskopiske huller i keramikfiltrene, 
fjernes alt, der er større end 200 nanometer (0,0002 millimeter) fra vandet. 
</p><p>
Men det er faktisk ikke det virkeligt innovative ved det nye renseanlæg, siger 
projektingeniør Jess Krarup fra Herlev Hospital. Det, der gør renseanlægget 
til noget særligt, er efterbehandlingen af spildevandet med ozon, 
ultraviolet bestråling og granuleret aktivt kul. 
</p><p>
»Det er her, medicinresterne forsvinder«, forklarer Jess Krarup ved siden af 
de runde, lodrette ståltanke, hvor efterbehandlingen foregår. 
</p><p>
Derfra ledes vandet ned i afløbet. Og videre til det fælleskommunale 
rensningsanlæg i Avedøre – selv om det er så rent, at man godt kan drikke 
det. Hvilket Jess Krarup dog ikke vil anbefale. 
</p><p>
»Jeg er blevet provokeret til at drikke det et par gange, men det er altså 
ikke drikkevand«, siger han. Vandet kan derimod bruges i for eksempel 
hospitalets køleanlæg. 
</p><h3>
Ingen krav til hospitaler
</h3><p>
Renseanlægget, der er udviklet af Grundfos Biobooster og DHI, har gjort Herlev 
Hospital i stand til, som det første i landet, at fjerne medicinrester fra 
sit spildevand. Mange medicinrester nedbrydes ikke ved almindelig 
spildevandsbehandling, og en række stoffer, ikke mindst antibiotika, er 
problematiske at få ud i vandmiljøet. 
</p><p>
I dag er der ikke krav til hospitalerne om at rense deres spildevand for 
medicinrester, blandt andet fordi man har manglet teknologi til at gøre det. 
Men flere kommuner i hovedstadsområdet er ifølge Ingeniøren på vej med krav. 
Samtidig planlægger 10 ud af de 14 største af de sygehusbyggerier, der er i 
gang i disse år, at rense deres spildevand ud over de gældende krav. 
</p><p>
Udfordringen er, at den økonomiske ramme for byggerierne er lagt helt fast på 
forhånd af det statslige udvalg, der udarbejdede den overordnede plan for 
blandt andet super sygehusene. Regionerne må ikke gå ud over rammen, heller 
ikke for at finansiere tiltag, der ellers giver økonomisk mening, siger Jens 
Stenbæk (V), formand for Region Sjælland og for udvalget for 
Sundhedsinnovation og Erhvervssamarbejde. 
</p><p>
»Derfor kæmper man i de forskellige byggeprojekter for at få gjort plads til 
projekter, som tilgodeser flere formål på en gang. Som ekstra 
spildevandsrensning, der både er rigtig godt for miljøet, giver en bedre 
driftsøkonomi og samtidig et godt hjemmemarked for nogle virksomheder, som 
kan udvikle ny teknologi«, siger Jens Stenbæk. 
</p><p>
Byggerierne er ikke lige langt fremme, så flere af dem afventer resultaterne 
fra det nye renseanlæg i Herlev og et forsøg, som er i gang på det nye 
supersygehus i Skejby ved Aarhus. 
</p><p>
Her er tale om et pilotprojekt, hvor en teknologi udviklet af Krüger A/S 
testes dels på hospitalet, dels ved at blive koblet på et kommunalt 
renseanlæg, fortæller projektdirektør Frank Skriver Mikkelsen. 
</p><p>
»Vores tese er, at man får meget mere miljø for pengene ved at koble det op på 
det kommunale renseanlæg end ved at bruge det alene på hospitalet. Det meste 
medicinudskilning sker jo i folks hjem«, siger Frank Skriver Mikkelsen. 
Resultatet af pilotprojektet vil være klar ved omkring årsskiftet 2016-17. 
</p><h3>
I testfase
</h3><p>
På Herlev Hospital blev det nye renseanlæg taget fuldt i brug i september 
sidste år. Det er blevet bygget som det allerførste led i udbygningen af 
hospitalet, et projekt til 2,25 milliarder kroner, som blandt andet omfatter 
et Kvinde-Barn Center og et Akuthus. Resten af udbygningen er i udbud og 
ventes at være færdig i slutningen af 2018. 
</p><p>
Renseanlægget er nu inde i en test- og dokumentationsfase, som Jess Krarup 
håber vil munde ud i, at hospitalet kan få lov til at lede det rensede 
spildevand direkte ud i det nærliggende vandløb Kagså i stedet for at sende 
det på en overflødig tur gennem det kommunale renseanlæg. 
</p><p>
Dermed vil hospitalet kunne spare nogle af de 4,5 millioner kroner, som det 
hvert år betaler for vand og spildevandsrensning. Driftsomkostningerne ved 
anlægget på hospitalet er væsentlig lavere end prisen for at sende 
spildevandet til det kommunale anlæg. 
</p><p>
Anlægget er helt lukket, og det ganske svage lugt, man denne formiddag kan 
spore i anlæggets hus med de mange stålrør og -tanke, skyldes alene, at 
anlægget står åbent, fordi nogle filtre skulle skiftes, fortæller Jess 
Krarup. 
</p><p>
Det slam, der kommer ud af den første, mekaniske filtrering, hvor alt over 1,5 
millimeter udskilles, bliver opsamlet i store plastikposer og sendt til 
Vestforbrænding. Slammet fra de keramiske filtre tørres, før det også sendt 
ryger til Vestforbrænding. Anlægget omfatter også biologisk behandling af 
spildevandet. 
</p><p>
Den avancerede rensning tiltrækker stor interesse, også fra udlandet. Der har 
blandt andet været journalister og politikere fra Malaysia, Kina, Singapore, 
Japan, Indonesien og Sydkorea på besøg i den lave bygning på hjørnet af 
Turkisvej. 
</p><p>
Renseanlægget er bygget som et offentligt-privat innovationsprojekt, OPI, med 
tilskud fra blandt andet Markedsmodningsfonden. Grundfos har selv 
finansieret en del af det for at få teknologien afprøvet i fuld skala. 
</p><p class=" bl-elem">
»Vores forventning er, at vi vil få en masse ordrer. Vi mener, at decentral 
spildevandsrensning er det, man skal satse på i fremtiden på for eksempel 
hospitaler og kemiske fabrikker. Så man ikke skal have alt spildevand 
igennem alle de dyre teknologier«, siger Bent Gadgaard, der er direktør for 
Grundfos Biobooster. 
</p>	
</div>

</div></body></html>
