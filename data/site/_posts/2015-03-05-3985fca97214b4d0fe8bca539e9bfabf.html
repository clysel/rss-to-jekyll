---
layout:     post
title: 	    "SAS må aflyse fly igen i dag"
post_author:	    
post_date:	    Thu, 05 Mar 2015 08:35:31 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2574215/sas-maa-aflyse-fly-igen-i-dag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tre flyafgange til henholdsvis Aberdeen, Warszawa, Luxembourg og Düsseldorf 
fra København med SAS er aflyst i dag. 
</p><p>
Aflysningerne er efterdønninger af en arbejdsnedlæggelse blandt SAS' 
kabinepersonale i weekenden. Det bekræfter Trine Kromann-Mikkelsen, 
pressechef i SAS, over for Ritzau. 
</p><p>
»Vi har tre aflysninger i dag, og det er på grund af mangel på 
kabinepersonale. Flyene blev aflyst i går, så vores kunder er orienteret om 
situationen«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2574202/334-aflysninger-under-weekendens-konflikt-kostede-sas-40-millioner/">334 aflysninger under 
weekendens konflikt kostede SAS 40 millioner </a></p><p>
Ifølge Københavns Lufthavns hjemmeside er et morgenfly til Luxembourg, der 
skulle lette klokken 8, dog også aflyst. 
</p><p>
Selv om det nu er tre dage siden, SAS-personalet genoptog arbejdet, har 
strejken skabt efterdønninger siden. I går lød det fra SAS, at 15 fly ville 
blive aflyst. 
</p><h3>
Strejke har kostet omkring 40 mio. kroner 
</h3><p>
Pressechef i SAS, Trine Kromann-Mikkelsen, sagde i den forbindelse til 
Politiken, at selskabet ikke havde fået rettet op efter strejken så hurtigt 
som forventet. Blandt andet manglede der kabinepersonale. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2570185/foerst-onsdag-er-sas-flytrafik-tilbage-til-normal/">Først onsdag er SAS' flytrafik 
tilbage til normal</a></p><p>
Kabinepersonalet i SAS strejkede fra fredag i sidste uge og til i mandags, 
fordi 147 SAS-ansatte skal flyttes over i datterselskabet Cimber. 
</p><p>
Cimber har en billigere overenskomst, og det frygter de ansatte at blive ramt 
af. SAS har dog oplyst, at personalet kan tage deres nuværende løn- og 
arbejdsvilkår med til Cimber, indtil der næste gang skal forhandles 
overenskomst i 2017. 
</p><p class=" bl-elem">
I en regnskabsmeddelse, som SAS netop er kommet med, oplyses det, at der i alt 
har været 334 aflysninger, og strejken forventes at koste flyselskabet 
omkring 40 millioner kroner. 
</p>	
</div>
</div></body></html>
