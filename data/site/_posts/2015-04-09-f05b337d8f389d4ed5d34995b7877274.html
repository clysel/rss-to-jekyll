---
layout:     post
title: 	    "Lars fra Aalborg skal lige sende Sønderjyske i Europa, inden medaljejagten med AaB indledes"
post_author:	    
post_date:	    Thu, 09 Apr 2015 11:10:04 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2621051/lars-fra-aalborg-skal-lige-sende-soenderjyske-i-europa-inden-medaljejagten-med-aab-indledes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
Rygterne har svirret gennem længere tid, mens torsdag blev det omsider en 
realitet, at 56-årige Lars Søndergaard vender tilbage til den klub han for 
år tilbage spillede for og senere indledte trænerkarrieren i. 
</p><p>
Sønderjyskes nuværende cheftræner tiltræder efter denne sæson hos de snart 
detroniserede danske mestre og pokalvindere fra AaB på en toårig aftale frem 
til sommeren 2017. Han afløser succestræneren Kent Nielsen, der rejser til 
Fyn og OB. 
</p><p>
AaB's sportsdirektør Allan Gaarde har siden december kendt til Kent Nielsens 
exit og har ført samtaler med et hav af kandidater til jobbet som chef i en 
af landets mest meriterede klubber. Der måtte et udskilningsløb til, før 
ålborgenseren kunne vende hjem til AaB. 
</p><h3>
15-20 kandidater 
</h3><p>
»Vi har i ansættelsesforløbet af en ny cheftræner været igennem en lang og 
grundig proces, hvor vi vel indledningsvis havde 15-20 mand på en 
bruttoliste. Herfra har vi efterfølgende gennemført én eller flere samtaler 
og tests med syv kvalificerede træneremner, og blandt disse navne var Lars 
Søndergaard den første mand, vi havde samtale med, og i hele forløbet har 
Lars været blandt vores absolutte topkandidater til jobbet«, forklarer Allan 
Gaarde, der selv nåede at have Søndergaard som cheftræner og assistent i de 
sidste tre år af 1990'erne. 
</p><p>
Da svenske Hans Backe forlod AaB i 2000 - samtidig med at Gaarde rejse til 
Udinese i den italienske Serie A - rejste Lars Søndergaard med Backe til 
Østrig, hvor duoen kørte parløb som chef og assistent, inden den nye 
AaB-træner fik eneansvaret for Austria Salzburg - klubben, der siden blev 
opslugt af Red Bull-koncernens mange millioner og nu prøver at etablere sig 
i den europæiske sub-elite. 
</p><h3>
Viborg var et bump på vejen 
</h3><div class="art-fakta article-box">
<h4 class="">
Lars Søndergaard</h4>
<div class="fakta-body" data-buildingblock="embedded_factboxlink">
<p><b>Født:</b> 5. april 1959 (56 år)
</p><ul><li class=" bl-elem"><b> Spillede hele sin karriere </b>i AaB, men en korsbåndsskade medførte 
et tidligt karrierestop. 40 kampe for AaB blev det til. </li></ul><p><b>Trænerkarriere</b></p><ul><li>1996-1997: Ungdomstræner i AaB</li><li> 1997: Cheftræner i AaB</li><li> 1998-2000: Assistenttræner i AaB</li><li> 2000-2001: Assistenttræner i Austria Salzburg</li><li> 2001-2003: Cheftræner i Austria Salzburg</li><li> 2004-2005: Cheftræner i Austria Wien</li><li> 2006-2007: Cheftræner i Grazer AK</li><li> 2007: Cheftræner i Wacker Tirol Innsbruck</li><li> 2008-2009: Ungdomsansvarlig i Red Bull Salzburg</li><li> 2009-2010: Cheftræner i Viborg FF (fyret i november 2010 på grund 
af dårlige resultater)</li><li> 2011-2015: Cheftræner i Sønderjyske</li><li class=" bl-elem"> 2015- : Cheftræner i AaB</li></ul><p><b>Øvrigt</b></p><ul><li class=" bl-elem"> Lars Søndergaard har pendlet fra Aalborg gennem hele sit ophold i Sønderjyske.</li></ul><ul><li> I oktober 2014 blev Lars Søndergaard straffet af DBU med to spilledages karantæne 
for på Twitter at have kritiseret dommer Anders Poulsens præstation 
i opgør mellem FC København og Randers.</li><li class=" bl-elem"><i>Anders Poulsen ??? Undlader rødt til Gislason, derefter billigt 
straffe. Skal han dømme i Kbh??</i>“, tweetede Lars Søndergaard.</li></ul><p class=" bl-elem"><i class=" bl-elem">ritzau</i></p>
</div>
</div><p>
Lars Søndergaard bestred ligeledes chefjob i Austria Wien og et par andre 
østrigske klubber, inden han i 2009 vendte tilbage til dansk fodbold i form 
af Viborg i den næstbedste række. </p><p>
Her var målsætningen en tilbagevenden til Superligaen, men det glippede og 
kort inde i anden sæson blev Søndergaard sat fra bestillingen. 
</p><p>
Sønderjyske blev Lars Søndergaards næste destination. I Haderslev har 
Søndergaard være en nøglefaktor i stabiliseringen af en klub, der år efter 
år nærmest er dømt til nedrykning på forhånd. 
</p><h3>
Kan aflevere Sønderjyske i Europa 
</h3><p>
I AaB er målsætningen altid medaljer og en plads i Europa. Det sidste jagter 
Søndergaard fortsat i denne sæson. Sønderjyske er nemlig i semifinalerne i 
DBU Pokalen, hvor FC Vestsjælland er næstsidste hurdle i jagten på det, der 
vil være en historisk triumf og førstegangsoplevelse for de hårdtarbejdende 
og velstrukturerede sønderjyder. 
</p><p>
»Jeg vil gerne understrege, hvor glad jeg er og har været for mine snart fire 
år i Sønderjyske, og jeg ser frem til at gøre arbejdet færdigt med dem her i 
foråret«, siger Søndergaard, der passer perfekt ind i AaB’s profil med en 
stærk lokal forankring - og erklærer aftalen med AaB for »et drømmejob«. 
</p><p>
»Jeg ser frem til sammen med den øvrige stab at være med til at tage AaB 
videre til næste step, og forhåbentlig kan vi sammen bygge videre på de 
seneste års dygtige arbejde«, siger han. 
</p><p class=" bl-elem">
Lars Søndergaard får allerede 26. april mulighed for at se hovedparten af sine 
kommende spillere efter i sømmene. Her gæster AaB nemlig Haderslev i 
Superligaen. 
</p>	
</div>

</div></body></html>
