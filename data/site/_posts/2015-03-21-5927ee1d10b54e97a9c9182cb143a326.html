---
layout:     post
title: 	    "USA evakuerer specialstyrke fra Yemen efter angreb"
post_author:	    
post_date:	    Sat, 21 Mar 2015 16:27:36 +0100
post_site:	    politiken.dk 
post_link:	    http://politiken.dk/udland/ECE2598236/usa-evakuerer-specialstyrke-fra-yemen-efter-angreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
USA trækker en specialstyrke på 100 mand ud af Yemen efter gårsdagens blodige 
angreb, der kostede mindst 137 livet og sårede flere hundrede. Det skriver 
CNN.
</p><p>
De 137 mistede livet under et angreb mod to moskeer i Yemens hovedstad, Sanaa.
</p><p>
Flere selvmordsbombere sprængte sig selv i luften udenfor to shiamuslimske 
moskeer fredag.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2597420/terrorekspert-is-vil-udnytte-kaos-i-yemen/">Terrorekspert: IS vil udnytte 
kaos i Yemen</a></p><p>
Udmeldingen fra USA kommer, samtidig med at den afsatte præsident Abd-Rabbu 
Mansour Hadi for første gang længe taler offentligt.
</p><h3>
Lukkede ambassader
</h3><p>
Han opfordrer Houthi-bevægelsen til at trække sig tilbage fra flere 
ministerier, som gruppen har taget kontrollen over, da den i januar satte 
sig på den politiske magt i hovedstaden Sanaa og satte præsidenten under 
husarrest.
</p><p>
Det er Abd-Rabbu Mansour Hadis første tale siden flugten fra husarresten.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2598013/voldsomt-dobbelt-selvmordsangreb-skraemmer-eksperter/">Voldsomt dobbelt 
selvmordsangreb skræmmer eksperter</a></p><p>
Flere lande har lukket deres ambassader i Yemen på grund af Houthi-militsen, 
som i flere år har kæmpet mod styret i Yemen og nu kontrollerer store dele 
af det fattige land.
</p><p>
Hadi opfordrer alle parter i Yemens konflikt til at deltage i samtaler i 
Saudi-Arabiens hovedstad, Riyadh, for at løse landets politiske krise.
</p><p class=" bl-elem">
I en tale på tv omtaler han Houthi-bevægelsen som kupmagere og siger, at hans 
flugt til fødebyen Aden i det sydlige Yemen skete for at bevare sammenholdet 
i Yemen.
</p>	
</div>
</div></body></html>
