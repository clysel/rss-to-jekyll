---
layout:     post
title: 	    "Kvist: Nyttesløst at mødes med DBU lige nu"
post_author:	    
post_date:	    Thu, 05 Mar 2015 19:26:44 +0100
post_site:	    politiken.dk 
post_link:	    http://politiken.dk/sport/fodbold/ECE2575530/kvist-nyttesloest-at-moedes-med-dbu-lige-nu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
William Kvist mener, det er nyttesløst, at Spillerforeningen mødes med Dansk 
Boldspil-Union (DBU), så længe fodboldunionen ikke er villig til at indgå en 
kollektiv aftale med Spillerforeningen.
</p><p>
Der er ifølge DBU planlagt et møde på torsdag i næste uge. Men 
Spillerforeningen får ikke meget ud af et møde med DBU, som det ser ud lige 
nu, fortæller Kvist.
</p><p>
»Det, at DBU har talt med Spillerforeningen om nye møder, er ikke relevant 
lige nu. Spillerforeningen er klar til at holde møder med DBU 24/7. 
Spillerforeningen er klar til at mødes med DBU og forhandle i aften, hvis 
det skulle være«.
</p><p><b class="ext-link">LÆS MERE </b><a class="embeddedlink" href="http://politiken.dk/sport/fodbold/ECE2574962/dbu-skyder-tilbage-paa-landsholdsspillerne/">DBU skyder tilbage på 
landsholdsspillerne </a></p><p>
»Men indtil DBU er klar til at indgå i forhandlinger med os om indgåelse 
af en kollektiv aftale, som indgås mellem Spillerforeningen og DBU, er det 
nytteløst at mødes«, skriver Kvist i en mail til Ritzau.
</p><p><i class=" bl-elem">Er det korrekt, når DBU melder ud, at Spillerforeningen forvrænger 
sandheden eller ligefrem lyver?</i></p><p>
»Vi spillere er blevet fuldt informeret af Spillerforeningen i hele 
forløbet. Og alle de informationer, vi har fået fra vores forhandlere, har 
hidtil vist sig at være korrekte«, svarer Kvist.
</p><p><b class="ext-link">LÆS MERE</b><a class="embeddedlink" href="http://politiken.dk/sport/fodbold/ECE2574798/voldsom-kritik-fra-landsholdets-spidser-dbu-holder-spillere-fans-og--sponsorer-for-nar/">Voldsom kritik fra landsholdets 
spidser: DBU holder spillere, fans og sponsorer for nar</a></p><p><i class=" bl-elem">DBU fortæller, at der er blevet forhandlet kollektive aftaler. Er det 
rigtigt? I så fald hvordan gik de forhandlinger set med jeres øjne?</i></p><p>
»Det er ikke korrekt, at der er blevet forhandlet om kollektive aftaler. 
DBU's folk meddelte i går, at de ikke havde mandat til at forhandle om en 
aftale mellem DBU og Spillerforeningen«.
</p><p>
»Derfor blev forhandlinger selvklart end ikke startet op«, forklarer 
Kvist.
</p><p class=" bl-elem">
Wigan-spilleren har ingen kommentarer til, om spillerne er villige til at 
stille op til de kommende landskampe mod USA og Frankrig senere i marts.
</p>	
</div>
</div></body></html>
