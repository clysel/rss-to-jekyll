---
layout:     post
title: 	    "Assad er presset - også i sit eget bagland"
post_author:	    
post_date:	    Wed, 29 Apr 2015 19:26:09 +0200
post_site:	    politiken.dk 
post_link:	    http://politiken.dk/udland/fokus_int/borgerkrigenisyrien/ECE2647835/assad-er-presset---ogsaa-i-sit-eget-bagland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Borgerkrigen i Syrien</h4>
<div class="fakta-body"><p>
<a href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/"> 
<img src="http://multimedia.pol.dk/archive/00921/Mideast_Syria_Timel_921742d.jpg" alt="" border="0"/></a><br/>
<br/>
Borgerkrigen i Syrien har varet i over fire år. 220.000 er blevet dræbt, en 
million er kvæstet, og 11 millioner er sendt på flugt. 
</p>
<p>
<a href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/">Få hele historien - fortalt i 10 kapitler </a>
</p>
</div>
</div>
<p>
Alle spådomme om den syriske diktators fald er hidtil gjort til skamme, men nu 
møder Assad en serie af tilbageslag, som på ny sår tvivl om 
Assad-diktaturets overlevelse. 
</p><p>
Robert Ford, USA's tidligere ambassadør i Syrien, vurderer i en analyse for 
Middle East Institute i Washington, at »vi kan se tegn på begyndelsen til 
afslutningen« af Assads regime. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2619455/analyse-yarmouks-fald-viser-assads-svaghed/">Analyse: Yarmouks fald viser 
Assads svaghed </a></p><p>
Assad har ifølge Ford ikke haft en god vinter. Diktatoren har netop mistet 
kontrollen med provinshovedstaden Idlib, som er afgørende for hans flugtvej 
til hans klans hjemsted i det nordøstlige Syrien. Hans militær har måttet 
opgive at genvinde kontrollen med forstæder til hovedstaden, Damaskus. 
Militæret har også lidt nederlag i Syriens næststørste by, Aleppo, i det 
nordlige Syrien og omkring den sydlige storby Dara’a, hvor hele oprøret 
begyndte for fire år siden. 
</p><p>
Og som om det ikke var nok, har Assad netop fyret cheferne i to af sine 
sikkerhedstjenester. Det er ildevarslende for det syriske diktatur, som 
allerede har mistet kontrollen med halvdelen af landet. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00932/Syrien_1_sp_J15206__932034w.jpg" alt="" border="0"/></span></p><h3>
Assads dage er talte 
</h3><p>
Da oprøret begyndte i marts 2011, skulle syrere betale 50 lokale pund for én 
amerikansk dollar. 
</p><p>
I dag, hvor Syrien er martret af krig, og halvdelen af befolkningen er på 
flugt, har centralbanken ifølge det syriske nyhedsbureau Sana sat den 
officielle pris på en dollar til 260 pund. 
</p><p>
I hovedstaden, hvor staten holder prisen på fødevarer nede, koster et kilo 
brød 35 pund – ude i landet koster et kilo brød i bedste fald 260 pund. 
</p><p>
Assads dage er talte, skriver Liz Sly, Washington Posts erfarne korrespondent 
i Beirut, efter at Assad-styrker i weekenden mistede kontrollen over byen 
Jisr al-Shughour i den nordlige del af Idlib-provinsen. 
</p><p>
Hun kalder nederlaget for Assads styrker »det sidste i en kæde af sejre for 
oprørsstyrker, som har gjort markante fremskridt på slagmarken både i den 
nordlige og den sydlige del af landet«. 
</p><h3>
Flere offensiver 
</h3><p>
Sly citerer samtidig den saudiske kommentator Jamal Khashoggi for at sige, at 
konflikten i Syrien er ved at ændre sig afgørende og negativt for regimet: 
»Jeg tror, vi vil se en ende på Assad-regimet, og vi er nødt til at 
overveje, hvad der vil ske dagen efter, fordi den dag er nær«. 
</p><p>
Assads styrker har efter vinteren kastet sig ud i flere offensiver, dels for 
at sikre magten over hovedstaden og genvinde kontrollen over hele Aleppo, 
dels for at undgå, at Idlib-provinsen skule falde i oprørernes hænder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2615312/assad-diktaturet-har-ingen-fremtid-i-syrien/">Assad-diktaturet har ingen 
fremtid i Syrien</a></p><p>
Alle tre offensiver er mislykkedes, og Assads militær har svært ved at 
kontrollere hovedvejen fra Damaskus til provinsbyerne Hama og Homs. I sidste 
ende handler det om, om Assad kan sikre sin ’bagdør’ op til kystområdet ved 
Latakia, hvor den alawittiske Assad-klan har base. 
</p><h3>
Uro i inderkredsen 
</h3><p>
For første gang i flere år er der også tegn på uro i Assads inderste kreds. 
Efter flere måneders rygter om, at sikkerhedschefen i Damaskus, Rustom 
Ghazaleh, var såret, fyret eller forsvundet, hævdes det nu i Damaskus, at 
han er død. 
</p><p>
En anden efterretningschef, Rafiq Shahadeh, blev fyret i sidste måned. Begge 
har hørt til Assads nærmeste. Én af Assads fætre, Munzer al-Assad, er 
samtidig blevet arresteret i Latakia – det er dårlig nyt for hans bagland, 
der plejer at kunne stole på, at Assad i hvert fald skøtter sine egne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2643786/syriens-regime-melder-om-henrettelse-af-civile-i-tabt-by/">Syriens regime melder om 
henrettelse af civile i tabt by</a></p><p>
»Det ser ud til, at der er en større konflikt i gang inden for Assad-regimet«, 
siger en diplomat til Washington Post. 
</p><p>
Assads luftvåben har de seneste dage ifølge det Syriske Observatorium for 
Menneskerettigheder kastet 230 af de omstridte tøndebomber og bombet mål i 
otte provinser – også sin egen ved Latakia – søndag og mandag. Flere end 100 
civile blev dræbt, og tusinder er på flugt. 
</p><h3>
Åben over for forhandlinger 
</h3><p>
Robert Ford skærer Assads problemer ud i pap: Hans styrker har svært ved at 
forsvare sig, endnu sværere ved at genvinde tabt terræn. Han oplever 
voksende uro inden for regimets rækker. Og han møder utilfredshed i sit 
alawittiske bagland, hvor mænd i stigende tal undgår at lade sig hverve til 
militæret. 
</p><p>
Endnu et tegn på krise: Ifølge Ford synes Assad mere åben over for 
forhandlinger uden at stille krav på forhånd. 
</p><p>
FN’s særlige udsending til Syrien, Staffan de Mistura, arbejder på en tredje 
runde Genève-forhandlinger. Ifølge det syriske nyhedsbureau har Mistura 
netop inviteret Iran til at deltage i en ny runde. 
</p><p>
Men hvis Assad er svækket, er udsigten til et klart alternativ ikke styrket. 
En koalition af islamistiske militser, ledet af Jabhat al-Nusra, står bag 
Assad nederlag i Idlib-provinsen. 
</p><p class=" bl-elem">
I det sydlige Syrien er hans militær primært svækket af oprørere i den 
moderate Frie Syriske Hær. Og i det nordlige og nordøstlige Syrien er det 
især IS-bevægelsen, der presser diktatorens styrker. De er alle med til at 
presse Assads militær omkring Damaskus. 
</p>	
</div>

</div></body></html>
