---
layout:     post
title: 	    "Suspenderet Top Gear-vært får massiv opbakning fra fans"
post_author:	    
post_date:	    Wed, 11 Mar 2015 18:57:41 +0100
post_site:	    politiken.dk 
post_link:	    http://politiken.dk/kultur/ECE2582705/suspenderet-top-gear-vaert-faar-massiv-opbakning-fra-fans/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Tv-succesen Top Gear</h4>
<div class="fakta-body" data-buildingblock="embedded_factboxlink">
<p>
Top Gear er et såkaldt bilmagasin, hvor biler bliver testet og anmeldt. 
Programmet er britisk men bliver i dag vist i 170 forskellige lande. 
</p><p>
Ifølge BBC bliver programmet set af mere end 350 millioner seere ugentligt. 
</p><p>
Top Gear har vundet flere priser, blandt andet en Emmy, en pris, der gives til 
tv-produktioner, i 2005 for 'Best Non-scripted Entertainment Show'. 
</p><p>
Top Gear Live er en udvidelse af tv-programmet, hvor værterne tager rundt i 
hele verden med et enormt motorsportsshow.
</p><p class=" bl-elem">
Top Gear Live har også været i Danmark med følget på 135 lastbiler, tre skibe, 
et fragtfly, 94 biler og 150 sæt dæk.
</p>
</div>
</div><p>
Fans verden over vil have tv-kanalen BBC til at genoverveje suspenderingen af 
Jeremy Clarkson, vært på det populære bilmagasin Top Gear, og flere end 
400.000 har i skrivende stund støttet den <a target="_blank" href="https://www.change.org/p/bbc-reinstate-jeremy-clarkson">online 
underskriftsindsamling</a> 'BBC: Bring Back Clarkson'.
</p><p>
Jeremy Clarkson er bortvist på grund af et håndgemæng med en Top 
Gear-producer, og den britiske nyhedsavis <a target="_blank" href="http://www.dailymail.co.uk/news/article-2988412/Top-Gear-s-Jeremy-Clarkson-suspended-BBC-fracas-producer.html">Daily 
Mail</a> skriver, at kontroversen mellem de to skulle have fundet sted på 
grund af et forsinket middagsmåltid. 
</p><p>
Da det gik op for den populære vært, at der ikke var hyret catering under de 
igangværende optagelser, slog det klik for ham, og han langede ud efter 
produceren, skriver avisen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/kultur/ECE2582488/top-gears-jeremy-clarkson-er-blevet-suspenderet-fra-bbc/">Top Gears Jeremy Clarkson er 
blevet suspenderet fra BBC</a></p><p>
Det er de mange fans ligeglade med. Tilkendegivelserne vælter ind på 
underskriftsindsamlingens hjemmeside, og de siger noget om Jeremy Clarksons 
gennemslagskraft som vært - én vil eksempelvis have, at man i stedet 
bortviser den producer, der ikke føjede Jeremy Clarkson. 
</p><p>
Så toneangivende er han, at han eftersigende har fået et udtryk opkaldt efter 
sig. Bliver man 'Clarksoned' betyder det således, at man har købt en bil, 
der bliver smadret og nedgjort af ham i programmet. 
</p><p>
For det er det, han gør, og fornærmelserne er blevet hans vartegn. Som da han 
skulle anmelde den dansk-producerede Zenvo ST1 i Top Gears 21. sæson. Han 
havde forventet H.C. Andersen udstyret med vinduesviskere eller den lille 
havfrue med dørhåndtag, siger han i programmet, men ved første øjekast 
overrasker den knaldorange sportsvogn positivt med sine mere end 1.100 
hestekræfter og en tophastighed på 375 kilometer i timen. 
</p><p>
Derefter går det hurtigt nedad. Bagbremserne virker ikke, koblingen ryger. 
Bilen bliver sendt til reparation i Danmark, men kommer retur et par uger 
efter. Denne gang fejler kølesystemet, og bilen bryder i brand under sin 
tredje tur på testbanen. 
</p><p>
»Og det var enden på det«, lyder konklusionen, da Jeremy Clarkson vurderer den 
brændende bil både farlig og uegnet til kørsel. Hårde ord fra en vært, der 
ifølge kanalen BBC, der sender Top Gear, har mere end 350 millioner seere i 
sin hule hånd hver uge. 
</p><h3>
Manden, alle elsker at hade 
</h3><p>
Men nu kan det være slut med det. Det nyeste afsnit af 'Top Gear' vil ikke 
blive vist som planlagt, skriver BBC, og det er sandsynligt, at i alt tre 
afsnit fra den nuværende sæson bliver annulleret. 
</p><p>
Da Top Gear blev sendt første gang i 1988 var det ellers også med den nu 
54-årige Jeremy Clarkson som vært. 
</p><p>
Han er uddannet journalist og begyndte karrieren på lokalavisen Rotherham 
Advertiser, efter han var blevet træt af arbejdet som sælger i sin fars 
firma. Moderen var skolelærer, selv blev han smidt ud af skolen. 
</p><p>
I 1993 giftede han sig med sin manager Frances Cain. De fik tre børn, men er 
siden blevet skilt i 2014. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2279324/top-gear-vaert-faar-roeffel-for-neger-kommentar/">Top Gear-vært får røffel for 
neger-kommentar </a></p><p>
I 2002 blev Top Gear relanceret, og Jeremy Clarkson indtog igen værtsrollen. 
Denne gang sammen med medværterne James May og Richard Hammond. 
</p><p>
Jeremy Clarkson er det politisk ukorrekte og storrygende midtpunkt. James May, 
også kaldt 'Captain Slow' (Kaptajn Langsom red.), er den høflige brite, der 
ikke kører i helt samme tempo som de to andre - hverken i bil eller 
temperament - og Richard Hammond, der både er yngre og dygtigere til at køre 
bil end de andre, er den de andre rakker ned. Blandt andet med øgenavnet 
'Hamster'. Passionen for biler har de til fælles, og de formår at lade den 
smitte af på en målgruppe, der går på tværs af både alder, køn og 
nationalitet. 
</p><p>
Anmeldere er enige om, at det især er synergien mellem de tre værter, der gør 
Top Gear til en kæmpe succes, og med Jeremy Clarkson som den 
altoverskyggende hovedperson i Top Gear-universet, og nu en manglende brik, 
spekulerer flere medier i, hvad hans afgang kommer til at betyde for 
seertallet og ikke mindst programmets fremtid. 
</p><h3>
Nazisalutter, racisme-anklager og spirituskørsel 
</h3><p>
Det er med stor sandsynlighed hans enorme popularitet hos seerne, der har 
gjort, at BBC i årevis har fundet sig i en til tider uheldig opførsel. 
Listen over skandaler er efterhånden lang. 
</p><p>
Der var dengang Jeremy Clarkson under et interview i det britiske talkshow 
'The One Show' opfordrede til, at man skød offentlige arbejdere, der 
strejkede. Den udmelding fik han lov til at undskylde for på åben skærm 
efter 50.000 seerklager til BBC. Han benyttede lejligheden til også at 
undskylde over for alle spurve, han måtte have fornærmet, hvilket udvandede 
undskyldningen en del. 
</p><p>
Værterne har i fællesskab stået bag nazisalutter, nedgørende jokes om både 
tyskere, polakker og mexicanere, der ifølge dem laver mad, der »ligner 
opkast med ost på«. De har kørt spritkørsel over indlandsisen, da de fandt 
ud af, at der ikke er gældende trafikregler på internationalt farvand, og 
senest er Jeremy Clarkson kommet i hård modvind ved at bruge ordet 'nigger' 
under fremsigningen af en børneremse i et afsnit af Top Gear. 
</p><p class=" bl-elem">
Her gav Jeremy Clarkson en dybfølt og oprigtig undskyldning, der blev optaget 
og lagt på nettet, og BBC gav ham en sidste chance. 
</p>	
</div>
</div></body></html>
