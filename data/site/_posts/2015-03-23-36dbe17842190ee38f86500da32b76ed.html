---
layout:     post
title: 	    "Politiet kan ikke finde beviser for, at Jackie blev gruppevoldtaget"
post_author:	    
post_date:	    Mon, 23 Mar 2015 21:58:06 +0100
post_site:	    politiken.dk 
post_link:	    http://politiken.dk/udland/ECE2601271/politiet-kan-ikke-finde-beviser-for-at-jackie-blev-gruppevoldtaget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politiet i den amerikanske by Charlottesville kan ikke umiddelbart finde 
beviser, der bekræfter, at der skulle have fundet en gruppevoldtægt sted på 
University of Virginia. 
</p><p>
En gruppevoldtægt, der i november sidste år for første gang trak overskrifter 
og blev diskuteret i adskillige internationale medier, efter det amerikanske 
magasin Rolling Stones offentliggjorde historien om den førsteårsstuderende 
'Jackie', der angiveligt blev voldtaget af syv mandlige medstuderende til en 
fest i 2012, uden efterfølgende hjælp fra universitetets ledelse. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har ingen grund til at tro, at der skete noget i klubhuset
</p>
<p class="sender">
Timothy Longo, politichef 
</p>
</blockquote>
</div><p>
Det siger politichefen Timothy Longo dag. </p><p>
»Vi har ingen grund til at tro, at der skete noget i klubhuset«, siger chefen 
for det lokale politi ifølge NBC News. 
</p><p>
Han tilføjer, at man stadig ikke kan konkludere, at »der ikke skete noget 
forfærdeligt med Jackie« den aften i Phi Kappa Psi fraternity-huset, som er 
et hus, hvor det såkaldte »broderskab« af mandlige studerende holder til. 
</p><p>
Det er dog ikke lykkedes politiet at finde beviser, der kan bekræfte den 
studerendes historie, siger Timothy Longo. 
</p><p>
Politichefen karakteriserer derfor nu sagen som »henlagt«, men ikke lukket. 
</p><h3>
En national tendens 
</h3><p>
Sagen om Jackie tog sin begyndelse sidste år, da Rolling Stones fortalte 
hendes historie. 
</p><p>
En historie, der med gruopvækkende detaljer beskrev, hvordan den dengang 
18-årige studine blev inviteret til fest af nogle mandlige medstuderende i 
deres broderskab, deres såkaldte fraternity, men endte med at blive lokket i 
op i et mørkt rum i deres klubhus, hvor hun i tre timer blev gruppevoldtaget 
af syv studerende som et led i et indvielsesritual. 
</p><p>
Historien affødte ikke kun overskrifter i adskillige amerikanske og 
udenlandske medier. 
</p><p>
Den førte også til demonstrationer ved University of Virginia, hvor Jackies 
historie blev en stopklods og et forbud mod broderskaberne og deres 
drukkultur på det eliteprægede universitet. 
</p><p>
Andre universiteter fulgte efter med lignende forbud. 
</p><p>
Og sagen blev større end det. 
</p><p>
For Jackies historie, som Rolling Stones havde beskrevet, rummede ikke kun de 
90.000 ord, magasinet havde afsat til at fortælle den. 
</p><p>
Den var ikke kun Jackie. Den var national. Det blev den i hvert fald hurtigt, 
da flere i den amerikanske offentlige debat pegede på statistikkerne, der 
viste, at Jackies historie indskrev sig blandt universiteterne, der på 
nationalt plan oplever flere og flere problemer med ikke kun seksuelle 
overgreb og druk, men også vold og ulykker. 
</p><p>
Især fra universiteternes såkaldte fraternities, broderskaber, som Jackies 
gerningsmænd angiveligt også var en del af. 
</p><h3>
En kølig ledelse 
</h3><p>
Ledelsen på University of Virginia blev efter afsløringerne mødt af protester 
og kritik, fordi de langt hen ad vejen havde imødegået sagen med kølighed. 
Og det blev ikke bedre, da studenter-nyhedsmediet WUVA i en video kunne 
afsløre prodekanen erkende, at der i årevis ikke var blevet bortvist elever, 
der havde begået seksuelle overgreb - også selvom gerningsmænd mere eller 
mindre havde tilstået. 
</p><p><b class="ext-link">RAMT AF KRITIK</b><a class="embeddedlink" href="http://politiken.dk/udland/ECE2465351/sag-om-gruppevoldtaegt-faar-kritikken-til-at-hagle-ned-over-amerikansk-universitet/">Sag om gruppevoldtægt får 
kritikken til at hagle ned over amerikansk universitet</a></p><p>
Men også det amerikanske magasin Rolling Stones, der havde lagt spalter til at 
fortælle hendes historie, blev kritiseret efter offentliggørelsen. 
</p><p>
Flere amerikanske medier pegede nemlig på, at magasinet ikke havde været 
grundigt nok, når det gjaldt at tjekke detaljerne i Jackies historie. Blandt 
andet havde Rolling Stones hverken navngivet eller konfronteret de påståede 
voldtægtsmænd. 
</p><p>
Derfor kunne det anklagede broderskab også i kølvandet på sagen skrive i en 
pressemeddelelse, at de på en række punkter kunne afvise Jackies påstande. 
Blandt andet havde der slet ikke fundet en fest sted den dag, hun hævdede, 
voldtægten skulle være sket. Det hævdede de i hvert fald. 
</p><p/><h3>
Nægter at samarbejde med politiet 
</h3><p>
Tilbage står stadig spørgsmålet: Er Jackies historie sand? 
</p><p>
Det er endnu ikke blevet endeligt be- aller afvist. 
</p><p>
Selv har magasinet Rolling Stone offentliggjort en udtalelse, hvor de siger, 
at journalisterne havde haft fuld tillid til Jackie, men at tilliden »nu 
viser sig at være fejlplaceret« efter nærmere undersøgelser. 
</p><p>
Heller ikke politiet har svaret efter fem måneders efterforskning af sagen. 
</p><p>
Politichefen Timothy Longo siger ifølge Washington Post, at Jackie over for 
politiet nægter at tale om episoden, ligesom hun heller ikke vil give 
myndighederne oplysninger, som de ellers ville kunne bruge i deres 
efterforskning. 
</p><p>
Politiet har angiveligt heller ikke haft held med at finde nogle mistænkte i 
sagen, som matcher de oplysninger, som fremgår i Rolling Stones' artikel. 
</p><p>
Udtalelsen fra politiet i dag er første gang, myndighederne offentligt har 
givet deres vurdering af Jackies sag. 
</p><p class=" bl-elem">
Dommen lyder i dag på henlagt, men sagen er stadig åben, forsikrer Timothy 
Longo. I tilfælde af at nye vidner skulle ønske at komme frem med noget, der 
kunne bringe politiet videre i deres efterforskning. 
</p>	
</div>
</div></body></html>
