---
layout:     post
title: 	    "Video: Nu sender Amagers nye forbrænding kæmpe-røgringe ud af skorstenen"
post_author:	    Mathias Skov Johansen
post_date:	    Tue, 24 Feb 2015 09:17:00 +0000
post_site:	    ing.dk 
post_link:	    http://ing.dk/artikel/video-nu-sender-amagers-nye-forbraending-kaempe-roegringe-ud-af-skorstenen-174326
---
<html><body><div><section class="body"><p>Tegnestuen BIG (Bjarke Ingels Group) vil sørge for, at der kommer kæmpe røgringe ud af skorstenen på Københavns kommende forbrændingsanlæg, Amager Bakke, to kilometer fra Rådhuspladsen.</p>
			<p>Dampen fra forbrændingsanlægget skal opsendtes som røgringe i afmålte intervaller fra skorstenens 124 meter høje top. Hver røgring bliver synlig over hele København og vil visuelt markere, hvad der udledningsmæssigt svarer til et kvart ton CO2.</p>
			<p>Skorstenen udformes derfor som en voluminøs cylinder, hvorunder der også bliver plads til café og udsigtspunkt.</p>
			
			<p>Røgringene blev oprindelig udtænkt i samarbejde med den tyske kunstnergruppe Realities:United. Da Bjarke Ingels Group ledte efter partnere at realisere den aparte røgring-mekanisme med, faldt valget blandt andet på den danske gør-det-selv-raketbygger Peter Madsen og hans rumlaboratorium, der også holder til i nabolaget på Refshaleøen.</p>
			<p>En del forsøg siden er røgringe-konceptet nu klar til en ny stor test.</p>
			<p><strong>I nedenstående video gennemfører Bjarke Ingels og Peter Madsen testen af en tidligere prototype til røgmaskinen</strong><br/><section class="video plugin"/></p>
			
			<p/></section><p>Det foregår onsdag i B&amp;W-hallerne på Refshaleøen i København. Her vil tegnestuen og samarbejdspartnere ad flere omgange teste den seneste version af røgmaskinen.</p>
			<p>Kort sagt bliver damp indsnævret i toppen af et rundt kammer og under tryk skudt af sted i en donut-lignende formation. Efter opsendelse stabiliserer vanddampens rotation røgringen, inden den går i opløsning. Selvom løsningen er simpel og fungerer statisk, har denne metode til at danne en vortex ifølge BIG aldrig før været afprøvet.</p>
			<p>Til testen, der ikke er offentlig tilgængelig, vil projektleder Jakob Lange og andre fra BIG-tegnestuen være til stede med konsulenter fra Rambøll, forskere fra DTU og Peter Madsen.</p>
			<p>Ingeniøren vil ligeledes være til stede og forventer at kunne skrive flere detaljer om teknikken.</p>
		
		  </div></body></html>
