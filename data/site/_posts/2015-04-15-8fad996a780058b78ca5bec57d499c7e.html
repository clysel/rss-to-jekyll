---
layout:     post
title: 	    "Cyborgs og marionetter danser sig mageløst gennem historien"
post_author:	    
post_date:	    Wed, 15 Apr 2015 12:17:42 +0200
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2628435/cyborgs-og-marionetter-danser-sig-mageloest-gennem-historien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Oprørene fandt ikke sted her. Vi så dem på tv. 
</p><div class="art-fakta article-box">
<h4 class="">
Dansehallerne: Tumult</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
Af Recoil Performance Group. 
</p><p>
Kor.: Tina Tarpgaard, komp.: Mathias Friis-Hansen, scen.: Johan Kølkjær, 
lysdesigner: Andreas Buhl. 
</p><p class=" bl-elem">
Til 18. april.
</p>
</div>
</div><p>
Kaotiske masser på Tahrirpladsen i Kairo og besætterne bag Occupy Wall Street 
med deres telte i Zucotti Park i New York, som for længst er pillet ned 
igen. Men i Dansehallerne kan man i disse dage genopleve historiens sus og 
ekkoet af revolutionen.</p><p>
Hvordan koreograferer man historiske begivenheder, som ikke havde noget 
centrum, ingen klar begyndelse, ingen ledere? 
</p><p>
Det interessante ved ’Tumult’ af Recoil Performance Group er, at vi ikke ser 
enkeltindivider, men en kollektiv struktur, en massebevægelse. Og vi sidder 
lige midt i den. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/ECE2621242/aarhusiansk-danseteater-mister-fodfaeste/">Aarhusiansk danseteater mister 
fodfæste</a></p><p>
Omgivet af en åben rig, et metalskelet som dem, man hænger højttalere op i til 
rockkoncerter, har vi udsyn til fire dansere. 
</p><p>
Demian Haller, Asher Lev, Siri Wolthoorn og Jonas Örknér ordner og regerer, 
kravler op og spænder nogle store elastiske sejl fast i riggen. De vikler 
sig ind i sejlene og sætter af. Løber, kaster sig rundt, afprøver 
strukturens enkelte led, omrokerer. 
</p><p>
Når én bevæger sig, bevæger hele strukturen sig. Én forsøger at undslippe, men 
fanges ind af strukturen. Ingen slipper ud. 
</p><h3>
Historien arbejder 
</h3><p>
Koreografen Tina Tarpgaard har skabt et radikalt og engageret værk der handler 
om, hvordan vi kommer på omgangshøjde med de skabende kræfter i historien. 
Strukturer, der overskrider den enkelte, men definerer os som kollektive 
væsner. 
</p><p>
Indimellem ligner sejlene et menneskehav på Tahrirpladsen set oppefra igennem 
et kamera. Andre gange slatne teltduge i en ødelagt teltlejr. Og vi hører 
historien arbejde. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/teateranmeldelser/ECE2624052/halvt-gennemfoert-familiedrama-er-garneret-med-gode-grin-og-skarp-parforholdssatire/">Halvt gennemført familiedrama 
er garneret med gode grin og skarp parforholdssatire</a></p><p>
Komponisten Mathias Friis-Hansen har skabt en fascinerende lydside, der 
optager lydene fra riggen og transmitterer dem live. 
</p><div class="art-quote article-box">
<p class="quote"/>
<blockquote>
<p class="quote-txt">
Ingen undslipper de kollektive kræfter i 'Tumult', når de først er sat 
i gang
</p>
</blockquote>
</div><p>
De udvikler sig til en pulserende musik af klik og hak og trisser, der vokser 
sig større og større, til vi hører et ekko af enorme historiske kræfter i 
bevægelse.</p><p>
Det er fascinerende, skræmmende, enkelt. ’I think slogans oversimplify my 
view’ står der på ét af de bannere, som billedkunstneren Lise Harlev har 
stillet op i det tomme mørke omkring riggen. Et antidemonstrationsslogan. 
</p><p>
Men ingen undslipper de kollektive kræfter i ’Tumult’, når de først er sat i 
gang. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00928/kul_Dreamtime_jpg_928307y.jpg" alt="" border="0"/><span class="caption"><span class="f-img-caption">KRÆFTER. 
</span>I 'Dreamtime' virker, som om danserne er besat af ånder, dæmoner og cyborgs. Foto: Stuart McIntyre</span></span></p><h3>
Ånder, dæmoner og cyborgs 
</h3><p>
Vi undslipper heller ikke de magiske kræfter i ’Dreamtime’ af Next Zone, når 
de slippes løs i Maskinhallen i Botanisk Have, hvor koreografen Lene Boel og 
hendes dansere huserer i disse dage. 
</p><div class="art-fakta article-box">
<h4 class="">
Maskinhallen i Botanisk Have: Dreamtime. </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Af Next Zone. 
</p><p>
Kor. og rumkoncept: Lene Boel, komp.: Rex Casswell, lysdesign: Jesper 
Kongshaug, kostumer: Dorte Thorsen. 
</p><p class=" bl-elem">
Til 19. april.
</p>
</div>
</div><p>
Her placeres publikum midt i det store nøgne rum på ergonomiske siddebolde, 
nedsunket i et bad af lyd og lys og bevægelse. Boel går også i clinch med 
kræfter, der overskrider den enkelte, ja det menneskelige.</p><p>
Men her handler det om arkaiske kræfter, ånder og dæmoner. Og cyborgs. Hendes 
fem dansere minder mere om karakterer i et computerspil end om mennesker. 
Den muskuløse Sofiane Tiet har smidighed som en slange, men bevæger sig med 
en robots hakkende præcision.
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/ECE2627846/yndlingsoejeblikke-med-dyr-paa-scenen---og-der-hvor-det-gik-galt/">Yndlingsøjeblikke med dyr på 
scenen - og der, hvor det gik galt</a></p><p>
Anthony Yung og Edwin Condette kan hænge ’Matrix’-agtigt i luften eller rotere 
vandret om egen akse, inden de rammer jorden. Og så er der de hypersmidige 
og hyperrytmiske spirrevipper Mireia Piñol og Nadia Rovira. 
</p><div class="art-quote article-box">
<p class="quote"/>
<blockquote>
<p class="quote-txt">
'Dreamtime' er besættende i sin opvisning af dansernes individuelle færdigheder
</p>
</blockquote>
</div><p>
Et broget slæng med baggrund i hiphop, parkour, breakdance og nycirkus, som 
Boel sætter sammen i et eklektisk miks af danse fra hele verden og sit helt 
eget rituelle og spirituelle udtryk.</p><p>
Den afrikanske savanne møder den urbane ørken og den teknologiske fremtid, 
hvor kroppe kan fjernstyre hinanden. 
</p><p>
Det er pulserende, energisk og ganske enkelt mageløst, hvad de unge dansere 
kan få deres krop til. Men også mindre sammenhængende end koreografens 
seneste værker ’Shaman’ og ’Planet Human’, hvor hun arbejdede med den samme 
blanding af fortidens arkaiske ritualer og fremtidens teknologiske cyborgs. 
</p><p>
’Dreamtime’ er besættende i sin opvisning af dansernes individuelle 
færdigheder på baggrund af komponisten Rex Casswells elektroniske kokkerier 
og lysdesigner Jesper Kongshaugs psykedeliske monokromer. 
</p><p>
Desværre er udsynet ikke ideelt fra siddeboldene. Her kunne man simpelthen 
have ønsket sig at stå op. 
</p><p class=" bl-elem">
Med fare for at blive revet med og suget ind i historien. 
</p>	
</div>

</div></body></html>
