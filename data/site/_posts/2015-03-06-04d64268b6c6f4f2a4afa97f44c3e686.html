---
layout:     post
title: 	    "Harrison Ford styrter ned med fly på golfbane"
post_author:	    
post_date:	    Fri, 06 Mar 2015 06:30:00 +0100
post_site:	    politiken.dk 
post_link:	    http://politiken.dk/kultur/filmogtv/ECE2575813/harrison-ford-styrter-ned-med-fly-paa-golfbane/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den amerikanske skuespiller Harrison Ford kom i går alvorligt til skade i et 
flystyrt, oplyser flere medier i USA.
</p><p>
Hollywood-stjernen fløj selv et topersoners fly, som styrtede ned på en 
golfbane uden for Los Angeles, skriver NBC News.
</p><p>
72-årige Harrison Ford, der blandt andet er kendt for sine optrædener i film 
som 'Star Wars' og 'Indiana Jones', blev ifølge NBC skadet i hoved og 
ansigt. Der menes ikke at have været andre om bord på det lille fly.
</p><h3>
Mekanisk fejl
</h3><p>
Styrtet skyldes angiveligt en mekanisk fejl.
</p><p>
Tv-billeder på CNN fra golfbanen viser, at snuden af flyet er blevet ødelagt i 
styrtet.
</p><p>
De lokale myndigheder bekræfter, at et fly er styrtet ned, men ønsker ikke at 
gå i detaljer om, hvem der var om bord.
</p><p>
»Vi kan bekræfte, at der har været et flystyrt, og at den mandlige passager 
var en 65-70-årig mand. Han blev transporteret til et lokalt hospital i 
stabil tilstand,« fortæller talsmand for politiet i Los Angeles Nuria 
Vanegas ifølge Reuters.
</p><p>
»Ulykken blev anmeldt 14.25, og det var en mekanisk fejl, der udløste 
ulykken«, fortsætter Vanegas.
</p><h3>
Var ved bevidsthed
</h3><p>
Brandmyndighederne i Los Angeles oplyser, at den tilskadekomne person var ved 
bevidsthed og selv trak vejret efter ulykken. Han skulle også have været i 
stand til selv at gå fra flyet.
</p><p>
Harrison Fords søn har skrevet på Twitter, at faderen »er ok«. 
Samtidig siger skuespillerens repræsentant Ina Treciokas, at Ford nok skal 
komme sig.
</p><p>
»Han havde intet andet valg end at foretage en nødlanding, hvilket han gjorde 
sikkert. Han kom til skade og er på hospitalet og får behandling. Skaderne 
er ikke livstruende, og han ventes at komme sig helt«, siger hun i en 
meddelelse.
</p><h3>
Øjenvinde: Flyet mistede motorkraft
</h3><p>
Et øjenvidne fra golfbanen siger til Reuters, at flyet mistede motorkraft og 
forsøgte at vende tilbage til Santa Monica-lufthavn, hvor det angiveligt var 
lettet fra.
</p><p>
»Da han fløj over os, vidste vi, at det var umuligt at klare den tilbage til 
lufthavnen«, siger øjenvidnet Carlos Lugo.
</p><p>
Ifølge ham fløj flyet igennem nogle træer, inden det landede med undersiden af 
flyet opad.
</p><p class=" bl-elem">
Harrison Ford flyver ofte både helikoptere og fly, og han var involveret i en 
alvorlig helikopterulykke i 1999.
</p>	
</div>
</div></body></html>
