---
layout:     post
title: 	    "Sjælland har fået sin første nationalpark"
post_author:	    
post_date:	    Fri, 27 Feb 2015 12:25:50 +0100
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2566549/sjaelland-har-faaet-sin-foerste-nationalpark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sjælland får langt om længe sin første nationalpark og Danmark sin fjerde. 
Nationalparken får navnet Nationalpark Skjoldungernes Land og dækker 
fjordområdet ved Roskilde med øer, holme, smukke dale og nærliggende skove. 
Nationalparken ventes indviet i slutningen af marts. 
</p><p>
Nationalpark Skjoldungernes Land adskiller sig fra de øvrige nationalparker 
ved, at den ikke udelukkende består af natur. 
</p><p>
I parken er der masser af smuk natur, men domkirken i Roskilde, 
vikingeskibsmuseet, godser og landsbyer er også en del af den nye 
nationalpark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2315050/lonely-planet-vil-have-laeserne-til-at-besoege-vikinge-danmark/">Lonely Planet vil have læserne 
til at besøge Vikinge-Danmark</a></p><p>
Jens Peter Simonsen er skovrider for Vestsjælland og en stor del af den nye 
nationalpark hører under ham. Simonsen siger til Politiken, at mange 
betragter det som et forræderi mod nationalparktanken, at Nationalpark 
Skjoldungernes Land ikke kun består af natur og vilde dyr. Selv ser 
skovrideren anderledes på det: 
</p><p>
»Selv synes jeg, at det giver en ekstra dimension til nationalparken, at man 
kan gå i naturen og derefter tage et kig ind i eksempelvis landsbyen 
Kattinge«. 
</p><p>
Det var forligskredsen bag nationalparkloven, som fredag nåede til enighed om 
Nationalpark Skjoldungernes Land. Forligskredsen består af samtlige partier 
i Folketinget bortset fra Enhedslisten. 
</p><p class=" bl-elem">
Danmark har nu fire nationalparker. Foruden Nationalpark Skjoldungernes Land 
er det Nationalpark Mols Bjerge, Nationalpark Thy og Nationalpark Vadehavet. 
Kongernes Nordsjælland har længe været på tegnebrættet, og der forventes at 
blive truffet en politisk beslutning om oprettelsen af nationalparken i år. 
Planerne om en nationalpark i Skjern Ådalen er foreløbig skrinlagt. 
</p>	
</div>
</div></body></html>
