---
layout:     post
title: 	    "Medie: Google vil rangere søgeresultater efter fakta frem for links"
post_author:	    Christian Loiborg
post_date:	    Mon, 02 Mar 2015 13:02:41 +0000
post_site:	    www.version2.dk 
post_link:	    http://www.version2.dk/artikel/medie-google-vil-rangere-soegeresultater-efter-fakta-frem-links-90222?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Søgegiganten Googles algoritmer er skiftende, og de søgemaskineoptimeringseksperter, der kan gætte sig frem til de bedste resultater kan spinde guld på det. Nu er Google ved at ændre fundamentalt på den måde, hvorpå en hjemmesides troværdighed beregnes på, skriver <a href="http://www.newscientist.com/article/mg22530102.600-google-wants-to-rank-websites-based-on-facts-not-links.html">NewScientist</a>.</p>

<p>For søgemaskineeksperter er måden at opnå højere troværdighed hos Google - og dermed en højere placering i søgeresultaterne - i stor udstrækning baseret på såkaldt linkbuilding. Internettet er sammenvævet af links på kryds og tværs, og jo flere, der linker til din side, desto mere relevant må den være. Sådan har tankegangen indtil nu været - altså baseret på links. Men fremover kan søgeresultaterne meget vel været påvirket af det faktuelle indhold.</p>

<p>Ifølge NewScientist arbejder et udviklingshold hos Google i øjeblikket på en algoritme, der automatisk vurderer, om udsagn på en given side er sande eller falske. Det giver siden dens troværdighed, og det kan altså ende med at påvirke søgeresultatet. Algoritmen skulle efter sigende nedprioritere indhold, der har modstridende informationer. Det fremgår dog ikke, hvordan Google tjekker, om noget nu reelt er faktuelt korrekt. Mens det er de færreste, der vil stille spørgsmålstegn ved en lighters egenskab til at skabe ild, er debatten om livets begyndelse en del mere spredt.</p>

<p>Der eksisterer allerede flere tjenester, der kan hjælpe internetbrugere med at vurdere, hvorvidt en side er troværdig eller ej. En af dem er browserudvidelsen LazyTruth.</p>

<p>»Hvordan kan du rette folks misforståelser? Folk bliver meget nemt defensive,« siger  udvikleren bag LazyTruth, Matt Stempeck, til NewScientist og fortsætter:</p>

<p>»Hvis de bruger Google til at søge efter et svar, er de måske i en langt mere modtagelig tilstand.«</p>
  </section></div></body></html>
