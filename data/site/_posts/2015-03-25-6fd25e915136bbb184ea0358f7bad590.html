---
layout:     post
title: 	    "Svensk dans og humør på vej til Murrays træningslejr"
post_author:	    
post_date:	    Wed, 25 Mar 2015 17:58:48 +0100
post_site:	    politiken.dk 
post_link:	    http://politiken.dk/sport/tennis/ECE2603879/svensk-dans-og-humoer-paa-vej-til-murrays-traeningslejr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På ATP Touren har det længe været en rutsjetur for den olympiske mester Andy 
Murray. Skotten har meget svært ved at finde en stabilitet, der kan indfri 
de store ambitioner, og ansættelsen af franske Amélie Mauresmo har ikke 
umiddelbart hjulpet på resultaterne. Nu skal en svensk humørbombe være med 
til at ændre tingenes tilstand. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg vil forsøge at tilføre noget energi, glæde og entusiasme omkring Andy 
Murray
</p>
<p class="sender">
Jonas Björkman 
</p>
</blockquote>
</div><p> Den tidligere doublespecialist Jonas Björkman er udset til snarest at 
indgå i teamet omkring Andy Murray, men svenskeren kan ikke sige præcis, 
hvornår han dukker op, for han deltager i øjeblikket i den svenske udgave af 
Vild med Dans, Let's Dance, hvor i øvrigt også Ingemar Stenmark er med. 
</p><p><b class="ext-link">KLASSE:</b><a class="embeddedlink" href="http://politiken.dk/sport/tennis/ECE2530778/djokovic-lukker--forrygende-finale-med-aeg/">Djokovic lukker forrygende finale med æg</a></p><p>
Det høje humør og de store fighteregenskaber, som Björkman altid har været 
kendt for, har foreløbig gjort sig rigtig godt på det svenske dansegulv, og 
det er da også den gode stemning, Björkman selv peger på som et af sine mål 
som assisterende træner for Murray. 
</p><p>
Björkman skal være med i en træningslejr senere i denne måned og kan blive en 
vigtig figur for Murray, da stjernens førstetræner Mauresmo kun er med i 
cirka 25 uger om året. 
</p><p><b class="ext-link">NEDERLAG:</b><a class="embeddedlink" href="http://politiken.dk/sport/tennis/ECE2598616/djokovic-i-amerikansk-finale-murray-gav-mig-let-spil/">Djokovic i amerikansk finale: Murray 
gav mig let spil</a></p><p>
»Jeg vil forsøge at tilføre noget energi, glæde og entusiasme omkring Andy 
Murray, der med sin alder (27, red.) er ved at være på højden af sin 
karriere og har nogle spændende år foran sig. Jeg kan lide den måde, som 
Mauresmo mener, han skal spille på, og efter træningslejren kan vi diskutere 
vores roller, og hvordan vi skal gribe tingene an«, siger Jonas Björman i 
følge bbc.com. 
</p><p><b>Suveræn doublespiller</b></p><p>
42-årige Jonas Björkman har vundet alle fire Grand Slam-titler i double, og 
som singlespiller har han deltaget i to Grand Slam-semifinaler: I 1997 tabte 
han til Greg Rusedski i fem sæt i US Open, og i 2006 tabte han til Roger 
Federer i tre sæt i Wimbledon. 
</p><p>
Han har været nr. 1 på verdensranglisten i double (54 titler) og nr. 4 i 
single (6 titler). Han trak sig som aktiv i 2008. 
</p><p><b>Murray starter mod amerikaner i Miami </b></p><p>
Andy Murray trænger til opmuntring. Han har ganske vist to gange besejret 
ranglistens nr. 1 Novak Djokovic i en Grand Slam-finale, men de seneste seks 
gange, han har stået over for serberen, er det blevet til nederlag. 
</p><p class=" bl-elem">
Ved den igangværende turnering i Miami kan Murray tidligst møde Djokovic i en 
eventuel finale, men inden da skal han formentlig spille sig forbi 
kapaciteter som f.eks. Stan Wawrinka og Rafael Nadal. I sin første kamp skal 
Murray møde amerikaneren Donald Young, der fik let adgang til 2. runde, da 
Yen-Hsun Lu fra Taiwan trak sig i slutningen af 1. sæt. 
</p>	
</div>
</div></body></html>
