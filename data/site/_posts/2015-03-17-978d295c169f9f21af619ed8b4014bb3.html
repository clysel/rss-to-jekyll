---
layout:     post
title: 	    "Adrenalinen pumper i grafitti-dokumentar fra São Paulos favelaer"
post_author:	    
post_date:	    Tue, 17 Mar 2015 08:53:03 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2588203/adrenalinen-pumper-i-grafitti-dokumentar-fra-so-paulos-favelaer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Pixadores. Instr.: Amir Arsames Escandari. Finsk/dansk, 2015, 93 min. Premiere 
i Grand 21.3. kl. 14.20.
</p></div>
</div><p>
I fattige kvarterer i São Paulo lever en gruppe unge mænd ikke <i>af</i>, 
men derimod <i>for</i> at male graffiti. Ulovligt. Når de smører deres 
vrede, begejstring og desperation ud på byens facader og tog, får de, som de 
siger i ’Pixadores’, en rus af adrenalin og en følelse af frihed.
</p><p>
Adskillige graffitifilm gennem tiderne har hyldet effekten af spraydåserne. De 
har enten fokuseret på malerne som en del af hiphopkulturen eller på 
diskussionen om, hvorvidt der er tale om kunst eller vandalisme. 
</p><h3>
Lyssky arbejdsopgaver 
</h3><p>
Den iranskfødte finne Amir Arsames Escandaris film ’Pixadores’ lader 
medlemmerne af det specifikke gadeslæng Pixadores træde i karakter og undgår 
at romantisere deres tilværelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2449088/sebastio-salgado-jeg-har-mistet-troen-paa-mennesket/">Sebastião Salgado: »Jeg har 
mistet troen på mennesket«</a></p><p>
Som publikum er man med dem på lyssky arbejdsopgaver. Kraftigt hjulpet af 
elektronisk underlægningsmusik og skyggefremhævende sort-hvide billeder 
mærker man nerverne hvine af spænding og har let ved at forstå deres 
reaktion, da de på et tidspunkt inviteres til at deltage i en international 
udstilling, der har det kunstneriske parnas’ blåstempling. 
</p><p class=" bl-elem">
Med sit afvekslende tempo og rå gengivelse af dagligliv i São Paulos favelaer 
er ’Pixadores’ en kaotisk, rørende film om en kompleks side af brasiliansk 
storbyliv lige nu.
</p>	
</div>
</div></body></html>
