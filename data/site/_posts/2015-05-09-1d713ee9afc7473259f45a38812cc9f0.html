---
layout:     post
title: 	    "Spørg Læserne: Et fluidt dynamisk problem"
post_author:	    Redaktionen
post_date:	    Sat, 09 May 2015 08:00:09 +0000
post_site:	    ing.dk 
post_link:	    http://ing.dk/artikel/spoerg-laeserne-et-fluidt-dynamisk-problem-175973
---
<html><body><div><section class="body">
			<p><figure class="plugin full zoomable"><img data-original-image="http://ing.dk/sites/ing/files/dscn2259.jpg" src="http://ing.dk/sites/ing/files/styles/article_inline/public/dscn2259.jpg?itok=y1CDQAsU" alt=""/><figcaption><cite>Foto: Per Svenningsen</cite></figcaption></figure></p>
			<p><strong>Per Svenningsen skriver:</strong></p>
			<p>I disse dage, hvor foråret konvergerer mod sommer, har konen bedt mig om at retablere en vandkunst i vores have. I den forbindelse er jeg stødt på et problem. Forstået på den måde, at jeg bliver konfronteret med et fluid dynamisk problem, hver gang jeg kigger ud i haven. Morgenavisen og iPad’en bliver lagt til side, og kaffen bliver kold. Jeg har ikke fundet den endegyldige forklaring på fænomenet (har prøvet med  noter fra professor Meldahl, som huserede på DTU i 50’erne og 60’erne).</p>
			<p>Problem er kort beskrevet: Min vandkunst består af en dykpumpe med et stigrør, som ender i en prelplade, som afbøjer væskestrømmen 90° og sender væskestrømmen vandret ud i en pæn paraplyform.</p>
			<p>Havde der været tale om diskrete partikler, kunne man vel antage, at disse ville følge gamle Newton og følge en kasteparabel, men afhængigt af flowet danner vandet en smuk form, som minder om en pære med eller uden spids.</p>
			<p>Hvilken kraft trækker vandkaskaden sig ind mod den lodrette akse i stedet for at følge en tilnærmet parabel?<br/>
			<figure class="plugin full"><img src="http://ing.dk/sites/ing/files/styles/article_inline/public/spoerglaeserne_0.jpg?itok=NPaAvqyf" alt=""/></figure><br/>
			Lodret snit i fontæne (2 forløb ved forskellige flow)</p>
			<p>Jeg har selv  gættet på, at der er tale om en vedhængskraft mellem vandmolekylerne, men kan ikke  forklare det v.h.a. hydrauliske formler, massebalance m.m. Jeg mener, at intet er bevist, hvis det ikke kan forklares med formler. Til forskel fra salig Ørsted, som afskyede formler og anså en teori for bevist, bare den var smuk. (Nogle siger, at det var, fordi han var en elendig matematiker.)</p>
			<p>Jeg håber, at en kvik læser kan redde min varme morgenkaffe.</p>
		</section>
		  </div></body></html>
