---
layout:     post
title: 	    "Blandet succes for danske mixed doubler ved All England"
post_author:	    
post_date:	    Fri, 06 Mar 2015 20:32:28 +0100
post_site:	    politiken.dk 
post_link:	    http://politiken.dk/sport/ECE2577208/blandet-succes-for-danske-mixed-doubler-ved-all-england/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er stadig mulighed for dansk succes i mixeddouble ved den traditionsrige 
badmintonturnering All England efter blandede resultater i fredagens 
kvartfinaler. 
</p><p>
Først tabte Kamilla Rytter Juhl og Mads Pieler Kolding en tæt kamp efter tre 
sæt mod et indonesisk par, mens Joachim Fischer og Christinna Pedersen i 
mere komfortabel stil vandt i to sæt over et kinesisk par. 
</p><p>
Juhl og Koldings kvartfinale begyndte ellers godt set med danske briller. 
Efter en sejr på 22-20 i første sæt gik det dog ned ad bakke, og det danske 
par tabte 19-21 og 14-21 i de følgende to sæt til det indonesiske par 
Praveen Jordan og Debby Susanto. 
</p><h3>
Føring sat over styr 
</h3><p>
Som cifrene antyder, var der stor jævnbyrdighed mellem de to par i kampen. 
</p><p><b class="ext-link">Læs også</b><a class="embeddedlink" href="http://politiken.dk/sport/ECE2577173/dansk-mixed-double-taber-taet-kvartfinale-ved-all-england/">Dansk mixed double taber tæt 
kvartfinale ved All England</a></p><p>
Det så rigtig godt ud for danskerne, der efter at have vundet første sæt var 
på vej i semifinalen med en 7-2-føring i andet sæt. 
</p><p>
Den føring blev dog sat over styr, og danskerne tabte andet sæt. 
</p><p>
I tredje sæt gik det helt skidt, og midtvejs var Juhl og Kolding bagud 6-11, 
før det senere blev til et 14-21-nederlag. 
</p><h3>
Dansk dominans og semifinale 
</h3><p>
På samme bane blev det dog efterfølgende til dansk succes, da Joachim Fischer 
og Christinna Pedersen slog kineserne Lu Kai og Huang Yaqiong i to sæt med 
21-17, 21-15. Kampen varede 44 minutter. 
</p><p>
I første sæt førte Fischer og Pedersen fra start til slut, mens andet sæt også 
var præget af dansk dominans. 
</p><p>
Midtvejs førte danskerne 11-6, og sejren var aldrig i fare, selv om Fischer og 
Pedersen missede fire matchbolde, inden sættet blev vundet 21-15 
</p><p>
Juhl og Kolding har hver især mulighed for at tage revanche for 
mixed-nederlaget, inden det bliver fyraften. De spiller begge kvartfinaler i 
henholdsvis herre- og damedouble senere fredag. 
</p><p class=" bl-elem">
I damedoublen danner Kamilla Rytter Juhl par med Christinna Pedersen, der har 
mulighed for sin anden fredagssejr. 
</p>	
</div>
</div></body></html>
