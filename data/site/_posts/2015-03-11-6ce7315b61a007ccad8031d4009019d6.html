---
layout:     post
title: 	    "Midtbanekriger: Der er intet som godt græs"
post_author:	    
post_date:	    Wed, 11 Mar 2015 13:44:13 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2582371/midtbanekriger-der-er-intet-som-godt-graes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Når sommerens sol har varmet jorden og næret græsset, har fodbolden det bedst 
i Danmark. 
</p><p>
»Alle spillere vil gerne spille på en dejlig grøn plæne. Sådan en smuk jævn 
bane på en forårsdag eller i september«, siger SønderjyskE-spilleren Henrik 
Hansen: 
</p><p>
»Derfor er det vigtigt og rigtigt, at der er kommet mere fokus på banerne, end 
der var for bare nogle få år siden«.
</p><p>
Den 34-årige midtbanemand husker årene fra 2002 til 2005, da han spillede i 
Esbjerg fB. Dengang var banerne rundt om i landet ofte mudrede og svampede.
</p><p>
»I dag oplever vi kun sjældent baner, der er fuldstændig opblødte. De er godt 
drænede og holder et rigtig fint niveau. Første gang jeg var i SønderjyskE 
(2005-07 red.), trænede vi på stadion flere gang om måneden – og i hvert 
fald dagen før en kampdag. I dag træner vi måske på stadion en gang om 
måneden. Der bliver passet rigtig godt på banen«.
</p><p><i class=" bl-elem">Hvad gør mudrede og og knoldede baner så svære at spille på?</i></p><div class="art-quote article-box">
<p class="quote"/>
<blockquote>
<p class="quote-txt">
Det er jo ikke svært at slå en lige aflevering, men det er svært at vurdere, 
om den bliver lige. Der kan jo ske alt muligt med bolden undervejs
</p>
<p class="sender">
Henrik Hansen 
</p>
</blockquote>
</div><p>
»Det er jo ikke svært at slå en lige aflevering, men det er svært at vurdere, 
om den bliver lige. Der kan jo ske alt muligt med bolden undervejs«, siger 
Henrik Hansen. </p><p>
»Den kan springe, lige når du skal til at sætte foden på den. Tæmninger og 
berøringer kan lide under de mærkelige opspring. De tilfældigheder vil man 
gerne have væk fra egen forsvarszone, og så begynder man at spille med lange 
bolde. Taktikken bliver ændret. Og fodbolden bliver dårligere«.
</p><h3>
Kønsløst kunstgræs
</h3><p>
I FC Nordsjælland har man taget en radikal konsekvens af det store besvær med 
at pleje en græsbane. I stedet har Farum-klubben anlagt kunstgræs, men det 
er Henrik Hansen ikke begejstret for: 
</p><p>
»Nej, det er godt nok ikke min livret, så hellere en ujævn græsbane«.
</p><p>
I den forgangne weekend fik han og SønderjyskE en over nakken netop på Farum 
Park, hvor værterne vandt med 4-0.
</p><p>
»Helt ærligt, så er det lidt kønsløst at spille fodbold på sådan en bane. 
Bolden kommer med meget mere fart, og der er næsten ingen nærkampe«, siger 
Henrik Hansen.
</p><p class=" bl-elem">
Det er hovedparten af hans kolleger i Superligaen tilsyneladende enig med ham 
i. På Spillerforeningens banebarometer ’Danmarks bedste bane’ ligger 
underlaget på Farum Park klart sidst.
</p>	
</div>
</div></body></html>
