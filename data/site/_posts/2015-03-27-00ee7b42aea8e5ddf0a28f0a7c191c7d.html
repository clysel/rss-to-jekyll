---
layout:     post
title: 	    "Facebook vil overvåge alle dine telefonopkald"
post_author:	    
post_date:	    Fri, 27 Mar 2015 14:33:13 +0100
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2602735/facebook-vil-overvaage-alle-dine-telefonopkald/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Her er to scenarier, der formentlig er velkendte. 1. Telefonen ringer, men du 
kan ikke se hvem det er, så du tager den af ren nysgerrighed. Det viser sig 
at være en telefonsælger eller en anden, du ikke gider tale med. 2. Du har 
en række mennesker som venner på Facebook, som du egentlig ikke har lyst til 
at blive ringet op af. <br/><br/><b>Registrerer alle dine opkald<br/></b>Nu vil Facebook give dig muligheden for at kombinere de to scenarier. 
Firmaet tester lige nu en ny app til Android-platformen fra folkene bag det 
sociale netværk erstatter selve opkalds-app’en i telefonen. Og det betyder, 
at din telefon kan vise en persons Facebook-profil, når vedkommende ringer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/fasttrack/article2590608.ece">Nu må der gerne ammes på 
Facebook.</a></p><p>
Dermed bliver det naturligvis lettere at undgå at tale med visse 
Facebook-venner. App’en kan også blokere opkald fra kilder, der er blokeret 
af andre på Facebook. Det kan potentielt give store problemer for 
telefonsælgere og telemarketing-firmaer. 
</p><p>
Men der er lige et lille problem. Facebook er i forvejen kendte for at 
indsamle data om brugerne, ofte uden at de ved det, og ofte ved at gå lige 
til kanten af, hvad der er etisk. Indtil videre har de dog ikke haft 
automatisk adgang til dine telefonopkald og dine venners telefonnumre. Det 
får de med den nye app. 
</p><p>
Den nye app giver mulighed for, at Facebook kan se, hvem du har talt med 
hvornår, og hvor det foregik henne. Det kan ses som et større indgreb i 
privatlivets fred end NSAs overvågning af metadata for telefonopkald. 
</p><p><b>Kunstig intelligens 'læser' dine billeder</b><br/>
Det er læsere af websiten Android Police, der har været vågne og opdaget 
app’en. Som de skriver på siden, så lader det til, at nogen hos Facebook er 
kommet til at trykke på lanceringsknappen lidt for tidligt. 
</p><p>
App’en blev nemlig tilbudt via Facebook-app’en til Android, men forsvandt 
hurtigt igen. Heldigvis var Android Police-læserne vågne nok til at tage et 
screenshot af app-annoncen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2574456/forsker-facebook-har-aedt-andre-netfaenomener/">Forsker: Facebook har ædt 
andre netfænomener</a></p><p>
Det er dog ikke den eneste nyhed fra Facebook, der bekymrer 
privatlivs-forkæmpere. I forbindelse med udviklerkonferencen F8 har Facebook 
afsløret, at de lige nu tester en ny type kunstig intelligens, der kan 
aflure, hvad der sker på de billeder, du lægger op på siden. Billeder og 
videoer kan altså fortolkes på samme måde som tekst. 
</p><p>
Dermed forøges den mængde af informationer og data om dig, som Facebook ligger 
inde med, kraftigt. Eller rettere, hvad Facebooks computere tror, de ved om 
dig. 
</p><p class=" bl-elem">
Ingen af de to initiativer har endnu fået en lanceringsdato. 
</p>	
</div>
</div></body></html>
