---
layout:     post
title: 	    "Socialdemokrat afviser nazisammenligninger med DF - det var metoderne"
post_author:	    
post_date:	    Fri, 08 May 2015 10:46:50 +0200
post_site:	    politiken.dk 
post_link:	    http://politiken.dk/indland/politik/ECE2660755/socialdemokrat-afviser-nazisammenligninger-med-df---det-var-metoderne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Meget er forandret i dansk politik, siden Peter Duetoft sad i Folketinget og 
var gruppeformand for Centrum-Demokraterne. Men nu indhentes han af 15 år 
gamle citater. 
</p><p>
Duetoft og Centrum-Demokraterne røg ud af Folketinget ved valget i 2001, men 
ved det kommende valg er Duetoft igen folketingskandidat - nu for 
Socialdemokraterne - og derfor bør han svare på, om han stadig mener, at 
Dansk Folkepartis daværende formand, Pia Kjærsgaard, kan sammenlignes med 
Adolf Hitler. 
</p><p>
Det mener Dansk Folkepartis næstformand, Søren Espersen, der henviser til en 
artikel fra Jyllands-Posten 30. januar 2000, hvor Duetoft var citeret for 
følgende: 
</p><p>
»Hitler og Pia Kjærsgaard er to alen af ét stykke. Jeg siger ikke, at hun er 
nazist, men hun har den samme holdning med at dele befolkningen op i over- 
og undermennesker, som Hitler havde«. 
</p><h3>
Duetoft: Det var metoderne 
</h3><p>
Ifølge Peter Duetoft selv har han dog aldrig sagt det, som han blev citeret 
for dengang. 
</p><p>
»Det har jeg aldrig nogensinde sagt. Det er manipulation fra Jyllands-Postens 
side«, hævder han. 
</p><p><i class=" bl-elem">Hvad har du så sagt?</i></p><p>
»Jeg har sagt, at de metoder, som Dansk Folkeparti på det tidspunkt brugte, og 
det, som Hitler gjorde i 1920’erne, var det samme. Nemlig at hænge en 
veldefineret gruppe ud og gøre dem skyldige i alt«. 
</p><h3>
Ikke et personangreb 
</h3><p><i class=" bl-elem">Men hvad er forskellen på at sige, at deres metoder er de samme, og at de 
er to alen af et stykke?</i></p><p>
»Det er for det første ikke et personangreb, og for det andet ligger der mange 
andre ting i det – for eksempel, at Adolf var jo nazist, og det har jeg ikke 
påstået, at nogen var. Det her er et spørgsmål, om man kan tillade sig at 
hænge en hel gruppe ud og give dem skylden for alt her i verden. Og på det 
tidspunkt mente man (DF, red.) for eksempel, at det var indvandrerne i 
Danmarks skyld, at pensionisterne ikke havde pensioner nok«. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg har sagt, at de metoder, som Dansk Folkeparti på det tidspunkt brugte, og 
det, som Hitler gjorde i 1920?erne, var det samme
</p>
<p class="sender">
Peter Duetoft 
</p>
</blockquote>
</div><p/><p><i class=" bl-elem">Men der er vel lidt personangreb over at sige, at en har samme metoder som 
Hitler, er der ikke? </i></p><p>
»Nej, det er det ikke«. 
</p><p><i class=" bl-elem">Hvorfor er der ikke det?</i></p><p>
»Det har jeg jo lige forklaret. Men jeg har hørt på den der i 15 år, og den 
pågældende journalist, der lavede det, blev spindoktor for Anders Fogh 
bagefter. Jeg stolede ikke på ham over en dørtærskel«, lyder det fra Peter 
Duetoft, der ifølge sig selv dog ikke krævede dementi dengang, da han var i 
USA, da artiklen blev bragt. 
</p><h3>
DF: Manden må ikke være rigtig klog 
</h3><p>
Den omtalte artikel blev bragt året efter, at daværende statsminister Poul 
Nyrup Rasmussen (S) i 1999 havde vakt endnu mere opsigt med sine udtalelser 
om, at Dansk Folkeparti ikke var stuerene. Det var den daværende journalist 
på Jyllands-Posten, Michael Ulveman, der stod bag den omtalte artikel med 
Peter Duetoft, og han afviser, at han ikke skulle have citeret den daværende 
centrumdemokrat korrekt. 
</p><p>
»Hvis Duetoft følte sig fejlciteret, som han påstår, havde han nok gjort 
anstrengelser ud af at få avisen til at dementere«, siger Ulveman. 
</p><p>
Søren Espersen er ikke imponeret over Duetofts forklaring: »Han fremturer jo 
nu efter 15 år og begynder at snakke om metoder. Hvor vover han at 
sammenligne Dansk Folkepartis metoder med nazisternes? Manden må jo ikke 
være rigtig klog«, lyder det fra Søren Espersen. 
</p><h3>
Partisekretær: Duetoft var medlem af andet parti 
</h3><p>
Spørgsmålet er nu, om det er god socialdemokratiske stil at sammenligne 
nazisternes <i>metoder</i> med DF's. Socialdemokraterns politiske ordfører, 
Maja Panduro, ønsker ikke at forholde sig til sagen. Den må være et 
anliggende for partisekretær Lars Midtiby, mener hun. 
</p><p><i class=" bl-elem">Lars Midtiby, er det fair nok at sammenligne DF's og nazisternes metoder?</i></p><p>
»Det ene er, at det er et 15 gammelt citat, og Peter Duetoft var medlem af et 
andet parti, og derfor er der grænser for, hvor meget jeg vil kommentere på 
alt det, han har sagt. men jeg vil gerne tilføje, at Socialdemokratiet mener 
ikke, der er nogen paralleller at drage nazisme i nogen afskygning og Dansk 
Folkeparti. 
</p><p><i class=" bl-elem">Heller ikke hvis man nøjes med at sige, at det er metoderne, man 
sammenligner?</i></p><p class=" bl-elem">
»Jeg synes ikke, der er nogen nazisammenligninger, der er relevante. Jeg kan 
være uenig med Dansk Folkeparti i mangt og meget, men der er ikke nogen 
nazisammenligninger, som jeg synes, er rimelige at bruge«, svarer Lars 
Midtiby. 
</p>	
</div>

</div></body></html>
