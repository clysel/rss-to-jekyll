---
layout:     post
title: 	    "13 får fængselsstraf for hashsalg på Christiania"
post_author:	    
post_date:	    Tue, 24 Mar 2015 11:11:36 +0100
post_site:	    politiken.dk 
post_link:	    http://politiken.dk/indland/ECE2601945/13-faar-faengselsstraf-for-hashsalg-paa-christiania/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Københavns Byret har i dag afsluttet endnu en sag i politiets store opgør med 
den organiserede hashhandel i Pusher Street på Christiania. 
</p><p>
Retten idømmer 13 mænd straffe på op til tre års fængsel i den tredje af i alt 
seks store sager om hashsalg. Den mildeste straf lyder på et år og ni 
måneders fængsel. 
</p><p>
Mændene var tiltalt for salg af varierende mængder, men i langt de fleste 
tilfælde drejede det sig om flere hundrede kilo hash. 
</p><h3>
Dømte skal betale omkostninger 
</h3><p>
De dømte får desuden konfiskeret store pengebeløb på op til en million kroner 
og skal desuden betale sagens omkostninger. 
</p><p>
»Anklagemyndigheden har bevist, at hashhandlen på området omkring Pusher 
Street på Christiania er organiseret, samt at de tiltalte (...) ikke kan 
have været uvidende om, at salg mv. fra en bod var et led i den samlede 
organiserede handel, står der i dommen«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2600416/16-personer-doemt-til-faengsel-for-hashsalg-paa-christiania/">16 personer dømt til fængsel 
for hashsalg på Christiania</a></p><p>
Det er Torben Oluf Gunnar Jørgensen, der bliver ramt hårdest, da han både skal 
tre år i fængsel og samtidig får konfiskeret en million kroner. 
</p><p>
Syv af de dømte anker deres dom, mens de resterende seks tager betænkningstid. 
</p><h3>
Fem løslades efter varetægtsfængsling 
</h3><p>
Fem af de dømte, der fik et år og ni måneders fængsel, bliver nu løsladt efter 
at have tilbragt næsten 13 måneder som varetægtsfængslet. 
</p><p>
Med tirsdagens dom er Københavns Byret halvvejs i arbejdet med de seks 
omfattende retssager, der bygger på den store aktion, som under kodeordet "Nordlys" 
13. marts sidste år resulterede i anholdelse af cirka 80 mænd og kvinder. 
</p><p>
Den første sag blev afgjort allerede 13. februar. 
</p><h3>
Sager resten af ugen 
</h3><p>
Her blev alle de tiltalte - syv mænd og tre kvinder - idømt fængselsstraffe 
for det, som retten vurderede, var organiseret hashsalg. 
</p><p>
Mandag var turen kommet til 16 mænd, der skal tilbringe op til fem år i 
fængsel som straf for deres kriminelle aktiviteter på Christiania. 
</p><p>
Resten af ugen afsiges der hver dag dom i de resterende tre sager. 
</p><p class=" bl-elem">
Onsdag får 12 deres dom, torsdag er der dom i sagen mod 16, og fredag sluttes 
af med de sidste 10 domme. 
</p>	
</div>
</div></body></html>
