---
layout:     post
title: 	    "Tillykke med prisen: Hawaii-pub vinder Årets Bar"
post_author:	    
post_date:	    Sat, 14 Mar 2015 12:21:04 +0100
post_site:	    politiken.dk 
post_link:	    http://politiken.dk/ibyen/ibyenprisen/ECE2585059/tillykke-med-prisen-hawaii-pub-vinder-aarets-bar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p id="ib-82"/><p/><p>
Godt påfyldt står Cider og jeg i en bar et sted på Enghavevej omgivet af 
palmeblade, sydhavsfrugter, hawaiiskjorter, voodoofigurer, træsnittede 
totemhøvdinge. Blinklys i alle farver, røde gardiner, krumsabler. Ren 
Eldorado. Hvad fanden sker der her? Mærketøj, pels og labre tøser udgør 
klientellet. Ingen siddepladser. Vi går til den sortskæggede bartender. 
</p><p>
»To gin and tonic«. 
</p><p>
»Det er en rom-bar, det her«, svarer barterenderen. Ligner en der ved noget. 
</p><p>
»En rom bar«? 
</p><p>
Han giver mig et menukort. Jeg bladrer det igennem. 
</p><p>
»Well .. Jeg snupper den og den«
</p><p><b class="ext-link">LÆS OGSÅ: </b><a class="embeddedlink" href="http://politiken.dk/ibyen/byliv/baranmeldelser/ECE2246654/tropisk-vesterbrobar-kan-live-selv-den-mest-sejlivede-doedbider-op/">Tropisk Vesterbrobar kan live 
selv den mest sejlivede dødbider op</a></p><p>
En langstanget norsk rødkjolechick spørger om noget med nogle kæmpemuslinger 
med sprut og ild i, der åbenbart står foran mig. Fatter ikke, hvad hun 
siger. Åbenbart serveres her sprut i abehoveder, kranier, skattekister og 
ananas. Der mangler bare stjernekastere og bordbomber, før det topper. 
</p><p>
»200 kroner«, siger bartenderen. 
</p><p>
»200? Hvad med en 50er«. Vi kommer lige fra Cafe Ellebo. Fra Sydhavnen til 
Sydhavet. 
</p><p>
Jeg kører Onkel Dan igennem terminalen. Den ene smager af mælk, den anden af 
surt. 
</p><p>
Det fede ved cocktailkulturen er, at folk spytter i dem, når de burde drikkes 
på 10 minutter. Vi drikker dem på fem. Ud i natten! 
</p><h1 class="bread-text-header first">
Cigarrøg og Buddenbrooks 
</h1><p>
Vi er nu glade nok for, at cocktailbarerne har etableret sig i København med 
beværtninger som Salon 39, Rubys, Strøm og Gilt. 
</p><p>
Cocktail-universet kan vække romantiske forestillinger om en victoriansk 
verdensfortælling, om 1700-tallets salonliv, om Hemingway og støvede 
litterære værker, tyk cigarrøg over et slag billard, Buddenbrookske 
herregårde med manerer og aristokrati. 
</p><p>
Cocktail-barerne giver på hver deres måde et nyt botanical til København. Et 
altid velsmagende krydderi, som kan synes prætentiøst og al for dyrt, men 
som også provokerer Københavns utallige, støjende discountbarer og det 
aldrig opadstræbende værtshusliv. 
</p><p>
Og nu Brass Monkey med en lidt mere syret, poppet og festlig udgave af de 
andre eksisterende. 
</p><p>
Med 60'er-slagere, postpunk og rock'n'roll. 
</p><p><b class="ext-link">SE TV:</b><a class="embeddedlink" href="http://politiken.dk/tv/kultur/ECE2584180/ibyen-prisen-aarets-spisested-er-kadeau/">Ibyen-prisen: Årets Spisested er Kadeau</a></p><p>
Stilen kalder de for tiki, et begreb fra 30'ernes depression i USA, hvor en 
eller anden Donn Beach rejste Polynesien rundt og faldt for folks romdrevne 
festtilstand, og i 1934 åbnede han den første tiki-bar i Hollywood, og så er 
det vist også på tide, at vi har fået en i København. 
</p><h1 class="bread-text-header ">
Ibyen-prisen for en cocktail? 
</h1><p>
Da jeg overrækker Kasper Ibyen-prisen, giver han rom. Det forlanger jeg. Noget 
for noget. Jeg får surt med bittert, og den smager. 
</p><p class=" bl-elem">
Han ejer også Salon 39 med prisvindende cocktails og bartendere, og vi falder 
i snak om rom. Om gin. Om whisky. Han er et roligt gemyt. Har en dyb 
kærlighed til faget. En viden, og nu er det endelig lykkedes ham at vinde 
Ibyen-prisen efter talrige nomineringer. Fortjent. 
</p><p class="art-ext-other">

</p>	
</div>
</div></body></html>
