---
layout:     post
title: 	    "Saxo Bank-boss køber restaurant Geranium"
post_author:	    
post_date:	    Thu, 23 Apr 2015 16:20:46 +0200
post_site:	    politiken.dk 
post_link:	    http://politiken.dk/mad/ECE2640294/saxo-bank-boss-koeber-restaurant-geranium/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Show it don't tell it. 
</p><p>
Den læresætning lever den adm. direktør for Saxo Bank, Lars Seier Christensen, 
op til i dag. 
</p><p>
Han er kendt for at kunne lide penge og god mad. Og begge passioner muliggør 
nu købet af den to-stjernede michelinrestaurant Geranium, hvor Rasmus 
Koefoed kokkerer mad af en kvalitet, der sidste år sikrede restauranten en 
42. plads over verdens 50 bedste. 
</p><p>
»Der er jo nok nogle herinde, der har bemærket, at jeg har haft en svaghed for 
gourmetrestauranter i almindelighed og den tostjernede Geranium i 
særdeleshed i lang tid. Jeg synes, restauranten er i absolut verdensklasse. 
Jeg er derfor rigtigt glad for fremover at kunne være med i toppen af den 
danske restaurationsscene«. 
</p><p>
»Det bliver en fornøjelse at arbejde sammen med Rasmus Kofoed med hans tre 
podieplaceringer og en sejr ved Bocuse d'Or, og Søren Ledet om at 
videreudvikle restaranten i de kommende år,« skriver Lars Seier Christensen 
på sin facebookprofil«. 
</p><h3>
Bliver en del af et nyt trekløver 
</h3><p>
I en pressemeddelse oplyser Geranium, at målet fortsat vil være den samme. 
Nemlig at skabe gastronomiske oplevelser på aller højeste niveau. 
</p><p>
For at sikre de ambitioner kommer Lars Seier Rasmussens med en pose penge - 
størrelsen er ikke kendt - på et belejligt tidspunkt. Restauranten har 
nemlig kørt med underskud i en årrække, og egenkapitalen var ved seneste 
regnskab minus 2 millioner kroner. 
</p><p class=" bl-elem">
Lars Seier Christensen indtræder i ejerkredsen af restauranten sammen med de 
to partnere Rasmus Kofoed og Søren Ledet. 
</p>	
</div>

</div></body></html>
