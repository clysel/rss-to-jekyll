---
layout:     post
title: 	    "Efter terrorangreb: Hvordan undgår man en militarisering af betjentene, spørger Rigspolitiet"
post_author:	    
post_date:	    Fri, 08 May 2015 14:44:42 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2658984/efter-terrorangreb-hvordan-undgaar-man-en-militarisering-af-betjentene-spoerger-rigspolitiet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
Da Omar Abdel Hamid el-Hussein åbnede ild mod Krudttønden på Østerbro i 
København, kom dansk politi på prøve. 
</p><p>
I løbet af ganske kort tid var en intensiv og omfattende politijagt i gang. 
Samtidig gik man i gang med at øge beskyttelsen af en række mål, heriblandt 
den jødiske synagoge. 
</p><p>
Indsatsen viste, at der er ganske god plads til forbedringer, når det gælder 
om at få standset terrorangreb. Det fremgår af den omfangsrige evaluering af 
myndighedernes indsats efter drabene, som Rigspolitiet har fremlagt. 
</p><p><b class="ext-link">DOKUMENTATION</b><a href="http://justitsministeriet.dk/sites/default/files/media/Pressemeddelelser/pdf/2015/Evaluering.pdf" target="_blank">Læs 
Rigspolitiets analyse af indsatsen</a> (<i>eksternt link</i>) 
</p><p>
Et af de vigtigste elementer handler om de enkelte betjentes muligheder for at 
beskytte sig mod - og få ram på - en tungt bevæbnet gerningsmand, der som 
ved terroraktionerne i februar er iført en effektiv skudsikker vest. 
</p><p>
»Der bør - affødt af hændelserne i Frankrig, Belgien og København - være øget 
fokus på ammunitionstypen til politiets skydevåben henset til, at 
gerningsmænd bærer eller kan bære skudsikker vest. På samme måde bør der 
være øget fokus på politiets bevæbning i det primære beredskab«, fremgår det 
af redegørelsen. 
</p><div class="art-quote article-box">
<p class="quote"/>
<blockquote>
<p class="quote-txt">
Hændelsesforløbet har understreget betydningen af personalets mentale parathed 
og træning i våbenbrug, når der opstår en uvarslet hændelse, som kræver et 
umiddelbart gensvar.
</p>
<p class="sender">
Rigspolitiet 
</p>
</blockquote>
</div><p/><p>
Den peger på, at terroristen fra København bar en vest, der »til en vis grad 
ville være i stand til at modstå politiets almindelige ammunition«. Der 
skulle da også adskillige skudsalver til fra antiterrorkorpsets særligt 
kraftige våben, førend det lykkedes at få den københavnske terrorist 
uskadeliggjort, da han natten efter sine angreb blev anråbt på Svanevej ved 
Nørrebro Station. 
</p><p>
Derfor skal ammunitionens gennemslagskraft nu analyseres for at se, om det er 
den rette, der proppes i polititjenestevåbnenes magasiner. 
</p><p>
Gerningsmandens skudsikre vest og karakteren af angrebene »giver anledning til 
at overveje, om der er behov for at foretage justeringer i sammensætningen 
af politiets bevæbning og ammunition, ligesom der mere generelt er behov for 
at vurdere, om politiets og PET’s sikkerhedsudstyr, materiel, bevæbning og 
ammunition er tilstrækkelig og herunder, om der i videre omfang bør stilles 
en personlig sikkerhedspakke til rådighed for medarbejderne i det primære 
beredskab«. 
</p><p>
Eller sagt på en anden måde: Er våbnene og ammunitionen kraftig nok til at 
standse en gerningsmand som Omar Abdel Hamid el-Hussein? 
</p><div class="art-fakta article-box">
<h4 class="">
OPERATIVE MANGLER</h4>
<div class="fakta-body" data-buildingblock="embedded_factboxlink">
<p>
Rigspolitiets redegørelse for håndteringen af terrorangrebene har afsløret en 
række problemer, når det gælder indsats og grej. 
</p><p>
De handler bl.a. om 
</p><ul><li><b>Politiets våben og ammunition.</b> Spørgsmålet er, om betjentene kan 
uskadeliggøre en gerningsmand, der er iført en kraftig skudsikker vest. </li><li><b>Overblik</b>. Det var for svært at finde ud af, hvad politiet havde af grej 
til rådighed, da alt og alle var i gang med at jage gerningsmanden og 
beskytte udvalgte adresser i hovedstaden. </li><li class=" bl-elem"><b>Parathed.</b> Redegørelsen peger på, at alle betjente mentalt skal være 
forberedte på, at de ganske pludseligt kan stå i en situation, hvor de 
skal kunne skyde præcist og hurtigt. </li></ul><p>
Der ud over peger redegørelsen på problemer med <b>ledelsen</b> af 
det store antal betjente, der blev kastet ind i opgaverne, problemer med <b>logistik</b>, 
med <b>overvågning</b> af sociale medier og personer, der er ved at 
vælge islamismens vej. Og så må der styr på mulighederne for <b>flystøtte</b>, 
lyder anbefalingen. 
</p><p class=" bl-elem"><i class=" bl-elem">Kilde: Rigspolitiets evaluering</i></p>
</div>
</div><p/><p>
Men skal magtmidlerne være mere effektive, så giver det en anden risiko, som 
Rigspolitiet selv advarer om i sin redegørelse. »Hvordan undgår man den 
'militarisering' i bybilledet, som knytter sig til tilstedeværelsen af tungt 
bevæbnede polititjenestemænd?«, lyder spørgsmålet. 
</p><p>
De episoder fra udlandet, rapporten peger på, viser den tilsvarende 
udfordring, betjentene mødte. Ved angrebene i Frankrig i januar var 
gerningsmændene særdeles godt bevæbnede og beskyttede af kraftige skudsikre 
veste. Det stiller store krav til ildkraften til de politifolk, der kommer 
til at stå over for dem. I Paris var et af de mange mordofre en gadebetjent, 
der ikke kunne stille noget op over for de algerisk-franske terroristers 
automatvåben, da satiretidsskriftet Charlie Hebdo blev angrebet. 
</p><p>
I Bruxelles blev tre tilfældige mennesker skudt, da en 29-årig islamist åbnede 
ild med et automatvåben - en våbenbrug, der ville være vanskelig for en 
almindelig patruljebetjents tjenestepistol i den belgiske hovedstad at hamle 
op med. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/int_europa/ECE2509412/overblik-de-store-europaeiske-terrorsager/">De store europæiske terrorsager</a></p><p>
Erfaringer fra den seneste tids islamistiske terrorangreb i Europa, USA, 
Australien og Canada understreger, at den første indsats mod gerningsmanden 
eller gerningsmændene er altafgørende. Det blev senest illustreret i Texas, 
hvor to islamister med det samme blev slået ihjel af politiet, da de sidste 
weekend forsøgte at angribe et ytringsfrihedsmøde i Garland ved Dallas. 
</p><p>
I Sydney har myndighederne taget konsekvensen af en terroraktion før jul, der 
udviklede sig til et langvarigt gidseldrama i den australske storby. Her 
skal 12.000 betjente have forbedret deres skydefærdigheder. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00934/Begravelse_af_Finn__934414w.jpg" alt="" border="0"/><span class="caption"><span class="f-img-caption">BESKYTTELSE. 
</span>Terrordrabene udløste en omfattende politibevogning over alt i København. Her beskytter betjente deltagerne i begravelsen af det ene dødsoffer, filminstruktør Finn Nørgaard. Arkivfoto: Joachim Adrian.</span></span></p><p>
Målet er, at de første betjente på stedet kan reagere med den nødvendige 
styrke: »Vi ved fra udenlandske erfaringer, at de ting almindeligvis tager 
mellem syv og ti minutter. Indsatsstyrkerne er ikke engang kørt ud på ti 
minutter. I øjeblikket går vore beredskabsplaner ud på, at vi skal inddæmme 
og forhandle. Men hvis der er en, der skyder løs, kan man ikke blot stå 
udenfor og vente«, forklarede vicepolitidirektør Mark Murdoch fra delstaten 
New South Wales' politi i januar om beslutningen. 
</p><h3>
Gerningsmand slap væk - to gange 
</h3><p>
I København var der adskillige politibetjente og livvagter fra PET og fra 
Sverige på stedet, da den palæstinensisk-danske mand gik til angreb. 
Alligevel kunne han forlade stedet uden at være blevet standset. 
</p><p>
Rigspolitiets redegørelse om forløbet konstaterer da også, at der er behov for 
at se nærmere på, hvorvidt den enkelte betjent psykisk er forberedt på at 
skulle reagere på et dødeligt angreb med den fornødne hurtighed og vilje. 
</p><p>
»Hændelsesforløbet har understreget betydningen af personalets mentale 
parathed og træning i våbenbrug, når der opstår en uvarslet hændelse, som 
kræver et umiddelbart gensvar«, konstaterer Rigspolitiet. 
</p><p><b class="ext-link">FAKTA</b><a class="embeddedlink" href="http://politiken.dk/indland/fakta_indland/ECE585739/fakta-de-danske-terrorsager/">De danske terrorsager</a></p><p>
Det konstaterer, at det, der betegnes som »operativ parathed«, er vigtig hos 
de almindelige politifolk. 
</p><p>
Det fremgår af evalueringen, at det tog sin tid at få styr på 
sikkerhedsudstyret, automatvåben og den nødvendige ammunition. 
</p><p>
Det var »en udfordring tilstrækkeligt hurtigt at få tilvejebragt og udleveret 
skudsikre veste, herunder i de rigtige størrelser, til de enkelte 
medarbejdere«, konstateres det i redegørelsen, der fortsætter: »Nogle 
politikredse havde ikke et tilstrækkeligt antal veste og maskinpistoler« 
tilbage efter i al hast at have sendt mandskab og materiel til hovedstaden. 
</p><p>
Det fremgår, at der allerede er ved at blive reageret, når det gælder 
materiellet. Ifølge redegørelsen er politiet nu i gang med at indkøbe 
omkring 2.000 veste, der leveres i løbet af efteråret. I forvejen var der 
cirka 3.650 veste i politiets udstyrssamling. 
</p><h3>
Betjente skal kunne reagere hurtigt 
</h3><p>
At det er nødvendigt at være kampklar står lysende klart efter drabet ved 
synagogen, hvor gerningsmanden i ro og mag spadserede hen til indgangsporten 
og skød en vagt i hovedet uden at tage hensyn til de to uniformerede 
betjente, der stod lige ved siden af med automatvåben - den ene med hænderne 
i lommerne. Han skød også flere gange mod dem med sine to pistoler, men slap 
væk uden selv at have fået en skramme. Selv snubler betjentene, da de vil 
væk fra den skydende angriber. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/faktaudland/ECE2440057/fakta-soloterrorister-paa-stribe/">Soloterrorister på stribe</a></p><p>
På det tidspunkt - flere timer efter angrebet ved Krudttønden - havde alle 
betjente, der var på gaderne i landet, fået ordre til konstant at bære 
skudsikker vest forstærket med de såkaldte traumeplader, der skal standse 
ekstra kraftig ammunition. 
</p><p>
Den omstændighed, at de bevæbnede betjente ikke afskrækkede gerningsmanden, 
giver behov for at revurdere situationen, fremgår det. 
</p><p>
Den form for voldsparathed er uset, men findes især i de københavnske 
bandemiljøer, hvor der er adgang til våben, og hvor der ifølge 
efterretningstjenesten sker en påvirkning fra militant islamistisk 
propaganda. 
</p><h3>
Reaktionspatruljer skal kunne gribe hurtigt ind 
</h3><p>
Udviklingen og det trusselsbillede, der tegner sig, har ført til, at politiet 
gennem de senere år har arbejdet på at øge evnen til at håndtere 
terrorangreb. 
</p><p>
Det har blandt andet ført til en indsats for at forbedre vagtchefers og 
beredskabets bemanding og uddannelse. 
</p><p>
Men især på indførelse af det, der kaldes reaktionspatruljer, der inden 
sommerferien vil være indført i alle politikredse. Med erfaringerne fra 
soloangreb i udlandet, hvor den første betjents håndtering på stedet er 
altafgørende, er de særlige patruljer uddannet i målrettet indsats i 
»kritiske situationer, hvor menneskeliv er i fare, og hvor tiden er en 
afgørende faktor«. 
</p><p><b class="ext-link">TERROREKSPERT</b><a class="embeddedlink" href="http://politiken.dk/udland/ECE2434418/terrorekspert-enegaengere-maa-faa-politiet-til-at-aendre-taktik/">Enegængere må få politiet til at 
ændre taktik</a></p><p>
Patruljerne har blandt andet kraftigere våben end almindelige betjente og kan 
være fremme ved for eksempel en igangværende terroraktion hurtigere end 
PET's antiterrorkorps. København har haft reaktionspatruljer siden 2011, 
oplyser Rigspolitiet. 
</p><p>
De medbringer langt kraftigere våben: M/10-rifler, MP-maskinpistoler samt 
skudsikre veste. 
</p><p>
Begivenhederne i København betyder, at politiet også må se nærmere på den 
udrustning, de almindelige betjente får udleveret. Det skal svare til de 
opgaver, den enkelte politimand kan risikere at stå over for, fremgår det af 
redegørelsen. 
</p><h3>
Havde svært ved at skaffe det nødvendige materiel 
</h3><p>
Problemet med grej stod klart, da myndighederne skulle reagere på drabet ved 
kulturhuset Krudttønden. Da det efter angrebet på Lars Vilks-komiteens møde 
om ytringsfrihed var klart, at en terrorist var på fri fod i København, gik 
Københavns Politi straks i gang med at hente mandskab fra andre politikredse 
til hovedstaden. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00934/Blomster_ved_synago_934413y.jpg" alt="" border="0"/><span class="caption"><span class="f-img-caption">GERNINGSSTED. 
</span>Statsminister Helle Thorning-Schmidt (S) mødte efter angrebet op ved synagogen i København for at lægge blomster på stedet, hvor vagtmand Dan Uzan blev myrdet. Arkivfoto: Jens Dresling.</span></span></p><p>
Forstærkningerne fra provinsen viste en mangel i politiberedskabet: Der var 
ikke noget samlet overblik over det materiel og mandskab, der var til 
rådighed. Og da hovedstaden ville trække på udstyret, opstod der tvivl om, 
hvorvidt der var tilstrækkeligt med maskinpistoler, politiradioer og 
letsikrede køretøjer tilbage i resten af landet. 
</p><p>
Det var vel at mærke på et tidspunkt, hvor antiterrorkorpset havde bedt 
militæret stille en helikopter til rådighed, så det kunne komme hurtigt til 
Vestdanmark, hvis det kom til nye kritiske situationer i hovedlandet. 
</p><p><b class="ext-link">EUROPOL</b><a class="embeddedlink" href="http://politiken.dk/udland/ECE2302760/europol-europa-trues-af-terrortraenede-krigere/">Europa trues af terrortrænede krigere</a></p><p>
Politiets materieldepoter blev meget hurtigt tømt. Der blev sendt flere 
korteger med radiogrej, patroner, veste og automatvåben med eskorte til 
København, hvor det skulle fordeles til de mange betjente, der blev sat ind 
i bevogtnings- og patruljeopgaver under menneskejagten. 
</p><p>
Samtidig måtte politiet uddele fotokopierede sedler med overvågningsfotos af 
den mistænkte. Det var ikke muligt at sende dem via it-systemerne direkte ud 
til patruljevognenes terminaler, konstaterer Rigspolitiet. 
</p><p class=" bl-elem">
Efter mordet ved synagogen havde Rigspolitiet indset, at man havde et problem: 
Personale fra Hjemmeværnet var sat ind for blandt andet at deltage i 
bevogtningen af gerningsstedet på Østerbro. Men de frivillige 
hjemmeværnssoldater var ubevæbnede. Og uniformeret personale kunne være et 
mål for terrorangreb, frygtede man. De blev derfor fjernet inden for fire 
timer, fremgår det af Rigspolitiets redegørelse om terrorangrebene den dag i 
februar. 
</p>	
</div>

</div></body></html>
