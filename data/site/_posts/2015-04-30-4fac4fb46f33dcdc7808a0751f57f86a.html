---
layout:     post
title: 	    "Forhjul kan blokere: Over én million cykler tilbagekaldes med defekt"
post_author:	    Bjørn Godske
post_date:	    Thu, 30 Apr 2015 03:00:00 +0000
post_site:	    ing.dk 
post_link:	    http://ing.dk/artikel/forhjul-kan-blokere-over-en-million-cykler-tilbagekaldes-med-defekt-175786
---
<html><body><div><section class="body">
			<p>Det er ikke kun i moderne bilproduktion, der sker fatale fejl, og visse modeller må kaldes tilbage fra kunderne. I USA er tre cyklister kommet til skade - den ene er blevet lammet fra halsen og ned - efter at forbremsen på deres cykel af mærket Trek, blokerede.</p>
			<p>Fejlen skal findes i den såkaldte quick-release på forhjulet - altså den mekanisme, der gør, at forhjulet hurtigt kan afmonteres fra cykel og skivebremse. Derfor har den amerikanske <a href="http://www.cpsc.gov/en/Recalls/2015/Trek-Recalls-Bicycles-Equipped-with-Front-Disc-Brakes-to-Replace-Quick-Release-Lever/#remedy">Consumer Product Safety Commission</a> udsendt en tilbagekaldelse af de berørte cykler.</p>
			
			<p><figure class="plugin right zoomable"><img data-original-image="http://ing.dk/sites/ing/files/trek_1.jpg" src="http://ing.dk/sites/ing/files/styles/w1120_media_right/public/trek_1.jpg?itok=rsCayRqF" alt=""/><figcaption> På figuren ses quick-releasen i åben og lukket tilstand. Hvis den kan åbne mere end 180 grader, er der risiko for, at den kan sætte sig i klemme mellem skivebremse og forgaffel. <cite>Foto: Consumer Product Safety Commission</cite></figcaption></figure></p>
			<p><figure class="plugin right"><img src="http://ing.dk/sites/ing/files/styles/w1120_media_right/public/trek_2.jpg?itok=0jrGB33X" alt=""/><figcaption> Quick-release i klemme. </figcaption></figure></p>
			<p>Problemet opstår, når hjulet fastspændes. I visse tilfælde kan det håndtag, der bruges til at bevæge quick-releasen bevæge sig mere end 180 grader. Dermed er der risiko for at den klemmer sig ind mellem bremseskiven og forgaflen og dermed blokerer forhjulet.</p>
			
			<p>Hvis man har en Trekcykel, og quick-releasen ikke kan åbne mere end 180 grader, skal man ikke foretage sig noget. Ellers opfordre den danske importør, Trek Danmark, til at man straks tager cyklen med til sin forhandler og får quick-releasen udskiftet.</p>
			<p>Cyklerne med den berørte type quick-release er blevet solgt mellem 2000 og 2015. I USA anslås det at der er tale om 900.000 cykler og i Canada 98.000 styk.</p>
			
			<p>Tallet for Europa er usikkert. Det anslås dog, at det kan være helt op til 692.000 cykler, som er berørt.</p>
			<p>I USA tilbyder Trek cykel-ejere, som får udskiftet quick-releasen, en værdikupon på 20 dollars til køb af Trek-udstyr.</p>
		</section>
		  </div></body></html>
