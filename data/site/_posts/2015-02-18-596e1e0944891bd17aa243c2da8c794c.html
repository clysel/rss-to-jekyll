---
layout:     post
title: 	    "Ingeniørens digitaliseringsprojekt nomineret til ny historie-pris "
post_author:	    Sanne Wittrup
post_date:	    Wed, 18 Feb 2015 15:53:00 +0000
post_site:	    ing.dk 
post_link:	    http://ing.dk/artikel/ingenioerens-digitaliseringsprojekt-nomineret-til-ny-historie-pris-174218
---
<html><body><div><section class="body"><p>Ingeniørens digitaliserings-projekt er blevet nomineret til en ny historie-pris, <a href="http://www.historiske-dage.dk/om-historiske-dage/fornyelsespris-2/">Fornyelsesprisen</a>.</p>
			<p>Prisen er på 10.000 kr. og uddeles i forbindelse en spritny historiefestival ned navn <a href="http://www.historiske-dage.dk/">Historiske Dage</a>, som løber af stablen 14-15. marts 2015 i Øksnehallen i København.</p>
			
			<p>’Mediehuset Ingeniørens digitalisering af ingeniørernes kulturarv har gjort over 100.000 sider ingeniørtidsskrifter fra perioden 1892-1940 tilgængelige på internettet – bla. med beskrivelser og originale konstruktionstegninger af stort set alle betydende bygge- og anlægsprojekter i perioden’  – hedder det i begrundelsen fra komiteen, der i alt har indstillet 14 projekter til prisen.</p>
			<p>Prisen gives til et projekt af én eller anden slags  - events, udstillinger, et nyt medie, en bog, et tv-program, en film, en podcast, en blog med meget mere – der gør brug af en form for formidling/tilgængeliggørelse, som ikke tidligere er set i Danmark, eller som gør brug af nye, ikke hidtil sete platforme og metoder eller/og gør brug af kendte platforme på en nyskabende måde.</p>
			<p>De 14 indstillede projekter er således meget forskellige – fra historisk mad og facebook-grupper over film til festivaler og events. De indstillede projekter kan ses under artiklen.</p>
			<p>I øjeblikket består Ingeniørens digitaliseringsprojekt af 100.150 sider fra gamle ingeniørtidsskrifter, der udkom i årene 1892 til og med 1940.</p>
			<p>Næste fase vil være digitaliseringen af resten af de alt ca, 300.000 tidsskriftssider, der tilsammen udgør ’ingeniørernes kulturarv’. IDA's Selskab for Historisk Teknologi står i spidsen for at skaffe pengene til at digitalisere de resterende 200.000 sider ingeniørtidsskrifter.</p>
			
			<p>Historiske Dage er en ny historiefestival og ramme for historieoplevelser. Her får alle, der arbejder med og formidler historien, mulighed for at møde publikum og brugere på en ny dynamisk måde, så der opstår nye måder at opleve, tale om, erkende og bruge historien på.</p>
			<h2>De øvrige nominerede projekter er:</h2>
			<ul><li><p>Facebookgruppen Gamle København – etableret af Christian Shannon i december 2012 – som på et år har fået 26.000 passionerede følgere og bidragsydere til at dele og kommentere over 30 år gamle billeder og historier fra København.</p></li>
			<li><p>Lars-Martin Sørensens bog ”Dansk film under nazismen”, som ikke bare er en bog om film, men også med film, hvor læserne via QR-koder selv kan scanne og se filmklip fra de danske hvervekontorer, propagandafilm og modstandsbevægelsens egne optagelser.</p></li>
			<li><p>Tidsskriftet Skalks Historiehjul – ”en app uden smartphone” - som med 150 begivenheder i Danmarks historien, lige fra den store histories krige til de helt nære begivenheder som ”elektricitet” og ”det første toilet” giver en fornemmelse af, hvad tid er, og giver anledning til fascination, underholdning og undren.</p></li>
			<li><p>Facebooksiden Unyttige Historiefacts – etableret af gymnasiehistorielæreren Michael Hawkins i februar 2014 – som dagligt informerer og underholder med finurlige historiske fakta, både kendte og ukendte, som ægger til forundring og interesse hos brugerne.</p></li>
			<li><p>Appen Historie uden Grænser, som blevet til i et dansk-svensk samarbejde og tager sit udgangspunkt i den fælles dansk-svenske historie i 1600-tallet ved blandt andet at se på svenske historiske spor i Danmark og danske historiske spor i Sverige.</p></li>
			<li><p>Facebook-projektet "Trelleborge og andre cirkelanlæg. Eftersøgning af ukendte borge", hvor man i et sjældent samarbejde mellem amatører og professionelle arkæologer finder og registrerer skjulte ringborge, inden de bliver ødelagt af pløjning, byggeri eller andet, så de kan blive fredet og bevaret for eftertiden.</p></li>
			<li><p>Esrum Klosters ”Madfortællinger - eller at få historien ind med skeer”, hvor man i stedet for at tale om historien inviterer til bords med alle periodens tidstypiske elementer og lader en både dybt sanselig og dybt involverende oplevelse fungere som formidler af klosterets historie.</p></li>
			<li><p>Formidlingsprojektet Skole200, som med en lang række aktiviteter, udgivelser, web-formidling og tv-produktioner har markeret 200-året for undervisningspligtens indførelse i Danmark – bla. centreret om projektet uge200, hvor skoleelever gennem rollespil har genopdaget fortidens undervisning.</p></li>
			<li><p>Projektet ”Fire unge blev kollektivister i Den Gamle By”, hvor fire unge i en uge flyttede i kollektiv og levede som i 1974 – med batikfarvning, fællespisning, husmøder, drejeskivetelefon, lp’er og fjernsyn med én kanal - og kun måtte købe ind og se tv i den åbnings- og sendetid, der gjaldt i 1974.</p></li>
			<li><p>Museet for Søfart og forfatter og illustrator Boris Boll-Johansens film ”Bacon, biler og bølgegang – 139 år med Englandsbåden”, der på 9 minutter komprimerer Englandsbådens udvikling fra smør og bacon til biler, disco og taxfree - og viser, hvordan ruten har været et spejl af centrale forandringer i det danske samfund.</p></li>
			<li><p>Folkeuniversitetet i Aarhus og Århundredets Festivals sceniske format ”Forestillingen om en historie”, hvor en filosof, en historiker og en litterat i en dramaturgisk ramme gjorde viden om 1800-tallets filosofi, historie og litteratur til en sanselig scenisk oplevelse og inspirerede til nye netværksdannelser.</p></li>
			<li><p>Mystery Makers teambuilding-event ”Bryggerens Hemmelighed - en intellektuel skattejagt på Glyptoteket”, hvor deltagerne opdager nye sider af sig selv og hinanden og mærker magien på Glyptotektet i en bevidsthedsudvidende skattejagt udi livets mysterier.</p></li>
			<li><p>DR Skoles digitale undervisningssite "1864", målrettet til elever i 8.-9. klasse, som ved at sammenkæde forskellige medietyper som dramaproduktion, nyhedsklip, malerier, tekst, grafik og lyd, i én stor undervisningspakke fortæller den virkelige historie om krigen i 1864.</p></li>
			</ul></section></div></body></html>
