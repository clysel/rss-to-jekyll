---
layout:     post
title: 	    "Direktøren for det hele jubler over statspenge til de professionelle"
post_author:	    
post_date:	    Wed, 13 May 2015 12:11:16 +0200
post_site:	    politiken.dk 
post_link:	    http://politiken.dk/sport/ECE2667411/direktoeren-for-det-hele-jubler-over-statspenge-til-de-professionelle/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er masser af forårsroser fra Klaus B. Rasmussen, direktør i Sønderjysk 
Elitesport, til den socialdemokratiske erhvervs- og vækstminister, Henrik 
Sass Larsen efter dennes forslag om skabelsen af en vækstfond til 
professionel holdsport. 
</p><p>
Som Politiken har kunnet fortælle, vil Sass Larsen inden sommerferien forsøge 
at samle et politisk flertal for det, han kalder Dansk Sportskapital. 
</p><p>
Det skal have form af en vækstfond, i første omgang på 100 mio. kroner, og 
dernæst skal fonden bygges op med 30 mio. kroner om året – i 10 år. Altså 
yderligere 300 mio. 
</p><p>
Og pengene skal som ’ansvarlig kapital’ målrettes investeringer i professionel 
holdsport med en fast ligastruktur – og det er fodbold, håndbold og 
ishockey. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2667350/regeringen-er-klar-til-at-sende-400-millioner-kroner-til-professionel-sport/">Regeringen er klar til at 
sende 400 millioner kroner til professionel sport</a></p><p>
Det er netop, hvad Sønderjysk Elite A/S administrerer gennem et fodboldhold i 
Superligaen, gennem mænd og kvinder i håndboldligaerne – og det danske 
mesterhold i ishockey. 
</p><p>
Klaus B. Rasmussen er med andre ord ’direktøren for det hele’. Så han ved 
bedre end nogen anden, hvad det vil sige at drive sport som erhverv – og 
hvad det vil sige at have med professionelle sportsfolk at gøre. 
</p><p>
»Siden etableringen af Sønderjyske Elitesport A/S i 2004, har vi været gennem 
en hård, men også – synes vi selv – flot vækst«, siger direktøren i 
Haderslev. 
</p><p>
»Vi er gået fra en omsætning på 20 mio. kroner i 2004 og til cirka 100 mio. i 
år. Og for femte år i træk har vi gode, sorte tal i regnskabet. 
</p><p><b class="ext-link">Minister:</b><a class="embeddedlink" href="http://politiken.dk/sport/ECE2667354/minister-fodbold-er-business---men-ogsaa-kultur/">Fodbold er business - men også kultur</a></p><p>
Og det skyldes, forklarer direktør Rasmussen, at man lever efter den klassiske 
opskrift: tæring efter næring. 
</p><p>
»Her i klubben arbejder vi efter det motto, der hedder, at der bliver den 
sport, der er økonomi til«, lyder det fra Klaus B. Rasmussen. 
</p><p>
Når overskudsmanden fra Sønderjylland hilser udspillet fra regeringen og 
Henrik Sass Larsen velkomment, så skyldes det – som han siger - »at det 
næsten er umuligt at rejse kapital i sportens verden«. 
</p><p>
»I klubberne har vi megen fokus på kapitalstyring i stedet for vækst. Og de 
fleste klubber klarer sig. Men der er ikke mange penge til udvikling«. 
</p><div class="art-quote article-box">
<p class="quote"/>
<blockquote>
<p class="quote-txt">
Vi skal altid finde den økonomiske opbakning hos de private investorer. Derfor 
er den kommende vækstfond ekstremt velkommen
</p>
<p class="sender">
Klaus B. Rasmussen 
</p>
</blockquote>
</div><p>
»Og i den finansielle sektor, i bankerne, er der skepsis og nærmest ingen 
vilje til at give de professionelle klubber lån. Vi skal altid finde den 
økonomiske opbakning hos de private investorer. Derfor er den kommende 
vækstfond ekstremt velkommen«, fastslår Klaus B. Rasmussen. </p><h3>
16 fuldtidsansatte 
</h3><p>
Han siger samtidig, at han godt kunne have brugt en sådan fond for en del år 
siden, da Sønderjysk Elitesport knoklede for at etablere sig. 
</p><p>
»Det har været hårdt, men vi har klaret det. Og vi har fået skabt gode 
faciliteter hen ad vejen, hvilket har givet masser af arbejde til vore 
lokale håndværkere. Og på årsbasis lukker vi 200.000 tilskuere ind på vores 
forskellige spillesteder«. 
</p><p>
De fire elitehold under den sønderjyske paraply drives af en stab på 16 
personer – og i alt er 125 personer på lønningslisten på forskellige 
niveauer, fra det yngste talent til den højest betalte fodboldspiller. 
</p><p>
»Det giver omsætning, det giver skattekroner i samfundskassen, og det giver 
arbejde i lokalsamfundet. Det, vi laver, får nu opbakning gennem den nye 
vækstfond – ja, jeg kan slet ikke se nogen sorte pletter i dette forslag«. 
</p><p>
Klaus B. Rasmussen mener også, at vækstfonden kan ses som en art støtte til 
det sønderjyske ’udkantsområde’ – også selv om det ikke er tænkt som sådan. 
</p><p class=" bl-elem">
»Det giver mening, at vi nu kan søge investeringsmidler, der kan føre til 
aktiviteter og underholdning i lokalområdet. Alt kan føre til øget puls i 
Sønderjylland – og derfor synes jeg, forslaget lyder rigtig spændende. Og 
jeg vil følge det med stor interesse«. 
</p>	
</div>

</div></body></html>
