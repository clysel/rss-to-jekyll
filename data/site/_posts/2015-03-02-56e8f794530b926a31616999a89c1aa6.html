---
layout:     post
title: 	    "Vi bliver snart verdensmestre i slik"
post_author:	    
post_date:	    Mon, 02 Mar 2015 06:01:26 +0100
post_site:	    politiken.dk 
post_link:	    http://politiken.dk/forbrugogliv/forbrug/indkoeb/ECE2569087/vi-bliver-snart-verdensmestre-i-slik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Top og bund i Europa </b></h4>
<h5>
Slikforbrug </h5>
<div class="fakta-body" data-buildingblock="embedded_factboxlink">
<p><b>Finland:</b> 8,33 kg i 2013 (8,41 i 2018) 
</p><p><b>Danmark: </b>8,18 (8,51) 
</p><p><b>Rusland: </b>7,38 (8,15) 
</p><p><b>Sverige:</b> 7,31 (7,68) 
</p><p><b>Belgien: </b>5,70 (6,52) 
</p><p><b>Europa</b>-gennemsnit: 3,91 (4,13) 
</p><p><b>Italien:</b> 2,12 (2,20) 
</p><p><b>Grækenland:</b> 2,06 (2,25) 
</p><p><b>Ungarn:</b> 2,06 (2,21) 
</p><p><b>Rumænien: </b>1,69 (1,98) 
</p><p><b>Tyrkiet: </b>0,78 (0,74) 
</p><p><i class=" bl-elem">Kilde: Sugar Confectionary Europe</i></p><p class=" bl-elem"><i class=" bl-elem">2013-tal for slik inkl. pastiller; ekskl. chokolade og tyggegummi.</i></p>
</div>
</div><p>
Danskerne er godt på vej til at blive verdensmestre i vingummier, lakridser og 
andet slik. 
</p><p>
Det fremgår af en ny single (e-bog) fra forlaget Zetland, der udkommer i dag. 
</p><p>
Ifølge de seneste 2013-tal fra brancheforeningen Sugar Confectionary Europe 
har vi overhalet svenskerne og er nu nummer to efter finnerne, med et 
forbrug på 8,18 kg slik per indbygger om året – eksklusive chokolade og 
tyggegummi. 
</p><h3>
På vej mod førstepladsen 
</h3><p>
Det er over dobbelt så meget som gennemsnittet i Europa, hvor især 
sydeuropæerne mere ser slik som en børnespise og typisk foretrækker 
desserter og kager. 
</p><p>
Det er også langt mere end amerikanerne, der jo ellers har en særdeles sød 
tand, når det gælder sodavand, chokolade og fastfood. 
</p><p>
Inden for de seneste år har vi danskere skåret ned på forbruget af 
sukkerholdigt sodavand og saftevand; også chokoladeforbruget tog et dyk i 
kølvandet på den økonomiske krise, så vi blot er nummer otte i Europa. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/indkoeb/ECE2176141/syv-ud-af-ti-vil-have-fjernet-slik-fra-kassen/">Syv ud af ti vil have fjernet 
slik fra kassen</a><br/><br/>
Men på slik stiger vores forbrug mere end andre landes, og senest i 2018 vil 
vi ligge pænt over finnerne, hvis forbrug er ved at stagnere, vurderer Sugar 
Confectionary Europe.</p><p>
En stor del af forklaringen på det høje slikforbrug er det mørke vinterhalvår, 
hvor mangel på sollys og aktivitet giver lavere indhold af det meget vigtige 
signalstof serotonin, der blandt andet virker kortvarigt dæmpende på 
stresshormonerne. 
</p><p>
Men det forklarer jo ikke, hvorfor det mindst mørke af de skandinaviske lande 
er godt på vej til at spise mest slik. 
</p><h3>
I Danmark er slik lig med hygge 
</h3><p>
Den udvikling kan ifølge eksperterne i Zetland-singlen snarere henføres til, 
at vi i Danmark forbinder slik meget tæt med hygge. Familiehyggen er nærmest 
en dansk urkraft – og slikskålen fredag aften er en af de sjældne 
situationer, hvor danskerne opfører sig forbavsende ens; fra Gedser til 
Skagen; fra Blåvandshuk til Christiansø. 
</p><p>
Vi er så stærkt kulturelt programmeret, at selv kombinationen af den 
økonomiske krise og sundhedsbølgen kun skabte et lille, kortvarigt dyk i 
vores slikforbrug. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/indkoeb/ECE2334714/sverige-er-billigst-med-baade-slik-og-danskvand/">Sverige er billigst med både 
slik og danskvand</a></p><p>
Det er anderledes med svenskerne, der ganske vist også har et hyggebegreb og 
også ser slik som et lyspunkt, især i de mørke måneder. 
</p><p>
»Men der sættes ikke på samme måde så entydigt lighedstegn mellem hygge og 
søde sager som herhjemme«, påpeger antropolog Jeppe Trolle Linnet fra 
Syddansk Universitet, en af de forskere, der er dykket dybt ned i 
hyggefænomenet. 
</p><h3>
Kravet om det usunde 
</h3><p>
En anden er forbrugerspecialist Heidi Boye fra mediebureauet Carat, der har 
skrevet ph.d. på Copenhagen Business School om sammenhængen mellem 
danskernes hygge og slikforbrug. 
</p><p>
»Når jeg siger til min fireårige, at nu skal vi rigtig hygge os, er det altså 
ikke gulerodsstænger, han tænker på«, siger Heidi Boye. 
</p><p>
»Hvis man forsøger at gøre hyggen sund, føles det forkert. Hyggen bliver ikke 
lige så god, og vi er alle bange for at være den, der ødelægger hyggen. Der 
er en social accept – både blandt familie, venner og arbejdskolleger – af, 
at det er helt i orden, ja faktisk nærmest et krav, at spise usundt, når man 
hygger«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/indkoeb/ECE2527726/graensehandel-der-smugles-chokolade-og-slik-som-aldrig-foer/">Grænsehandel: Der smugles 
chokolade og slik som aldrig før</a></p><p>
Her spiller det også ind, at danskerne ikke har så meget tiltro til de 
officielle smagsdommere og eksperter som for eksempel svenskerne – der har 
markant billigere slik, men altså næsten stagnerende forbrug. 
</p><p>
I Sverige bliver staten set som den rationelle aktør – den stemme, som man bør 
lytte til, vurderer Jeppe Linnet Trolle. 
</p><p class=" bl-elem">
»Danskere har en eller anden form for kulturradikal frækhed og folkeskepsis, 
der gør, at vi i højere grad vender ryggen til autoriteterne. Vi ved godt, 
at det ikke er det helt rigtige at spise så meget slik, men så kan det vist 
heller ikke være værre, når vi nu ikke gør det til hverdag. Og alle andre 
hygger sig jo også på denne måde, argumenterer vi«, siger han. 
</p>	
</div>
</div></body></html>
