---
layout:     post
title: 	    "Ustabil skorsten lyn-sprængt i nat"
post_author:	    Martin Bernth
post_date:	    Thu, 05 Mar 2015 05:57:00 +0000
post_site:	    ing.dk 
post_link:	    http://ing.dk/artikel/ustabil-skorsten-lyn-spraengt-i-nat-174542
---
<html><body><div><section class="body"><p>Det forløb helt uden problemer, da politiet i samarbejde med en sprængningsekspert sørgede for, at en 30 meter høj ustabil skorsten blev revet ned sent onsdag. Sprængningen fandt sted klokken 23:45 efter en knap to timers forsinkelse og foran et større publikum, der trodsede nattesøvnen for at se nedrivningen, fortæller <a href="http://nyhederne.tv2.dk/krimi/2015-03-04-oh-my-god-her-spraenges-den-vaklende-skorsten-i-odense">TV2</a></p>
			<p>TV2's eget hovedkvarter ligger meget tæt på den væltetruede skorsten, og tv-stationen var således til stede med rullende kameraer, da den murede skorsten blev bragt til fald.</p>
			<p>Onsdag formiddag blev politiet opmærksomme på den problematiske skorsten efter meldinger om, at et af skorstenens syv metalbånd var faldet ned og havde ramt en parkeret bil.</p>
			
			<p>Senere i går kunne politiet i Odense så offentliggøre et tidspunkt for den planlagte nedrivning, som man regnede med, ville blive klokken 22 onsdag aften. Men grundet ekstra tid til beregninger af mængden af sprængstof trak nedrivningen altså ud i næsten to timer.</p>
		</section></div></body></html>
