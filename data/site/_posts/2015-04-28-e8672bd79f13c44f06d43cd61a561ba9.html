---
layout:     post
title: 	    "Fransk-syrisk tegner: »Jeg viser bare fakta«"
post_author:	    
post_date:	    Tue, 28 Apr 2015 16:40:13 +0200
post_site:	    politiken.dk 
post_link:	    http://politiken.dk/kultur/boger/ECE2643711/fransk-syrisk-tegner-jeg-viser-bare-fakta/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Drengene på gaden i Ter Maaleh, hvor lille Riad bor med sin franske mor og sin 
syriske far, spiller fodbold med en levende hundehvalp, som de til sidst 
spidder på en høtyv for sjov. Riads voksne far ligger klynkende i sin 
formummede mors skød. Kvinder tilskynder deres børn til vold, billiger 
mobning og jødehad, og mænd stener geder, fordi Satan bor i dem. Over det 
hele svæver diktatorerne Gaddafi og al-Assad, og højtalerne gjalder, at 
’Guuuddd er stoooor’. 
</p><div class="art-fakta article-box">
<h4 class="">
Blå bog</h4>
<h5>
Riad Sattouf</h5>
<div class="fakta-body" data-buildingblock="embedded_factboxlink">
<p><b>Fransk-syrisk forfatter, tegner, filminstruktør og skuespiller.</b> 
Født 1978 i Paris. 
</p><p>
Han blev berømt med sin tegneserie om en reaktionær fransk idrætslærer 'Pascal 
Brutal' og har lavet flere tegneserier, bl.a. 'No sex in New York' (2004), 
'Ma circoncision (2008) og 'Manuel du puceau' (2009). 
</p><p>
Sattouf tegnede i flere år striben 'La Vie secrète des jeunes' til <b>det 
franske satiremagasin Charlie Hebdo</b>. 
</p><p class=" bl-elem">
Hans <b>selvbiografiske</b> tegneserie 'Fremtidens araber - en barndom i 
Mellemøsten (1978-1984)' udkom i Danmark 23. april 2015. Han har vundet den 
franske tegneseriepris <b>Fauve d'Or</b> to gange.
</p>
</div>
</div><p>
Riad Sattoufs selvbiografiske ’Fremtidens araber. En barndom i Mellemøsten 
(1978-84)’ lægger ikke fingrene imellem, og vi ville gerne have talt med 
ham, men tegneren sprang fra, fordi han fik for travlt med at aflevere andet 
bind af sine erindringer i Frankrig.</p><p>
Følgende er, hvad han har sagt til andre medier i forbindelse med det bind, 
der udkom på dansk i denne uge, og som er anmeldt på hosstående side. 
</p><p>
»Når jeg kom hjem til Frankrig med min mor, var jeg meget lykkelig for at 
slippe bort fra det miljø«, sagde han til den litterære pamflet, der i 
Frankrig præsenterede bogen. Man ville også vide, hvordan Sattouf havde det 
med sin arabiske identitet, da han voksede op i Frankrig, Libyen og Syrien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE1876203/unge-arabere-har-masser-af-vrede-men-kvaliteten-halter-i-ny-dansk-syrisk-bog/">Unge arabere har masser af 
vrede, men kvaliteten halter i ny dansk-syrisk bog</a></p><p>
»I Syrien blev jeg ikke opfattet som syrer, fordi jeg havde blondt hår, og min 
mor var fransk, og i Frankrig var jeg ikke rigtig fransk på grund af mit 
eksotiske navn. Det gjorde, at jeg kunne se tingene udefra uden at tilhøre 
noget folk. I stedet fandt jeg frem til de mennesker, der ville mig. Dem, 
som fortæller historier og skriver bøger. Jeg har mere til fælles med en 
kinesisk forfatter, end med den nabo, jeg gik i skole med«. 
</p><p>
Splittelsen til trods er barndomstiden i Frankrig at foretrække frem for de 
surrealistiske oplevelser i Libyen og Syrien. Men også de franske børn i 
børnehave og skole tegner Riad Sattouf et bidende, og morsomt, portræt af. 
</p><p>
»Det, jeg fortæller om franske børn i bogen, er, at de var mindre modne end 
børnene i den syriske landsby, de blev pylret om og beskyttet. I Ter Maaleh 
var børn overladt til sig selv«. 
</p><h3>
Syrien var rød 
</h3><p>
Hvorfor, vil en journalist fra den brasilianske avis Folha de S. Paulo vide, 
har Riad inddelt sine erindringer i farver? 
</p><p>
»Det gik op for mig, at mine minder har farver. Libyen var gul som sandet, 
Syrien var rød som jorden der, og Frankrig blågrå som Bretagnes himmel«. 
</p><p><i>Det er en udfordring at vokse op i Libyen og Syrien. Hader du nogle af de 
oplevelser, du havde der</i>, spørger journalisten, der hedder Catharina 
Wrede. 
</p><p>
»Slet ikke. Jeg synes, det har givet mig en stor chance for at vise disse 
forskelligheder. Også selv om livet ofte var meget farligt, havde jeg 
chancen for at stå det igennem«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE1651781/korrespondents-efterladte-vaerk-skildrer-det-tabte-mellemoesten/">Korrespondents efterladte værk 
skildrer det tabte Mellemøsten</a></p><p><i class=" bl-elem">Det er fristende at sammenligne Gaddafi med Assad. Hvordan ser du på det?</i></p><p>
»Gaddafi var sindssyg, psykisk syg simpelthen, tror jeg. Assad var klogere, 
han var en frygtsom politiker og meget smartere end Gaddafi. Men jo, begge 
var de ledere af totalitære regimer«. 
</p><p><i class=" bl-elem">Hvordan er dit forhold til din familie nær Homs, nu hvor der er krig?</i></p><p>
»Det er længe siden, jeg har haft kontakt med dem, men de fleste af dem har 
forladt Syrien. De drømte om at komme til Vesten og nyde den frihed og de 
gode ting, som Europa kan tilbyde«, siger Riad Sattouf: »Det er også derfor, 
jeg har svært ved at forstå denne bevægelse tilbage til religionen i 
Frankrig«. 
</p><h3>
Efter Charlie Hebdo 
</h3><p><i>Hvad mener du om terrorangrebet på Charlie Hebdo, og hvordan ser du den 
ekstremisme i forhold til det, du så, da du voksede op i arabiske lande,</i> 
spørger Wrede. 
</p><p class=" bl-elem">
»Jeg tegnede ’Unge menneskers hemmelige liv’ i Charlie Hebdo i otte år. Jeg 
var ikke politisk satiretegner. Det var mere scener, som jeg oplevede på 
gaden, der inspirerede mig. Jeg forlod Charlie seks måneder inden 
attentatet. Som alle franske kunstnere er jeg traumatiseret af mordene, men 
jeg har ikke nogen generel holdning. Jeg laver bøger. Jeg viser bare fakta. 
Og prøver at se tingene lidt klarere selv. Min bog fortæller den nære 
historie om en familie mellem to diktatorer i 1980’erne«. 
</p>	
</div>

</div></body></html>
