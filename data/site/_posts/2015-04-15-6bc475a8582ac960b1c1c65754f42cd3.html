---
layout:     post
title: 	    "Tysk minister: Vi har nølet med Femern, men nu er det slut"
post_author:	    Christian Østergaard
post_date:	    Wed, 15 Apr 2015 16:03:01 +0000
post_site:	    ing.dk 
post_link:	    http://ing.dk/artikel/tysk-minister-vi-har-noelet-med-femern-men-nu-er-det-slut-175451
---
<html><body><div><section class="body">
			<p>Tyskland har været for langsom til at komme i gang med forarbejdet til Femern-forbindelsen, men nu skal det være slut med forsinkelser og tvivl om engagementet i forbindelsen.</p>
			<p>Det fastslog transport- og økonomiminister Reinhard Meyer fra den nordtyske delstat Slesvig-Holsten, der behandler ansøgningen om at anlægge forbindelsen, på et pressemøde i København onsdag.</p>
			<p>»De har været to meget forskellige tilgange til forbindelsen. Danmark trådte på speederen, mens Tyskland ventede og så til. Vi er så vågnet op og har fået øje på, at der var lektier, vi skulle lave,« sagde Reinhard Meyer med henvisning til de tyske landanlæg, der er forsinket til 2024.</p>
			<p>Efter at have fået en aftale på plads med Deutsche Bahn, der ifølge ministeren måtte overtales til at støtte en ny, dobbeltsporet, elektrificeret jernbane fra Femern til Lübeck, er det primært broen fra øen Femern til fastlandet, der bekymrer ministeren.</p>
			
			<p><figure class="plugin right zoomable"><img data-original-image="http://ing.dk/sites/ing/files/femern_illu.jpg" src="http://ing.dk/sites/ing/files/styles/w1120_media_right/public/femern_illu.jpg?itok=Vqu_95Tn" alt=""/></figure><aside class="plugin right box">
			  <strong>Fokus på Femern</strong></aside></p>
			<p><strong>25. februar</strong> fremsatte transportministeren lovforslag om den faste forbindelse over Femern Bælt, som skal vedtages inden sommerferien. Derefter skal forligskredsen godkende pris og tidsplan, EU skal tage stilling til støtte, og tyske myndigheder skal give byggetilladelse.</p>
			<p><strong>Den 17,6 km lange</strong> sænketunnel er genstand for stærkt modstridende holdninger: Trafikforskere kan ikke blive enige om trafikprognoserne, økonomer skændes om tilbagebetalingstiden, og tyske miljøaktivister ønsker tunnelen langt væk.</p>
			<p><strong>I en række artikler</strong> op til den politiske vedtagelse forsøger Ingeniøren at give et overblik over, hvad der er op og ned i sagen om Femernforbindelsen.</p>
			<p>Følg med i <a href="http://ing.dk/fokus/femern-forbindelsen">Ingeniørens Femern-fokus</a>.
			<br/>
			»Femernsundbroen er stadig et problem for os. Der presser vi på. Den gamle bro må holde for i de første år, efter forbindelsen åbner. Det ‘gap’ må så vi lukke så hurtigt som muligt,« understregede Reinhard Meyer.</p>
			<p>Transportministeren var i København sammen med en delegation af erhvervsorganisationer fra store dele af Nordtyskland. Deres fælles erklærede formål med turen var at mane den tvivl om den tyske tilslutning til Femern-forbindelsen i jorden, som har præget det danske mediebillede de seneste måneder.</p>
			<p>Selv om ministeren og en stribe repræsentanter for tysk erhvervsliv fremhæver synergieffekterne ved en mere sammenhængende nordeuropæisk region, er flere faktorer på den tyske side dog fortsat uafklarede.</p>
			
			<p>Mest væsentligt er der uklarhed om, hvornår den tyske godkendelse af projektet ligger klar, så entreprenørerne har tilladelse til at lægge tunnelrør på den tyske havbund og at anlægge tunnelmundingen på Femern.</p>
			<p>Netop godkendelsesprocessen er ifølge den danske transportminister Magnus Heunicke (S) en af de væsentligste barrierer for projektet. Det skyldes ifølge Reinhard Meyer forskelle i tilgangen til denne type projekter på dansk og tysk side.</p>
			<p>»Jeg har ofte diskuteret forbindelsen med Heunicke. Vi har talt meget sammen om dette her. For danske politikere og for dansk administration kan det være svært at forstå den tyske godkendelsesproces. Der er over 3,000 indsigelser, som vi nu er i færd med at behandle, og vi må få gennemført den procedure så hurtigt som muligt,« sagde han.</p>
			
			<p>Meyer lægger dog vægt på, at han vil fremskynde processen på den tyske side og bemærker, at han allerede onsdag eftermiddag skal mødes med Femern A/S om deres svar på indsigelserne fra tyske borgere. Han fremhævede, at delstatsmyndighederne vil sikre, at der er de fornødne ressourcer til at gennemgå de resterende indsigelser. Når det arbejde er afsluttet, er der stadig mulighed for, at de aktive tyske miljø- og naboorganisationer kan bruge sagsanlæg til at standse processen.</p>
			<p>Ud over godkendelserne er det stadig uvist, hvad udfaldet bliver, efter at et tysk revisionsudvalg, Bundesrechnungshof, har opfordret til genforhandling af statstraktaten mellem de to lande. Det skyldes, at budgettet for de tyske landanlæg er eksploderet fra 10 mia. kr. til de nuværende 16,4 mia. kr.</p>
			
			<p>»Udgifterne afviger fra det oprindelige budget, særligt på den tyske side. Det er en væsentlig pointe, som Bundesrechnungshof bemærker. På den baggrund forstår jeg godt statsrevisorernes opfordring. De gør blot deres arbejde,« sagde delstatens transportminister.</p>
			<p>Han lagde vægt, at han støtter den danske og tyske regering, som begge mener, at statstraktaten fortsat skal stå ved magt.</p>
			<p>Ministeren understreger med sine udtalelser det tyske engagement, som også Magnus Heunicke har givet udtryk for at have oplevet blandt de tyske politikere.</p>
			
			<p><aside class="plugin reference info_graphics">
			  <a class="content" href="http://ing.dk/infografik/femern-forbindelsen-fra-bro-til-saenketunnel-173954">
			    <img src="http://ing.dk/sites/ing/files/styles/w1120_reference_illustration/public/images/50928.jpg?itok=lU1c_kY7" alt=""/>  </a>
			  
			</aside><br/>
			Når det ikke har været billedet i de danske medier, skyldes det ifølge ministeren og det til lejligheden sammensatte panel af handelskammerformænd og arbejdsgiverforeninger, at der findes et »tavst flertal« i Tyskland, som ser frem til forbindelsen.</p>
			<p>Blandt fordelene ved forbindelsen fremhævede erhvervsrepræsentanterne særligt synergierne ved at skabe klynger inden for eksempelvis cleantech, life science, energi og det maritime område. Ifølge den tyske ambassades optælling huser Femern Bælt-regionen 38 højere læreanstalter og 13 forskningsinstitutioner, som kunne drage nytte af bedre samarbejde på tværs af grænsen.</p>
			
			<p>På den danske side skal forbindelsens anlægslov ifølge planen vedtages inden Folketingets sommerferie, så entreprenørernes kontrakter kan underskrives til september, når prisen er forhandlet ned. Folketingets godkendelse kan dog blive forsinket, hvis der udskrives valg inden sommerferien.</p>
		</section>
		  </div></body></html>
