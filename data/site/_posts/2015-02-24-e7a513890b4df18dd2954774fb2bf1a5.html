---
layout:     post
title: 	    "Holocaust-karikaturer skal udstille vestligt hykleri"
post_author:	    
post_date:	    Tue, 24 Feb 2015 23:03:41 +0100
post_site:	    politiken.dk 
post_link:	    http://politiken.dk/kultur/ECE2554212/holocaust-karikaturer-skal-udstille-vestligt-hykleri/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her er det forbudt at benægte Holocaust</h4>
<div class="fakta-body" data-buildingblock="embedded_factboxlink">
<p>
EU-landene blev i november 2008 enige om et fælles sæt EU-regler, der forbyder 
Holocaust-benægtelse, hvis benægtelsen er farlig og truende. 
</p><p>
Regelsættet er et kompromis, der ikke har direkte indflydelse på de enkelte 
landes lovgivning. Derfor er der stadig forskel på, hvordan 
Holocaust-benægtelse straffes i de forskellige lande.
</p><p>
Belgien, Frankrig, Israel, Italien, Liechtenstein, Litauen, Luxembourg, Polen, Portugal, 
Rumænien, Schweiz, Slovakiet, Spanien, Tjekkiet, Tyskland og Østrig.
</p><p class=" bl-elem">
Kilde: Dansk Institut for Internationale Studier
</p>
</div>
</div><p>
En mur af tykke betonblokke viser en dyster affotografering af 
koncentrationslejren Auschwitz. Bag muren bliver en moske gemt væk, mens en 
kran på larvefødder og med en stor, blå Davidsstjerne påmalet, fortsætter 
arbejdet med at stille blokkene op ved siden af hinanden. 
</p><p>
Tegningen viser jødeudryddelsen som en stor iscenesættelse og vandt, da Iran i 
2006 afholdt den første internationale karikaturkonkurrence med 
Holocaust-tema. 
</p><p>
Nu er konkurrencen udskrevet igen, og den skal endnu engang skabe debat om 
vestlig dobbeltmoral i forhold til ytringsfrihed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2553486/anonym-muhammed-tegner-laes-noget-andet-saa-simpelt-er-det/">Anonym Muhammed-tegner: »Læs 
noget andet. Så simpelt er det«</a></p><p>
»Hvis Vesten ikke ser nogen grænse for ytringsfrihed, hvorfor tillader de så 
ikke, at historikere stiller spørgsmålstegn ved Holocaust?«, spørger de to 
kulturorganisationer Irans Tegnehus og Sarcheshmeh Kulturcenter på <a href="http://www.irancartoon.com/the-second-holocaust-international-cartoon-contest-2015/" target="_blank">konkurrencens 
hjemmeside</a>. 
</p><p>
De har udskrevet konkurrencen i kølvandet på terrorangrebet mod det franske 
satiremagasin Charlie Hebdo i begyndelsen af januar. 
</p><p>
12 mennesker blev dræbt, heriblandt flere tegnere, der har tegnet karikaturer 
af profeten Muhammed, og konkurrencen skulle være et direkte modsvar til 
januar-udgaven af magasinet. Her portrætteres en grædende Muhammed med et 
skilt med påskriften 'Je Suis Charlie' - Jeg er Charlie, der blev den 
internationale sympatitilkendegivelse med magasinet efter terrorangrebet. 
</p><h3>
Forskellen er stor og primært moralsk 
</h3><p>
Tilbage i 2006 blev konkurrencen udskrevet af den iranske avis Hamshahri i 
respons til Jyllandspostens 12 Muhammed-tegninger. De 12 bedste karikaturer 
af Holocaust blev dengang trykt i avisen, og tegnerne bag de vindende værker 
modtog pengepræmier. 
</p><p>
Tegningerne skal igen i år enten gøre grin med Holocaust, sætte spørgsmålstegn 
ved det jødiske folkemord eller drage sammenligninger mellem 
jødeforfølgelsen og behandlingen af palæstinensere i dag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2548461/i-to-aartier-har-vi-maalrettet-styret-mod-konfrontationen---nu-har-vi-faaet-den/">I to årtier har vi målrettet 
styret mod konfrontationen - nu har vi fået den</a></p><div class="art-quote article-box">
<p class="quote"/>
<blockquote>
<p class="quote-txt">
Den ene dårlige idé, retfærdiggør ikke den anden.
</p>
<p class="sender">
Lektor Mogens Mogensen 
</p>
</blockquote>
</div><p/><p>
Lektor Mogens Mogensen, Cand. Mag. i historie og kristendomskundskab fra 
Aarhus Universitet og ph.d. i interkulturelle studier, underviser blandt 
andet i kristen-muslimske relationer. 
</p><p>
»Den ene dårlige idé, retfærdiggør ikke den anden«, siger han om konkurrencen 
i Iran, hvor man, i følge ham, vælger at slå tilbage, når man burde lade 
være. 
</p><p>
»I stedet for at tage en debat om, hvordan man i en mangfoldig verden kan 
bruge ytringsfriheden på en hensigtsmæssig måde, så gentager de bare de 
dårlige manerer, som de ellers er utilfredse med, at man har brugt i Vesten. 
De skaber problemer i stedet for at komme med løsninger«, siger han. 
</p><p>
Han er grundlæggende tilhænger af ytringsfrihed, men der er en grænse. 
</p><p>
»Jeg synes ikke, at det er en god idé at lave obskøne billeder af religiøse 
symboler, hverken jødiske, kristne eller muslimske. Det er heller ikke en 
god idé at drive gæk med Holocaust, og det er skamløst over for ofrene og 
deres efterkommere«, siger Mogens Mogensen, der heller ikke bryder sig om at 
se religiøse figurer udstillet obskønt i satiremagasinet Charlie Hebdo. 
</p><h3>
Man kan ikke lovgive mod had 
</h3><p>
I følge jurist og direktør i den uafhængige juridiske tænketank Justitia Jacob 
Mchangama, kan Muhammed-tegninger heller ikke direkte sammenlignes med 
karikaturer af Holocaust. 
</p><p>
»Man kan ikke sige, at det er hyklerisk i forhold til muslimer. I de lande, 
hvor det ikke er forbudt at forhåne religion, må du jo også gerne kritisere 
kristendom og jødedom eksempelvis«, siger Jacob Mchangama. 
</p><p>
»Og så er der selvfølgelig en kæmpe moralsk forskel på at tegne en person, der 
døde for næsten 1.400 år siden, og som for nogen er en religiøs figur, for 
andre en historisk, og så på at forhåne, at der var 6 millioner mennesker, 
der systematisk blev slået ihjel, hvor det ikke er længere tid siden, end at 
nogle af de overlevende stadig lever den dag i dag«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2549354/hvorfor-staar-vi-saa-fast-paa-retten-til-at-haane-og-spotte-profeten/">Hvorfor står vi så fast på 
retten til at håne og spotte profeten?</a></p><p>
I Israel og 15 europæiske lande har man valgt at lovgive mod benægtelse af 
Holocaust eller folkedrab. I Tyskland kan man eksempelvis blive straffet med 
fængsel op til fem år, hvis man benægter eller bagatelliserer nazisternes 
forbrydelser under Anden Verdenskrig. Det samme gælder i Israel, mens man i 
de øvrige lande kan blive straffet med bøder eller kortere fængselsstraffe. 
</p><p>
I Danmark er der ikke en explicit lovgivning, der gør det strafbart at 
benægte, at Holocaust har fundet sted, men benægtelse af jødeudryddelsen kan 
i strenge tilfælde straffes ud fra racismeparagraffen. Det sker dog 
sjældent. 
</p><p>
»Vi har lavet en opgørelse over, hvor mange, der er blevet dømt ud fra 
racismeparagraffen, og muslimer er dem, der i flest konkrete sager, har 
været beskyttet af den lovgivning«, siger Jacob Mchangama. 
</p><p>
I Frankrig har det siden 1990 været ulovligt at sætte spørgsmålstegn ved 
jødeudryddelsen, og man kan blive straffet med fængsel fra en måned til et 
år, hvis man gør det. Lovgivningen fulgte efter en bølge af antisemitisme i 
landet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2550872/medier-overvejer-muhammed-artikler-noeje/">Medier overvejer 
Muhammed-artikler nøje</a></p><p>
»Men selvom Frankrig er et af de lande, der slår hårdest ned på antisemitisme, 
så er det også det land, der er hårdest ramt«, siger Jacob Mchangama, der af 
samme grund ikke har meget til overs for lovgivningen. 
</p><p>
»Jeg tror ikke på den der idé om, at man kan lovgive sig ud af den slags. At 
man kan imødegå had ved at lovgive mod ytringer«, siger han. 
</p><p>
Hverken med love mod skepsis over for Holocaust eller mod sympatierklæringer 
eller forherligelse af terrorhandlinger for den sags skyld. 
</p><h3>
Sidst var konkurrencen ikke en succes 
</h3><p>
I 2006 modtog konkurrencen 1.193 tegninger fra tegnere i 61 lande. Blandt de 
200 udvalgte i finalen var også en dansk tegner. 
</p><p>
Da vindertegningerne skulle udstilles efterfølgende, skuffede besøgstallet 
fælt, og konkurrencen formåede ikke at skabe debat efter hensigten. 
</p><p>
Alligevel ligner konkurrencen sig selv. Vinderne bliver præmieret med op til 
80.000 kroner, og værkerne bliver efterfølgende udstillet på Det 
Palæstinensiske Museum for Nutidig Kunst i Teheran. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/engelbreth/ECE2537448/ytringsfriheden-stopper-ved-gud-og-kongehus/">Ytringsfriheden stopper ved 
Gud og kongehus </a></p><p>
Tilbage i Danmark er jurist Jacob Mchangama dog ikke i tvivl om, hvem 
konkurrencen i virkeligheden udstiller. 
</p><p>
»Det siger mest om Iran og om den besættelse, præstestyret har af Israel og 
jøder«, siger han. 
</p><p class=" bl-elem">
»Konkurrencen udstiller i virkeligheden dem selv«. 
</p>	
</div>
</div></body></html>
