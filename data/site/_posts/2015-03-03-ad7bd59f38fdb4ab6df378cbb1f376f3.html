---
layout:     post
title: 	    "38 km norsk kæmpetunnel skal bores af spansk-italiensk hold"
post_author:	    Ulrik Andersen
post_date:	    Tue, 03 Mar 2015 15:43:46 +0000
post_site:	    ing.dk 
post_link:	    http://ing.dk/artikel/38-km-norsk-kaempetunnel-skal-bores-af-spansk-italiensk-hold-174512
---
<html><body><div><section class="body"><p>Nordens længste jernbanetunnel skal anlægges af et jointventure bestaående af spanske Acciona og italienske Ghella fra Italien. Det har det norske <a href="http://www.jernbaneverket.no/no/Nyheter/Nyhetsarkiv/2015/Innstilling-av-tunnelkontrakt-TBM/">Jernbaneverket indstillet</a>.</p>
			
			<p><figure class="plugin full zoomable"><img data-original-image="http://ing.dk/sites/ing/files/follobanen1.jpg" src="http://ing.dk/sites/ing/files/styles/article_inline/public/follobanen1.jpg?itok=y3vpj6Ii" alt=""/><figcaption> Follobanen består af to 19 km lange tunnelrør. De skal halvere rejsetiden mellem Oslo S og Ski Station til 1 minutter, når de står klar i 20121. Jernbaneverket valgte at udbyde projektet i store totalentreprisekontrakter, og nu har et spansk-italiensk konsortium vundet den største af kontrakterne - selve boringen - til 7,5 mia. kr.  <cite>Foto: Jernbaneverket</cite></figcaption></figure></p>
			<p>Konsortiet vandt opgaven med en pris på 7,5 mia. danske kroner. For de penge skal de frem mod 2021 bore to 19 km lange tunnelrør mellem Oslo S og Ski Station. Boremetoden blev valgt efter grundige overvejelser, fordi man i Norge hidtil har sprængt tunneller.</p>
			<p>»I udgangspunktet var det en totalvurdering, der talte for at bore - ikke prisen. Men nu tyder alt på, at en boret tunnel også vil komme ud som den økonomisk bedste løsning,« har projektdirektør Anne Kathrine Kalager tidligere forklaret i en <a href="http://www.jernbaneverket.no/no/Nyheter/Jernbanemagasinet/Nyhet/Slik-skal-Follobanen-bygges/">pressemeddelelse</a>.</p>
			<p>Der vil dog også skulle sprænges en del i forbindelse med byggeriet. Eksempelvis skal en anden entreprenør sprænge en cirka en km lang tunnel ind i fjeldet. Her skal konsortiet udsprænge en montagehal, hvorfra de fire tunnelboremaskiner kan sætte i gang. Der er tale om store maskiner med en diameter på 10 meter. Til sammenligning har de tunnelboremaskiner, der bruges til Cityringen i København en diameter på knap seks meter.</p>
			
			<p>Udover boringen skal konsortiet også klare de jernbanetekniske installationer med undtagelse af signalanlægget.</p>
			<p><section class="video plugin"/></p>
			
			<p/></section></div></body></html>
