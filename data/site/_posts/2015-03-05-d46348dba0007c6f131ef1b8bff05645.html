---
layout:     post
title: 	    "Sådan er du stillet, hvis du bliver snydt af rejsebureauet "
post_author:	    
post_date:	    Thu, 05 Mar 2015 19:44:16 +0100
post_site:	    politiken.dk 
post_link:	    http://politiken.dk/rejser/nyheder/sikkerhedogforsikring/ECE2570170/saadan-er-du-stillet-hvis-du-bliver-snydt-af-rejsebureauet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Rettigheder på rejsen</h4>
<div class="fakta-body" data-buildingblock="embedded_factboxlink">
<ul><li class=" bl-elem">En pakkerejse består af to af følgende tre elementer: </li></ul><p>
1. Transport, 
</p><p>
2. Indkvartering 
</p><p>
3. Anden turistmæssig ydelse, der ikke er direkte knyttet til transport eller 
indkvartering, men som udgør en væsentlig del af pakkerejsen. 
</p><ul><li class=" bl-elem">Så snart der er en ændring på den pakkerejse, man har købt, skal kunden ifølge 
loven om pakkerejser informeres om dette. Rejsebureauet skal som 
udgangspunkt tilbyde, at man kan få pengene for rejsen igen eller komme 
til en anden destination. Rejsebureauet skal også informere kunden om 
sine rettigheder. </li></ul><p class=" bl-elem"><i class=" bl-elem">Kilde: Danmarks Rejsebureau Forening </i></p>
</div>
</div><div class="art-fakta article-box">
<h4 class="">
Klagesteder i Danmark</h4>
<div class="fakta-body" data-buildingblock="embedded_factboxlink">
<p><a target="_blank" href="http://www.pakkerejseankenaevnet.dk/forside/">Pakkerejse-Ankenævnet</a> 
– klager over pakkerejser 
</p><p><a target="_blank" href="http://www.forbrug.dk/Dine-klagemuligheder/Saadan-klager-du/Klag-til-Forbrugerklagenaevnet">Forbrugerklagenævnet</a> 
– klager, som vedrører fly-, bus- eller togtransport 
</p><p><a target="_blank" href="http://www.trafikstyrelsen.dk/da.aspx">Trafikstyrelsen</a> 
– klager over afvisning, aflysning eller forsinkelser af fly 
</p><p class=" bl-elem"><a target="_blank" href="http://www.abtm.dk/">Ankenævnet for bus, tog og metro</a> 
– klager som vedrører kollektiv trafik som bus, tog og metro 
</p>
</div>
</div><p>
Malene Koops Grønborg og hendes kæreste Carsten Lynggaard købte i efteråret en 
rundrejse til Brasilien hos specialrejsebureauet Travel2Brazil. Prisen for 
de tre uger i Sydamerika var 38.960 kroner. 
</p><p>
Men de kom ikke af sted. 
</p><p>
Op til afrejsen den 22. februar stod det klart for dem, at der ikke var styr 
på deres tur. Parret fandt ud af, at rejsebureauet ikke havde sørget for at 
købe billetterne til Brasilien, og at der ikke var booket hoteller til dem. 
</p><p>
Ejeren har de ikke kunnet komme i fysisk eller telefonisk kontakt med. Han har 
i en sms beklaget og tilbudt at give dem pengene for rejsen igen. 
</p><p>
Det har de bedt om, men har endnu ikke modtaget pengene. Og parret frygter, at 
de ikke ser de knap 40.000 kroner igen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sikkerhedogforsikring/ECE2567283/blev-snydt-af-rejsebureau-droemmerejsen-gik-i-vasken/">Blev snydt af rejsebureau: 
Drømmerejsen gik i vasken</a></p><p>
Jakob Hahn, der er afdelingschef i brancheforeningen Danmarks Rejsebureau 
Forening, kan ikke udtale sig om den pågældende sag, men siger: 
</p><p>
»Gennemføres rejsen ikke på grund af arrangørerens forhold, er man normalt 
berettiget til at få penge retur«. 
</p><p>
Jakob Hahn tilføjer, at Travel2Brazil ikke var med i foreningen. 
</p><p>
Men hvor henvender man sig så, når man står i en situation som den Malene 
Koops Grønborg og Carsten Lynggaard befinder sig i? Det kommer an på, om 
rejsebureauet er gået konkurs eller ej. 
</p><h3>
Klag til Pakkerejse-Ankenævnet 
</h3><p>
Helt grundlæggende skal rejsebureauer, der sælger pakkerejser i Danmark, 
registreres i Rejsegarantifonden. Det er en privat og selvejende 
institution, der kan hjælpe rejsekunder i tilfælde af, at et rejsebureau går 
konkurs. 
</p><p>
Travel2Brazil er imidlertid ikke gået konkurs. Derfor kan Rejsegarantifonden 
ikke gøre noget på nuværende tidspunkt, oplyser direktør Birgitte Fjeldhoff. 
</p><p>
»Hvis man ikke kommer af sted, har man krav på at få sine penge tilbage fra 
rejsebureauet. Vi kommer først ind i billedet, hvis rejsebureauet bliver 
erklæret konkurs«, siger Birgitte Fjeldhoff. Hun siger også, at 
Travel2Brazil meldte sig ud af Rejsegarantifonden den 17. februar. Derfor må 
bureauet ikke sælge rejser længere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/reglerogrettigheder/ECE2232639/udbredt-humbug-paa-snydebillige-rejser/">Udbredt humbug på snydebillige 
rejser</a></p><p>
Når rejsebureauet ikke er gået konkurs, skal man følge den gængse klagegang 
for pakkerejser. Først skal man klage skrifteligt til rejsebureauet. Har man 
ikke held med det, skal man klage til Pakkerejse-Ankenævnet. Det er et 
privat klagenævn, som behandler klager over pakkerejser. En pakkerejse er 
sammensat af mindst to dele for eksempel hotel og fly. 
</p><p>
Det koster 275 kroner at klage, og får man medhold, får man tilbagebetalt 
gebyret. Der er i øjeblikket seks måneders behandlingstid hos 
Pakkerejse-Ankenævnet. 
</p><p class=" bl-elem">
Malene Koops Grønborg og hendes kæreste vil nu klage til 
Pakkerejse-Ankenævnet. 
</p>	
</div>
</div></body></html>
