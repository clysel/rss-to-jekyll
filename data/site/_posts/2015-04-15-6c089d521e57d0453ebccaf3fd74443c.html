---
layout:     post
title: 	    "Vestsjælland har det ene ben i pokalfinalen "
post_author:	    
post_date:	    Wed, 15 Apr 2015 19:51:58 +0200
post_site:	    politiken.dk 
post_link:	    http://politiken.dk/sport/fodbold/ECE2629590/vestsjaelland-har-det-ene-ben-i-pokalfinalen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
FC Vestsjælland er 90 gode minutter fra en tur i pokalfinalen 14. maj i Parken 
mod enten FC København eller Esbjerg. 
</p><p>
I den første semifinale slog Slagelse-holdet på hjemmebane Sønderjyske 2-0. 
Målene blev scoret af Eggert Jonsson og Apostolos Vellios i 70. og 85. 
minut. 
</p><p>
Det lignede elelrs længe en trist nullert på Harboe Arena. 
</p><p>
Efter 70 minutters hård fight var Jonsson hurtigst over en returbold fra 
Sønderjyskes keeper Martin Skender, som burde have slået bolden længere væk 
ud af farezonen, end han gjorde.
</p><p>
Sønderjyskes Bjørn Paulsen skældte da også ud på Skender, som så noget 
brødebetynget ud i situationen.
</p><p>
Det blev dog endnu værre for Sønderjyske efter 85 minutter, da indskiftede Jan 
Kristiansen smart fandt angriberen Vellios i feltet til en kølig 2-0-scoring 
forbi en fremstormende Skender.
</p><h3>
Kastevind og slagregn
</h3><p>
Den hårde kastevind og slagregn var generelt med til at gøre betingelserne 
svære for begge mandskaber, og det blev aldrig en specielt seværdig og 
underholdende pokalkamp.
</p><p>
Angriberen Rasmus Festersen havde i den målløse første halvleg det bedste 
forsøg for hjemmeholdet allerede efter seks minutter, men topscorerens skud 
gik et pænt stykke over mål.
</p><p>
Hos Sønderjyske var det Marvin Pourie, der er lejet i FC København, som var 
klart farligste mand.
</p><p>
Pourie havde flere chancer i kampen for at få scoret et vigtigt udebanemål, 
men den tyske angriber manglede den sidste skarphed.
</p><p>
Heller ikke sønderjydernes hurtigløber Silas Songani var effektiv nok, når han 
fik chancen.
</p><p>
Det kunne også være blevet til endnu en FC Vestsjælland-scoring, men Osama 
Akharraz fik blokeret sit forsøg efter 57 minutter.
</p><p class=" bl-elem">
Der er returkamp om 14 dage i Haderslev.
</p>	
</div>

</div></body></html>
