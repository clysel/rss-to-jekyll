---
layout:     post
title: 	    "Lauritz.com solgte tvivlsom designersofa for 52.000"
post_author:	    
post_date:	    Thu, 19 Feb 2015 08:57:04 +0100
post_site:	    politiken.dk 
post_link:	    http://politiken.dk/forbrugogliv/boligogdesign/boligdesign/ECE2544200/lauritzcom-solgte-tvivlsom-designersofa-for-52000/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En Mogens Koch-sofa overraskede i forrige uge auktionshuset Lauritz.com. Den 
var nemlig kun vurderet til 2000 kroner, men gik for hele 52.000. Sofaen var 
en del af en større auktion med møbler fra den danske arkitekt Mogens Koch 
(1898-1992). Men sofaen har aldrig haft noget med Mogens Koch at gøre, siger 
hans søn, der hedder Mogens S. Koch. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2485280/udlandet-snupper-hammershoei/">Udlandet snupper Hammershøi</a></p><p>
»Sofaen, der blev tillagt min far, vil vi ikke kendes ved, da jeg ikke kan 
finde nogen dokumentation, og da den ikke ligner hans formsprog. Det det må 
være en erindringsforskydelse hos sælger«, siger Mogens S. Koch. »Ellers har 
Lauritz noget information, som jeg ikke har adgang til«. 
</p><p>
»Man solgte også tre indskudsborde, som man tilskrev min far, men de kan 
heller ikke findes i arkiverne«. 
</p><h3>
Arving: Lugter af pengepresning 
</h3><p>
Sofaen og indskudsbordene blev præsenteret som ’tilskrevet Mogens Koch’, mens 
de øvrige møbler er præsenteret som designet af Koch. Og det er 
tilskrivningen, der er problematisk siger Mogens S. Koch. 
</p><p>
Han har gennemgået alle sin fars tegninger og billedarkiv og kan ikke finde 
dokumentation for, at sofaen og de små indskudsborde skulle stamme fra 
farens tegnebord. De øvrige ting, der blev solgt på auktionen, kan han godt 
finde belæg for i Mogens Kochs arkiver. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2538792/maleri-af-gauguin-solgt-for-22-milliarder-kroner/">Maleri af Gauguin solgt for 
2,2 milliarder kroner</a></p><p>
Det drejer sig blandt andet om et skuffedarium, der var vurderet til 5.000 
kroner, men gik til 155.000 kroner og et skrivebord, der var sat til at nå 
10.000 kroner, og som landede på 285.000 kroner. Tingene stammer fra 
familiens Wandels villa i Gentofte, og måske har familien troet, at sofaen 
og de små borde stammede fra Koch. Eller også har Lauritz taget fejl, siger 
Mogens Koch. 
</p><p>
»Det lugter af, at man vil presse penge ud af noget, der ikke er, hvad det 
skal være«. 
</p><p>
Det er Lars Johannesson fra Lauritz’ Helsingør-kontor, der har stået for 
vurderingen og salget af Mogens Koch-møblerne. 
</p><p>
»Jeg bygger min vurdering på, hvad der ellers var af Mogens Koch-møbler fra 
huset i Gentofte. Men sofaen var der usikkerhed om, så den præsenterede vi 
som ’tilskrevet Mogens Koch’. Det betyder, at der er et gran af usikkerhed, 
men at det er vores bedste bud«. 
</p><h3>
Fjernet fra hjemmeside 
</h3><p>
Lars Johanneson forklarer, at man i familien Wandel altid har opfattet 
møblerne som være designet af Mogens Koch. 
</p><p>
»Både skrivebordet og sofaen har sko på, der minder om hinanden, så jeg synes, 
der er et vist sammenfald i møblernes formsprog«. 
</p><p>
Lauritz.com har fjernet Mogens Koch-møblerne fra sin hjemmeside, hvor de 
ellers blev præsenteret som rekord-hammerslag. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2523829/kunstmarkedet-oversvoemmes-af-falsknerier/">Kunstmarkedet oversvømmes af 
falsknerier</a></p>	
</div>
</div></body></html>
