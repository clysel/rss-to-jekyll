---
layout:     post
title: 	    "Hele verden sender hilsener til Per Brüel"
post_author:	    Mie Stage
post_date:	    Fri, 06 Mar 2015 13:42:52 +0000
post_site:	    ing.dk 
post_link:	    http://ing.dk/artikel/hele-verden-sender-hilsener-til-bruel-174594
---
<html><body><div><section class="body"><p>Måleinstrumenter fra Brüel &amp; Kjær er noget nær faste bestanddele i ethvert lydlaboratorium, og akustikere fra hele verden står da også klar med anerkendende ord i anledning af Per Brüels 100 års fødselsdag i dag.</p>
			<p>Dansk Akustisk Selskab, som fødselaren selv var med til at stifte i 1965, holder årsmøde, eller <a href="http://www.d-a-s.dk/exfiler/filer/AkustikkensDag2015_Invitation_2015-02-07.pdf">Akustikkens Dag</a>, på onsdag, og den anledning vil de bruge til at hylde pioneren inden for måleudstyr.</p>
			<p>Selskabet har desuden udsendt en <a href="https://www.euracoustics.org/news/eaa-newsletter/2015/february/NAA%20contribution%20Per%20Bruel%20100%20years%20EAA%20Newsletter%20Rev2Feb2015.pdf">fælles hilsen</a> i samarbejde med de andre nordiske selskaber for akustik, herunder det svenske, som Per Brüel også var med til at stifte helt tilbage i 1945.</p>
			<p>De beskriver Brüel som ’intelligent med en fantastisk humoristisk sans', og som en mand, der har haft en medrivende livsappetit gennem mange livsforandrende begivenheder'.</p>
			
			<p>Også <a href="http://acousticalsociety.org/content/v-br%C3%BCel-celebrates-his-100th-birthday-6-march-2015-0">The Acoustical Society of America</a> hylder Per Brüel som en leder inden for akustik og måleudstyr. Selskabet skriver:</p>
			<p><aside class="plugin reference gallery"><a class="content boxshadow large" href="http://ing.dk/galleri/se-bruel-kjaers-revolutionerende-instrumenter-igennem-70-aar-174592">
			    <img src="http://ing.dk/sites/ing/files/styles/w1120_reference_illustration/public/bk_cover.jpg?itok=UghUMPOZ" alt=""/></a>
			  
			</aside></p>
			<p>»I mere end 75 år har Dr. Brüel stået i spidsen for akustiske måleteknikker og analyser. Gennem udvikling og produktion af højkvalitetsinstrumenter til næsten alle slags akustiske målinger, har han haft omfattende indflydelse på nutidens høje standard og vores kendskab til akustik.«</p>
			<p>De skriver desuden i forbindelse med hans makkerskab med Viggo Kjær:</p>
			<p>»Hans samarbejde med Viggo Kjær har resulteret i en mere stille verden, som har været til fordel for menneskeheden.«</p>
			
			<p>Selskabet ærer Per Brüel som medlem af The National Academy of Engineering og tidsskriftet Acoustics Today vil trykke en artikel om hans liv i et kommende nummer.</p>
			<p>Det internationale selskab <a href="http://www.icacommission.org/per.html">ICA </a>(International Commission for Acoustics) ønsker ligeledes tillykke med en anerkendelse af hans bidrag til århundredets udvikling inden for akustik, og det spanske selskab <a href="http://www.sea-acustica.es/">Sociedad Española de Acústica</a> ønsker ligeledes tillykke med en spansk oversættelse af den fællesnordiske hilsen.</p>
			<p>Fra <a href="http://www.icacommission.org/bruel/wishesPerBruel100y_.pdf">Slovakiet</a> lyder der ligeledes en hyldes til ’en mand, som står bag et brand, som har hjulpet til at udbrede viden om lyd og vibrationsmåleudstyr og som har bidraget stort til forståelsen af akustik og mekanik.’</p>
			<p>Akustikerne i <a href="http://www.icacommission.org/bruel/Congratulatory%20letter%20-%20Per%20Bru00FCel%20100th%20(AdAA).pdf">Argentina</a> håber, at Per Brüel ’modtager al den anerkendelse og taknemmelighed, som han fortjener for det store bidrag inden for lyd og vibrationsmåleudstyr’ samt for hans ’passion for det, han har begået’.</p>
		</section></div></body></html>
