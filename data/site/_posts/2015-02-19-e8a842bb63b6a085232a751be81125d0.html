---
layout:     post
title: 	    "Tusinder af skoleelever har haft terror på skemaet"
post_author:	    
post_date:	    Thu, 19 Feb 2015 23:03:14 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2554922/tusinder-af-skoleelever-har-haft-terror-paa-skemaet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Godt 1.200 københavnske skolelever har haft besøg af politiet siden i mandags 
for at tale om weekendens terrorangreb mod Krudttønden og den jødiske 
synagoge, hvor en 22-årig skød og dræbte to mænd og sårede fem 
politibetjente 
</p><p>
Besøgene er en del af det såkaldte SSP-samarbejde mellem forvaltninger, 
Kriminalforsorgen og Københavns Politi, som skal sikre, at utryghed og 
frustrationer hos børn og unge i kølvandet på attentaterne i hovedstaden 
bliver håndteret i opløbet gennem dialog. 
</p><p>
I dag sad eleverne på Nørrebro Park Skole på skolebænkene og lyttede med, da 
politiet kom forbi og fortalte om deres markante tilstedeværelse på gaderne 
i øjeblikket. For det har især været synet af de mange betjente med 
maskingeværer, der har gjort eleverne på Nørrebro Park Skole utrygge. 
</p><p>
Det fortæller skolelederen Henrik Wilhelmsen. 
</p><p>
»Det var egentlig ikke selve skyderierne, der blev snakket mest om, men mere 
det store beredskab, der har været på Nørrebro. Det var i virkeligheden 
synet af de mange bevæbnet politikfolk, som har påvirket eleverne mest«, 
siger han. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/fokus_danmark/fokus_terror/ECE2550559/plan-skal-forhindre-uro-blandt-koebenhavns-unge-efter-terror/">Plan skal forhindre uro blandt 
Københavns unge efter terror</a></p><p>
»Eleverne har sagt, at de var meget glade for besøget i dag. Det har hjulpet 
dem med at slippe af med nogle af de bekymringer, som de har gået rundt med. 
Ligeledes har det givet dem en klarhed over, hvad der er sket«. 
</p><div class="art-fakta article-box">
<h4 class="">
SSP's handlingsplan</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Dialogmøder med lærere og elever på kommunens folkeskoler </li><li>Ekstra rådgivning og støtte til forældre gennem forældremøder </li><li>Ungdomsklubber skal tale med børn og unge om hændelserne </li><li>Særligt fokus på indsatsen på gadeplan på Nørrebro </li><li>Dialogmøder i udvalgte klubber for unge over 18 </li><li class=" bl-elem">Konkret vejledning af personale i deres kontakt med børn og unge </li></ul></div>
</div><p>
SSP har også fremhævet den markante polititilstedeværelse som en af de ting, 
der kan skabe øgede spændinger blandt de unge - især på Nørrebro, hvor den 
22-årige terrorist Omar Abdel Hamid El-Hussein blev skudt og dræbt af 
politiet. </p><h3>
Skoleleder: Vi vil ikke skjule gerningsmandens religion 
</h3><p>
Tidligere på dagen kom Odense Kommunes Børn- og Ungeforvaltning ud i et 
stormvejr, fordi man først havde opfordret kommunens skoler til fortie, at 
gerningsmandens ved terrorangrebet i København var en muslim. Religion var 
ikke afgørende, lød det. 
</p><p>
Efterfølgende erkendte Odense Kommune, at det var en fejl ikke at omtale 
terroristens muslimske baggrund. Derfor sendte Børn- og Ungeforvaltningen et 
ny brev ud, hvor det blev understreget, at »det på intet tidspunkt har været 
hensigten at give nogen mundkurv på«. 
</p><p><b class="ext-link">FAKTA </b><a class="embeddedlink" href="http://politiken.dk/indland/fokus_danmark/fokus_terror/ECE2554091/punkt-for-punkt-her-er-regeringens-plan-mod-terror/">Her er regeringens plan mod terror</a></p><p>
»Vi ændrer brevet til, at lærerne skal tale med børnene om, hvad det er, der 
er sket, og de skal svare på alle spørgsmål, og de skal også sige, at det 
handler om religiøsitet«, siger rådmand i Børne- og Ungeforvaltningen 
Susanne Crawley Larsen (R) til TV 2 News. 
</p><p>
Hos Nørrebro Park Skole vil man ikke blande sig i, hvad andre kommuner og 
skoler kalder terroristen, men Herik Wilhelmsen fastslår, at man ikke har 
taget nogle religiøse hensyn.
</p><p>
»På vores skole mener vi, at hvis man skal tale om tingene, så skal vi være i 
en åben og ærlig dialog om alt. Så vi har overhovedet ikke undgået at kalde 
terroristen for muslim«, siger Henrik Wilhelmsen. 
</p><p class=" bl-elem">
Københavns Politi oplyser, at man besøgt i alt 52 klasser i hovedstaden fra 7. 
til 9. klassetrin. 
</p>	
</div>
</div></body></html>
