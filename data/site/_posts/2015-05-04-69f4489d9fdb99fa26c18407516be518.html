---
layout:     post
title: 	    "Nokia lukker rygte ned: Ingen ny telefon på vej"
post_author:	    
post_date:	    Mon, 04 May 2015 12:23:19 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2648714/nokia-lukker-rygte-ned-ingen-ny-telefon-paa-vej/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I sidste uge var der godt nyt til alle dem, der har et varmt forhold til 
Nokia-brandet. Flere medier inklusive Politiken rapporterede om, at Nokia er 
i gang med at udvikle en ny smartphone. Men nu har Nokia skudt rygterne ned. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2638747/nokia-kommer-med-en-ny-telefon-til-naeste-aar/">Nokia kommer med en ny telefon 
til næste år</a></p><p>
I en udmelding til pressen hedder det fra Nokia Technologies, at der »ikke 
foreligger nogen planer om at lancere en ny smartphone«. 
</p><p>
Businessmedier som Forbes har dog svært ved at få dette til at stemme med 
Nokias øvrige udmeldinger og de kilder, som er blevet refereret i flere 
velansete medier. Fra flere sider spekuleres der nu i, at Nokia har været 
nødt til at pille rygtet fra hinanden af strategiske hensyn. 
</p><p>
Microsoft købte som bekendt Nokias mobildivision sidste år, og i forbindelse 
med den handel lovede Nokia ikke at lave mobiltelefoner indtil 2016. 
Microsoft ejer i øvrigt også retten til at markedsføre telefoner under 
Nokia-navnet i visse dele af verden. 
</p><p><b>Nokia relanceret i Indien
</b></p><p>
Her i Vesten har de droppet Nokia-navnet, men sådan er det ikke i f.eks. 
Afrika eller Indien, hvor Microsoft netop har relanceret Nokia-brandet i en 
større kampagne. Derfor er det ikke lige det smarteste i hele verden, at det 
’gamle’ Nokia laver støj på linjen på denne måde. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/fasttrack/article2628356.ece">Telegiganten Nokia køber 
konkurrent. </a></p><p>
Nokia eksisterer stadig som virksomhed, især som netvirksomhed, hvor firmaet 
netop har købt en anden netværksgigant, Alcatel-Lucent. Den del af 
virksomheden, der angiveligt skulle være i gang med at udvikle en ny 
telefon, er udviklingsenheden Nokia Technologies. 
</p><p class=" bl-elem">
Websitet Re/Code, der bragte nyheden om den nye telefon først, talte med to 
forskellige kilder, der begge bekræftede, at Nokia Technologies arbejdede på 
en ny telefon – muligvis til markedsføring under et andet firmas brand. De 
har ikke trukket historien tilbage til trods for Nokias officielle 
udmelding. 
</p>	
</div>

</div></body></html>
