---
layout:     post
title: 	    "Turboweekends nye album er yderst velklædt og lige lovlig lækkert"
post_author:	    
post_date:	    Mon, 30 Mar 2015 16:37:52 +0200
post_site:	    politiken.dk 
post_link:	    http://politiken.dk/kultur/musik/cd-beat/ECE2609971/turboweekends-nye-album-er-yderst-velklaedt-og-lige-lovlig-laekkert/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Foran mig ligger en stak nodeark. Det er de 11 nye sange på Turboweekends 
femte album. Printet ud som partitur. Med slanke bogstaver og nodehovedernes 
gymnastiske dans hen over linjerne ser det fornemt ud. 
</p><div class="art-fakta article-box">
<h4 class="">
Anmeldelse</h4>
<h5>
Synthrock</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Turboweekend: Share My Thunder. Warner Music
</p><p class=" bl-elem">
Turboweekend spiller på Store Vega 10. april.
</p>
</div>
</div><p>
Det er bestemt mere smagfuldt på den tidløse måde, end det er hypermoderne 
interaktivt, som man måske kunne tro om et stunt, hvor bandet har givet fans 
muligheden for selv at spille albummet, to uger inden de nu kan høre det. 
</p><p>
Nodearkene har næsten en aristokratisk modenhed over sig, der står i skarp 
kontrast til det band, der for ti år siden kom tordnende ud af natklubberne 
med neonfarvet synth og nervøs rockattitude i forsanger Silas Bjerregaards 
intense stemme. 
</p><h3>
Tunge synths og melankolske længsler 
</h3><p>
En modenhed, der meget præcist indfanger hele ’Share My Thunder’. De fleste 
andre fra kuldet af elektrorockbands er faldet fra eller sat på pause, 
Nephew, Spleen United. Det er Turboweekend, der står tilbage. På et album, 
der virker velklædt, lyder gennemproduceret lækkert og hænger flot sammen 
med sine mørke draperinger af tunge synths og melankolske længsler. 
</p><div class="art-quote article-box">
<p class="quote"/>
<blockquote>
<p class="quote-txt">
Når man er så ulasteligt klædt, er det den slags knurrende elementer, der 
giver den tiltrængte nerve
</p>
</blockquote>
</div><p>
Efter den akustiske mellemregning på ’Shadow Sounds’, hvor Turboweekend 
skruede op for intimiteten i genindspilninger af deres stærkeste sange, er 
de nu tilbage i den mørke maskinpark. Som en sigende forskel fra sidst de 
var der, på ’Fault Lines’, er den poppede medvind i koret skiftet ud med 
fløjlsbløde linjer og dybe rystelser i bassen på ’Share My Thunder’. </p><p>
Indimellem lyder det lige lovlig lækkert, næste søvndyssende formfuldendt og 
stilbevidst som en italiensk livsstilsreklame. Heldigvis kan Turboweekend 
godt rive sig fri af den forestilling med et par dybe basdrøn. De går gennem 
rodeodiscoen på ’Another Woman’s Man’ og destabiliserer den fængende ’Miles 
and Miles’, hvor Silas Bjerregaard presser sin falset op ad de dysterflotte 
vægge af synth. Når man er så ulasteligt klædt, er det den slags knurrende 
elementer, der giver den tiltrængte nerve. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/cd-beat/ECE2585758/metalband-udgiver-allerhelvedes-dystert-brag-af-en-plade/">Metalband udgiver 
allerhelvedes dystert brag af en plade</a></p><p>
Stemningen er stærkere end melodien. Det smidige elektro-groove overskygger 
omkvædet. Der er ganske enkelt ikke den helt store opfindsomhed i 
sangskrivningen. Eller teksterne, for den sags skyld. Klubnætternes 
eskapisme indfanges fint på den vanedannende ’Disco to Disco’, men som regel 
får vi et par slidte vendinger om sirenernes sang eller den forbudte flirt i 
en verden af klicheer: 
</p><p>
»The moon is made of paper/ this castle’s made of sand«. 
</p><p class=" bl-elem">
Men glem ordene. Følg i stedet den mørke understrøm, der løber gennem sangene 
og flere gange rammer brystkassen som en stærk, mørk rom. Det er ikke her, 
elegance råder, men det er mere medrivende end at sidde og kigge på sirlige 
noder. 
</p>	
</div>

</div></body></html>
