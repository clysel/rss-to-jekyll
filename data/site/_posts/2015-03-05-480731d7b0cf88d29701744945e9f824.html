---
layout:     post
title: 	    "SF foreslår systematisk indsats over for psykisk syges børn"
post_author:	    
post_date:	    Thu, 05 Mar 2015 14:34:15 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2573387/sf-foreslaar-systematisk-indsats-over-for-psykisk-syges-boern/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Alt sundhedspersonale, både læger og hospitalsansatte, får pligt til at støtte 
og informere børn, som har forældre med psykiske lidelser 
</p><p>
Sådan lyder det blandt andet i et beslutningsforslag til Folketinget, som SF 
har fremsat den 19. december sidste år. 
</p><p>
Forslaget blev førstebehandlet den 19. februar, og skal til afstemning i 
Folketinget inden for de næste uger, oplyser forslagsstilleren Özlem Cekic. 
</p><p>
»Vi vil rigtig gerne have en lovændring, så børn specifikt bliver nævnt som 
pårørende, for i dag tænker man ikke automatisk på børn som pårørende i 
sundhedsvæsenet«, siger SFs psykiatriordfører Özlem Cekic. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2566952/barn-af-psykisk-syg-ingen-talte-med-mig-om-min-mors-sygdom/">Barn af psykisk syg: »Ingen 
talte med mig om min mors sygdom«</a></p><p>
Hun efterlyser, at der i Danmark sker en systematisk støtte til børn, når en 
af deres forældre bliver indlagt på grund af en sindslidelse. 
</p><p>
»Vi skal forpligte sundhedspersonalet, sådan at de - hver gang mor eller far 
bliver indlagt og udskrevet - spørger, om der er børn. Det skal ske lige så 
automatisk, som når de spørger, om de må indhente oplysninger fra egen 
læge«, siger Özlem Cekic. 
</p><p>
Som det er i dag er der ingen landsdækkende, systematiske tilbud til børn af 
forældre med psykiske lidelser, påpeger en række eksperter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE1919600/7-ud-af-10-psykisk-syge-er-overset-i-skolen/">7 ud af 10 psykisk syge er 
overset i skolen </a></p><p>
En af dem er forskningslektor Anne Thorup, som er projektleder for en 
omfattende undersøgelse i Region Hovedstaden, VIA 7, der undersøger 
betydningen af forældrenes psykiske sygdom for barnets udvikling. 
</p><p>
»Der er ingen specialiserede tilbud til hele familien, hvor et koordineret 
samarbejde mellem voksen- og børnepsykiatere tager vare på både forældre og 
barn, så det er der reelt behov for«, siger Anne Thorup. 
</p><p>
Også Psykiatrifonden efterlyser nogle obligatoriske retningslinjer i 
sundhedsvæsenet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2426111/koeen-til-psykologen-kan-vaelte-laesset-for-depressive-mennesker/">Køen til psykologen kan vælte 
læsset for depressive mennesker</a></p><p>
Alligevel er der ikke politisk opbakning til SFs forslag. Samtlige partier er 
venligt stemt over for at støtte børn og unge til forældre med psykiske 
lidelser (og alvorlig fysisk sygdom og misbrug), men anfører, at der 
allerede er en række tilbud i Danmark. 
</p><p>
Venstres Jane Heitmann mener, at pligten til at støtte børn som pårørende 
allerede ligger hos kommunerne som en del af Serviceloven samt den 
almindelige Sundhedslov. 
</p><p>
»Hvis kommunerne ikke løfter den opgave godt nok, som nogle siger, så må de 
stilles til ansvar. Så er det det, der er behov for at diskutere og 
forbedre, ikke en ny lov i Folketinget«, siger psykiatriordfører Jane 
Heitmann (V). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2551043/tvang-og-medicinering-styrtdykker/">Tvang og medicinering 
styrtdykker</a></p><p>
Heller ikke regeringspartierne bakker op om SFs forslag, som partiet anslår 
vil koste cirka 10 millioner kroner, der skal finansieres »som en del af 
væksten i det offentlige forbrug«. 
</p><p>
Under førstebehandlingen i Folketinget henviste sundhedsminister Nick Hækkerup 
(S) blandt andet til en allerede indgået aftale med netop SF om at afsætte 
300 millioner kroner til bedre inddragelse af pårørende til patienter. 
</p><p>
»Og vi bruger ikke penge, som vi ikke har«, sagde sundhedsministeren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2410998/saadan-spotter-du-depression/">Sådan spotter du depression</a></p><p>
Både han og de øvrige ordførere henviste til en række eksisterende projekter, 
herunder også på satspuljeområdet, der blandt andet skal tilgodese støtten 
af børn og unge med forældre med psykiske lidelser. 
</p><p>
»Med satspuljen har vi altså afsat mere end 250 millioner kroner over de 
kommende fire år til blandt andet at hjælpe børn og unge, som er pårørende 
til alvorligt syge forældre eller forældre med misbrug«, lød det fra Nick 
Hækkerup. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2473685/gik-til-laegen-10-gange-med-fysiske-symptomer---i-virkeligheden-havde-hun-en-svaer-depression/">Gik til lægen 10 gange med 
fysiske symptomer - i virkeligheden havde hun en svær depression</a></p><p>
Fra den radikale ordfører Marlene Borst Hansen lød argumentet for ikke at 
støtte forslaget, at »der netop er afsat 300 millioner kroner i regeringens 
sundhedsudspil til, at sundhedsvæsenet inddrager patienterne og deres 
pårørende noget mere«. 
</p><p>
Samme melding kom fra Enhedslistens Stine Brix, som dog er villig til at se 
på, om nogle af disse penge kan bruges til »at kigge nærmere på det«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2473685/gik-til-laegen-10-gange-med-fysiske-symptomer---i-virkeligheden-havde-hun-en-svaer-depression/">Gik til lægen 10 gange med 
fysiske symptomer - i virkeligheden havde hun en svær depression</a></p><p>
Det er dog ikke godt nok, mener SF. De forskellige projekter er spredte og har 
ingen systematik, påpeger partiets psykiatriordfører. Og de har en slutdato. 
</p><p>
»Når puljerne udløber, så udløber indsatsen. Det kan simpelthen ikke passe, at 
indsatsen over for disse børn løber ud, når puljen udløber«, siger Özlem 
Cekic. 
</p><p>
Hun henviser til Norge, hvor man i lovgivningen har givet sundhedspersonalet 
nogle konkrete retningslinjer for, hvordan de skal agere overfor børn som 
pårørende. 
</p><p class=" bl-elem">
»I Norge er det en obligatorisk indsats. Allerede når ambulancen kommer, 
rykker man ud til børnene«, siger SFs Özlem Cekic. 
</p>	
</div>
</div></body></html>
