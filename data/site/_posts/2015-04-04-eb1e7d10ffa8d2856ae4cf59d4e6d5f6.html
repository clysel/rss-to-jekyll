---
layout:     post
title: 	    "V og S afviser systematisk hvervning af kendisser "
post_author:	    
post_date:	    Sat, 04 Apr 2015 18:39:37 +0200
post_site:	    politiken.dk 
post_link:	    http://politiken.dk/indland/politik/ECE2616250/v-og-s-afviser-systematisk-hvervning-af-kendisser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En undersøgelse, Politiken Research har foretaget, viser, at flere partier 
forsøger at hverve både sportsfolk, erhvervsfolk, debattører og andre kendte 
ansigter for at skabe mere troværdighed og indhente flere stemmer. 
</p><p><b class="ext-link">UNDERSØGELSE</b><a class="embeddedlink" href="http://politiken.dk/indland/politik/ECE2615958/partier-forsoeger-at-kapre-kendisser/">Partier forsøger at kapre 
kendisser </a></p><p>
Lars Midtiby, socialdemokraternes partisekretær, afviser, at partiet 
systematisk hverver kendte til stemmesedlen. 
</p><p><i class=" bl-elem">Har du som partisekretær ringet til offentligt kendte personer og spurgt, 
om det var noget for dem at stille op for socialdemokraterne til 
folketingsvalg? </i></p><p>
»Jeg vil selvfølgelig ikke kommentere de samtaler, som jeg måtte have. Men jeg 
kan sige, at det er mere hyppigt, at vi får henvendelser den anden vej – 
altså fra folk, der er interesseret i at blive politisk engageret. Men helt 
generelt er det sådan i Socialdemokratiet, at det er vores medlemmer, der 
stiller op. Og derfor er det primært lokalt blandt medlemmerne, at man 
beslutter, hvem der stiller op. Det er ikke sådan, at vi centralt sidder og 
har en masse kredse, som vi bare deler ud. Det er altså noget vores 
medlemmer beslutter, hvem der skal stilles op«. 
</p><p><i class=" bl-elem">Så hvis det forekommer, så er det en lokalformand, der spørger en kendis?</i></p><p>
»Det er jo tit sådan, at vi er i dialog med kredsene, men som regel er det jo 
et en lokal engageret person, der stilles op i vores kredse. Og det er jo 
typisk nogle, der kommer fra medlemskredsene, men der kan der helt sikkert 
også findes eksempler på, at man har taget kontakt til andre, men det er 
ikke det almindelige hos os«. 
</p><p><b>»Spørg vores kredsforeningsformænd«</b></p><p>
Venstres partisektretær, Claus Richter, understreger ligeledes, at valget af 
kandidater foregår »decentralt«. 
</p><p>
»Som udgangspunkt er det med at finde en folketingskandidat og tage kontakt 
til potentielle kandidater, som kan stille op for partiet, et anliggende for 
vores kredsforeninger. Det er dem, der kontakter potentielle kandidater med 
henblik på at vurdere, om de vil have dem til at stille op for Venstre«. 
</p><p><i class=" bl-elem">Er der nogle retningslinjer for, hvem man kan gå efter?</i></p><p>
»Nej, det her foregår decentralt i Venstre. Vi har 92 kredsorganisationer, og 
det er dem, der finder kandidater ude lokalt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2616095/bettina-post-jeg-har-faaet-seks-henvendelser-fra-i-alt-fire-forskellige-partier/">Bettina Post: »Jeg har fået 
seks henvendelser fra i alt fire forskellige partier«</a></p><p>
Politiken Researchs undersøgelse viser, at partierne også henvender sig til 
folk, der ikke i forvejen er medlem, og spørger om de vil stille op. Det er 
der ifølge Claus Richter en forklaring på. 
</p><p>
»Det er jo sket før i historien, at der er nogen, som måske altid har stemt på 
Venstre, men som bare aldrig nogensinde har fået indløst et medlemskort og 
så bruger anledningen, nu de bliver spurgt, til at tage det fulde skridt og 
blive medlem af partiet. Det er klart, at forudsætningen er i hvert fald 
for, at man kan stille op, at man er medlem af partiet«. 
</p><p><i class=" bl-elem">Men I kan jo ikke vide, om de altid har stemt på venstre, når I spørger 
dem, og de ikke er medlem?</i></p><p>
»Nej, det kan man ikke vide«. 
</p><p><i class=" bl-elem">Er det så ud fra, at I gætter på, at den og den må være Venstremand?</i></p><p class=" bl-elem">
»Det synes jeg du skal spørge vores kredsforeningsformænd om. Det er dem, der 
har kontakten til folk der ude. Det kan være fordi, de kender dem, eller de 
tidligere har været medlem af partiet. Der er masser af muligheder i det 
der«. 
</p>	
</div>

</div></body></html>
