---
layout:     post
title: 	    "Manden bag Jon Stewarts første film er optimistisk på Irans vegne"
post_author:	    
post_date:	    Thu, 23 Apr 2015 14:20:49 +0200
post_site:	    politiken.dk 
post_link:	    http://politiken.dk/kultur/filmogtv/ECE2638242/manden-bag-jon-stewarts-foerste-film-er-optimistisk-paa-irans-vegne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Det værste vil være, hvis USA eller Israel angriber Iran af en eller anden 
grund. Det vil sætte alt mange år, årtier tilbage og skabe endnu mere kaos i 
hele Mellemøsten
</p>
<p class="sender">
Maziar Bahari 
</p>
</blockquote>
</div><p>
Oplevelserne i det brutale iranske fangenskab ville de fleste nok helst være 
foruden. 
</p><p>
Men trods de mentale ar fortryder Maziar Bahari intet og ville grundlæggende 
handle på samme måde, hvis han fik mulighed for at leve sit liv om. 
</p><p>
»Det var basalt set et tilfælde, at jeg blev arresteret. Ikke forstået på den 
måde, at det ikke var en aktiv beslutning hos myndighederne, det var det 
naturligvis. Men det havde ikke nogen direkte sammenhæng med, hvad jeg rent 
faktisk foretog mig på det tidspunkt. Jeg var bare et redskab – en måde at 
sende et signal på«, siger Bahari, der i dag er i Danmark til visningen af 
tidligere The Daily Show-vært Jon Stewarts film ’Rosewater’ om fængslingen 
og torturen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE1915306/jon-stewart-tager-orlov-fra-the-daily-show/">Jon Stewart tager orlov fra 
'The Daily Show'</a></p><p>
Maziar Bahari var i Iran for at dække det kontroversielle præsidentvalg i 2009 
og de uroligheder, der brød ud, efter at regimet havde erklæret den 
ultrakonservative Mahmoud Ahmadinejad som vinder, selv om meningsmålinger 
tydede på en klar sejr til hans mere liberale modkandidat. 
</p><p>
»Jeg var blevet hentet ind til afhøring mange gange før, det bliver stort set 
alle journalister i Iran«, siger Bahari, der er født i Teheran, men uddannet 
i Canada og nu bor i London. Han arbejdede dengang for Newsweek. 
</p><p>
Men denne gang var det anderledes. 
</p><p>
Denne gang var det ikke det mere liberale efterretningsministerium, men den 
uhyre konservative revolutionsgarde, der arresterede Bahari. 
</p><p>
Turen gik til fængslet Evin. Et dystert sted beliggende på en bakketop en halv 
times kørsel fra centrum, der allerede under shahen var kendt som et 
torturkammer for politiske fanger. Baharis egen far blev tortureret der i 
shahens tid, hans søster havde været fange der i årevis under ayatollah 
Khomeinis regime – og nu var det så hans egen tur. 
</p><h3>
Lærerig erfaring 
</h3><p>
Barahi blev holdt i isolation i alle 118 dage, men ikke desto mindre føler 
han, at oplevelsen gav ham et dybere indblik i præstestyrets tankegang. 
</p><p>
»Det var en meget, meget lærerig erfaring. Man kan tale med folk, interviewe 
dem, men når man er deres fange, og de kan gøre ved en, hvad de vil, forstår 
man dem på et helt andet plan. Man får virkelig deres paranoia ind under 
huden«. 
</p><p><i class=" bl-elem">Så du synes, at det iranske regime er paranoidt?</i></p><p>
»Naturligvis, i en helt ekstrem grad, og særlig efterretningstjenesterne. Når 
man lever hele sit liv i mørke efterretningsrum, bliver man mere og mere 
skør. De tror, at hele verden kun har den ene tanke, at de skal knuses. 
Særligt USA, Europa og Israel«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2382657/kim-bodnia-faar-ros-for-bloed-boeddel-i-jon-stewarts-spillefilm/">Kim Bodnia får ros for blød 
bøddel i Jon Stewarts spillefilm</a></p><p>
»Men som meget paranoia rummer det jo en kerne af sandhed. Iran har vitterlig 
været omgivet af amerikanske tropper i Irak og Afghanistan, og der har været 
komplotter. Hvis der var masser af iranske tropper i Canada, tror jeg også, 
at USA ville blive paranoid«, siger han. 
</p><p>
Men trods både sine egne oplevelser og den brutale måde, regimet knuste 
demonstrationerne i 2009 på, er Bahari grundlæggende optimistisk omkring 
Iran. 
</p><p>
»At opbygge et bæredygtigt demokrati tager lang tid. Det kan ikke rigtig 
presses hastigt igennem – se bare på Irak og Afghanistan. Og jeg synes, Iran 
bevæger sig fremad. Præsident Khatami (Irans præsident fra 1997 til 2005, 
red.) flyttede samfundet meget frem«. 
</p><p><i class=" bl-elem">Virkelig? Jeg troede, at mange iranere så Khatami som en skuffelse, der 
ikke levede op til sine løfter?</i></p><p>
»Det er rigtigt, at han ikke holdt alle sine løfter, men han gjorde det klart, 
at borgernes rettigheder betyder noget, at de kan forandre noget. Og selv om 
de otte år under præsident Ahmadinejad var en mørk periode, lykkedes det jo 
ikke at rulle forandringerne tilbage. Folk valgte Rouhani til ny præsident 
ved valget i 2013, selv om han klart var regimets mindst ønskede kandidat – 
og regimet turde ikke gøre noget ved det«. 
</p><p><i class=" bl-elem">Så du tror ikke, at der kommer et oprør mod præstestyret, sådan som der har 
været i Syrien, Egypten og en række andre steder?</i></p><p>
»Nej. Der er ikke appetit på en ny revolution i Iran. De havde en for 35 år 
siden, det var en katastrofe, og de ser på, hvordan revolutionerne i det 
arabiske forår er blevet en endnu værre katastrofe. Ingen ønsker at blive et 
nyt Syrien. Gradvis forandring er den eneste reelle mulighed – sådan som i 
Polen eller Sydafrika«. 
</p><p><i class=" bl-elem">Nu er forhandlingerne med Iran gået ind i sin afgørende fase – deadline for 
en endelig aftale er om et par måneder. Er det realistisk, at Iran vil 
opgive sine drømme om atomvåben?</i></p><p>
»Jeg er ret optimistisk. Det værste vil være, hvis USA eller Israel angriber 
Iran af en eller anden grund. Det vil sætte alt mange år, årtier tilbage og 
skabe endnu mere kaos i hele Mellemøsten. Men det er klart, at en aftale 
forudsætter meget, meget skarp kontrol og større pres, når det gælder 
menneskerettigheder«. 
</p><h3>
Betydeligt frirum 
</h3><p><i class=" bl-elem">Sidste efterår blev Washington Posts korrespondent i Iran Jason Rezaian 
anholdt, og han er stadig fængslet. I denne uge kom det frem, at han er 
anklaget for spionage. Giver det dig ikke en slags deja-vu?</i></p><p>
»Jo, på mange måder. Jeg kender ikke Jason personligt, men reelt virker det, 
som om det bare er journalistik, han er anklaget for. Fuldkommen som jeg var 
– de siger, at der reelt ikke er forskel på journalister og spioner, fordi 
begge får penge for at indsamle oplysninger. Det er et ekstremt autoritært 
syn på verden«. 
</p><p><i class=" bl-elem">Kan man overhovedet udøve journalistik i Iran under de betingelser? Kan man 
stole på noget, folk i Iran får lov at offentliggøre?</i></p><p>
»Ja, bestemt. Der er tusinder af journalister og skribenter, der ikke er 
blevet ofre, sådan som Jason og jeg blev det. Jeg arbejdede selv i Iran i 12 
år, før jeg blev anholdt. Iran er ikke som Nordkorea eller Syrien. Der er et 
ganske betydeligt offentligt frirum«. 
</p><p><i class=" bl-elem">Du virker meget distanceret i din analyse. Er du slet ikke vred på regimet 
over det, de gjorde mod dig?</i></p><p>
»Hvis jeg lyder rolig og afslappet, skyldes det, at jeg bruger min hjerne. 
Hvis jeg mere detaljeret minder mig selv om, hvad der skete, bliver jeg 
meget følelsesladet – og jeg kan da stadig have mareridt om det. Jeg tror 
også, at det har hjulpet, at jeg næsten fra begyndelsen har talt åbent om 
det. Jeg kender andre, der har fået traumer, fordi de ikke har delt deres 
oplevelser med andre«. 
</p><p><i class=" bl-elem">Filmen er opkaldt efter den efterretningsofficer, som torturerede dig. 
Hvordan tænker du på ham?</i></p><p class=" bl-elem">
»Når jeg tænker over, hvad han gjorde ved mig, bliver jeg meget vred og 
bitter. Men når jeg tænker rationelt over det, har jeg ondt af ham. Han har 
jo et frygteligt liv – tænk at tjene sine penge på hver dag at opholde sig i 
et lille mørkt rum, hvor man nedgør folk, slår dem, ydmyger dem. Det er en 
meget trist måde at leve på«. 
</p>	
</div>

</div></body></html>
