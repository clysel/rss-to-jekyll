---
layout:     post
title: 	    "Rejsebureauer: Danske rejsende må ikke holde sig væk fra Nepal"
post_author:	    
post_date:	    Wed, 13 May 2015 14:57:15 +0200
post_site:	    politiken.dk 
post_link:	    http://politiken.dk/rejser/nyheder/ECE2667728/rejsebureauer-danske-rejsende-maa-ikke-holde-sig-vaek-fra-nepal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Turister i Nepal</h4>
<div class="fakta-body" data-buildingblock="embedded_factboxlink">
<p>
2000: 463.646 
</p><p>
2005: 375.398 
</p><p>
2010: 602.867 
</p><p>
2011: 736.215 
</p><p>
2012: 803.092 
</p><p>
2013: 797.616 (heraf var 5.320 danskere) 
</p><p>
De største turistgrupper i Nepal stammer fra Kina og Indien.
</p><p class=" bl-elem"><i class=" bl-elem">Kilde: Nepals ministerium for Kultur, Turisme og Civil Luftfart </i></p>
</div>
</div><p>
I går rystede endnu et jordskælv Nepal med en styrke på 7,3 på Richterskalaen. 
Det skete netop, som landet var ved at sunde sig oven på det store 
jordskælv, der ramte landet den 25. april med over 8.000 dræbte til følge. 
</p><p>
I de ramte områder har mange lokale mistet familiemedlemmer og venner. Mange 
står uden tag over hovedet eller har mistet deres forretning, fordi den 
bogstaveligt talt er styrtet i grus. 
</p><p>
Mens det for de lokale lige nu handler om basale nødvendigheder som vand, 
husly og sikkerhed mod nye skælv, så kan den del, der arbejder i landets 
vigtigste indtægtssektor - turismen - på sigt blive ramt hårdt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2666708/efter-efterskaelvet-i-nepal-det-der-foer-var-beskadiget-er-nu-totalt-oedelagt/">Efter efterskælvet i Nepal: 
»Det, der før var beskadiget, er nu totalt ødelagt«</a></p><p>
Turismen er en af de vigtigste økonomier i det ellers landbrugsbaserede land, 
der er et af verdens fattigste. Turistsæsonen i Nepal er kort fortaltt 
inddelt i to perioder, hvor langt de fleste almindelige turister kommer. I 
marts og april, og oktober og november. Netop turistsektoren havde fået vind 
i sejlende de senere år med en stigning i antallet af besøgende. I 2013 
besøgte knap 800.000 landet, og det var en stigning på 32 procent 
sammenlignet med tre år tidligere, viser tal fra Nepals Ministerium for 
Kultur-, Turisme &amp; Civil Luftfart. 
</p><p>
Og den positive udvikling blev lagt i ruiner med det første jordskælv, mener 
Lars Gundersen. Han er indehaver af Kipling Travel, der blandt andet sender 
danske rejsende til Nepal. Herudover er han turistambassadør for Nepal i 
Danmark. 
</p><p>
»På 28 1/2 sekund blev den vækst næsten ødelagt. For skælvet ramte de ømmeste 
punkter i landet«, siger Lars Gundersen med henvisning til, at 
naturkatastrofen skabte store ødelæggelser i hovedstaden Kathmandu og i byen 
Pokhara. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2666857/hvorfor-rammer-jordskaelv-igen-nepal-og-hvad-nu/">Hvorfor rammer jordskælv igen 
Nepal og hvad nu?</a></p><p>
Det er netop de to byer, som mange kulturrejsende besøger. Hårdest ramt er 
især den del af befolkningen, der lever i små landsbyer og som driver 
tehuse. Den del af nepaleserne er ifølge Lars Gundersen »ekstremt følsomme« 
overfor udslag i turismen. 
</p><p>
»De lever af deres tehuse, som man sover på, når man trekker. Og det er der, 
man køber morgenmad og frokost undervejs. De små byer leverer også 'fodfolk' 
som guider og bærere. Herudover kommer alle de affødte industrier af 
turismen - dem der driver butikker. Hele denne kæde er også invalideret«, 
siger Lars Gundersen og tilføjer: 
</p><p>
»Nepaleserne bliver dobbeltstraffet, hvis turisterne bliver væk. Nogen af dem 
har mistet familiemedlemmer, men herudover forsvinder deres 
indtægtsgrundlag«. 
</p><h3>
Turister må ikke blive væk 
</h3><p>
Netop derfor er det ekstra vigtigt, at turisterne ikke bliver væk, når den 
kommende turistsæson åbner til efteråret, forklarer Niels Amtrup, der er 
underdirektør i Jysk Rejsebureau, der hvert år sender 400 danskere på rejse 
i landet. 
</p><p>
»Vi skal ikke trække os. Vi skal støtte nepaleserne og blive ved med at rejse 
dertil. Hvis du som rejsende tager til Nepal, når de er klar til igen at 
modtage turister, bliver du modtaget med åbne arme, fordi de har brug for 
penge til at genopbygge det, der er mistet«. 
</p><p>
Niels Amtrup fortæller desuden, at det de næste to måneder vil vise sig om 
jordskælvene har gjort danskerne bekymrede for at rejse til Nepal. For det 
er traditionelt i maj, juni og juli, at Jysk Rejsebureaus kunder bestiller 
deres efterårsrejse til Nepal. Hans forventning er, at man til oktober vil 
være i stand til at køre de ture, trek og rejser, der er planlagt. Men han 
kan godt have sine tvivl om, hvordan det kommer til at gå. 
</p><p>
»Vi så jo med tsunamien i Thailand i 2004, at det gav et setback efterfølgende 
selv om det var det, der ikke måtte ske«, siger Niels Amtrup. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2243473/nepal-letter-trykket-paa-mount-everest/">Nepal letter trykket på Mount 
Everest</a></p><p>
Lars Gundersen er enig og tror, at det andet store skælv i går for alvor har 
skabt panderynker hos kommende turister. 
</p><p>
»Den frygtelige del er, at de rejsende, der skal af sted til efteråret eller 
næste år måske tænker, at det land tør vi ikke tage til«, lyder det fra 
turistambassadøren, der tilføjer: 
</p><p>
»Under det første jordskælv i sidste måned var der massiv dækning af de 
ødelæggelser, der skete ved Mount Everest, hvor rystelser udløste laviner 
med mindst 19 dræbte til følge. Efterfølgende besluttede den nepalesiske 
regering at holde området lukket for resten af sæsonen, der ellers peaker i 
maj måned«. 
</p><p>
Men lokalt er det ikke den del af turismen, som rammer hårdest, mener Lars 
Gundersen. 
</p><p>
»Det er ikke Everest-området, men Annapurna-området, der er mest besøgt. Det 
modtager mange flere rejsende, end området omkring Everest gør. Og 
Annapurna-området er stort set uberørt af jordskælvene. Everest er verdens 
højeste bjerg, og selvfølgelig er det et problem, at 400-500 bjergbestigere 
må rejse hjem, men det er altså de omkring 300.000 vandrere, de lever af 
dernede. Så jeg synes, at man har fokuseret unødvendigt meget på det 
Everest-området«, siger Lars Gundersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2494752/dansk-rejsebureau-giver-gadeboern-et-hjem-i-nepal/">Dansk rejsebureau giver 
gadebørn et hjem i Nepal</a></p><p>
Udenrigsministeriets rejsevejledning for Nepal blev straks efter det første 
skælv skærpet, og alle ikke-nødvendige rejser frarådes. Lige nu er det altså 
no-go for danske rejsende til landet, med mindre man har et vigtigt ærinde, 
der rækker ud over en turistoplevelse. Kipling Travel sender årligt omkring 
500 danskere til Nepal, og i de kommende måneder har rejsebureauet aflyst 
grupperejser, der skulle til Nepal. 
</p><p class=" bl-elem">
»Det er en god ide med en måneds pusterum, hvor de lokale kan få ryddet op. Og 
nu skal vi have monsunen overstået og se hvor mange jordskred, der kommer 
fra bjergene. Med mindre vi vil se for eksempel lovløshed eller en 
koleraepidemi, vil jeg sige, at man burde kunne starte op med at rejse 
dertil igen i slutningen af sommeren - også for ikke at dobbeltstraffe 
nepaleserne«. 
</p>	
</div>

</div></body></html>
