---
layout:     post
title: 	    "FE skal have dommerkendelse før overvågning af danskere i udlandet"
post_author:	    Martin Bernth
post_date:	    Wed, 18 Mar 2015 07:25:31 +0000
post_site:	    www.version2.dk 
post_link:	    http://www.version2.dk/artikel/fe-skal-have-dommerkendelse-foer-overvaagning-af-danskere-i-udlandet-105719?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>For at få bredest mulig opbakning fra kollegerne på Christiansborg har regeringen med forsvarsminister Nicolai Wammen (S) i spidsen foretaget en kovending i forhold til indholdet af den terrorpakke, som blev fremsat i kølvandet på skyderierne i København.</p>

<p>I det reviderede forslag vil Forsvarets Efterretningstjeneste alligevel ikke få frit spil, når det kommer til at overvåge danskere i udlandet, men vil skulle indhente en dommerkendelse, inden en pvervågning kan sættes op. <a href="http://www.dr.dk/Nyheder/Politik/2015/03/17/181541.htm">Det skriver DR.</a></p>

<p>Nicolai Wammen har dermed lyttet til kritikken fra en lang række juridiske eksperter, der med forfærdelse kunne konstatere, at han og regeringen var i færd med at give Forsvarets Efterretningstjeneste (FE) videre beføjelser, end dem hos de kontroversielle søsterorganisationer NSA i USA og GCHQ i England.</p>



<p>Regeringen havde nemlig foreslået, at FE skulle kunne overvåge alle danskere i udlandet efter forgodtbefindende og uden en dommerkendelse som led i indsatsen mod de såkaldte Syrien-rejsende danskere.</p>

<p>Men ministeren fastholder dog, at den nye model stadig vil indeholde lempeligere regler for FE i forhold til almindelig retspraksis.</p>

<p>»Den dommerkendelse, man skal kunne få, vil være under FE-lovgivningen. Der vil være mildere krav til en dommerkendelse under FE-lovgivningen, end dem vi kender fra retsplejeloven,« siger Nicolai Wammen til DR.</p>
  </section></div></body></html>
