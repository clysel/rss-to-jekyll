---
layout:     post
title: 	    "Salget af fysiske computerspil er faldet med 18 procent på et år"
post_author:	    Martin Bernth
post_date:	    Fri, 24 Apr 2015 07:06:35 +0000
post_site:	    www.version2.dk 
post_link:	    http://www.version2.dk/artikel/salget-af-fysiske-computerspil-er-faldet-med-18-procent-paa-et-aar-153618?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Salget af konsolspil styrtdykker. I hvert fald hvis man udelukkende kigger på hvor mange fysiske kassetter, der bliver langet over diskene. Fra 2013 til 2014 faldt omsætningen af fysiske spil med 18 procent i Danmark, hvilket også er helt på linje med gennemsnittet for markedet i Norden.</p>

<p>Det viser en ny opgørelse, der udgives hvert år af den nordiske brancheorganisationen for computerspilproducenter og -distributører ANGI og Multimedieforeningen.</p>

<p>Men i en <a href="http://angi-nordic.com/portfolio/danskere-kober-rekordmange-computerspil/">pressemeddelelse</a> tidligere på året kunne ANGI alligevel præsentere en salgsrekord for 2014, der tangerede den, der blev sat i 2013. Forklaringen er naturligvis, at salget på det digitale marked er i kraftig vækst og estimeres til at være steget med 12 procent i 2014.</p>

<p>Dermed tegner omsætningen af digitale spil sig for næsten 70 procent af den samlede omsætning inden for konsolspil. Spil, der hentes direkte ned på konsollerne, er steget med 22 procent, mens mobilspillene scorer højest med en stigning på hele 33 procent i forhold til 2013.</p>
  </section>

  
  
  
  </div></body></html>
