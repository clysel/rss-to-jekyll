---
layout:     post
title: 	    "Ny vaccine beskytter bedre mod livmoderhalskræft"
post_author:	    
post_date:	    Fri, 20 Feb 2015 16:23:14 +0100
post_site:	    politiken.dk 
post_link:	    http://politiken.dk/forbrugogliv/ECE2555191/ny-vaccine-beskytter-bedre-mod-livmoderhalskraeft/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Hvad er HPV?</h4>
<div class="fakta-body" data-buildingblock="embedded_factboxlink">
<ul><li>HPV (Human Papilloma-virus) er en samlet betegnelse for over 100 forskellige typer 
af det samme virus.</li><li>HPV er den hyppigst seksuelt overførte sygdom i Danmark.</li><li>80 procent af alle seksuelt aktive mænd og kvinder i Danmark bliver på 
et tidspunkt smittet med en eller flere af de mange forskellige 
HPV-typer i løbet af deres liv.</li><li>De fleste, der bliver smittet med HPV, bekæmper selv infektionen, så 
den forsvinder igen uden at gøre nogen skade. I nogle tilfælde 
kan det dog udvikle sig til, at man udvikler celleforandringer, som igen 
kan udvikle sig til en egentlig kræftsygdom.</li><li>HPV kan føre til kønsvorter og forskellige former for kræft, 
herunder livmoderhalskræft.</li><li class=" bl-elem">Kilder: Sundhedsstyrelsen, sundhedsforsikring.dk, Statens Serum Institut</li></ul><p class=" bl-elem"><i class=" bl-elem">ritzau</i></p>
</div>
</div><p>
Der kan snart blive endnu bedre muligheder for at vaccinere mod 
livmoderhalskræft. Det fortæller Kræftens Bekæmpelse i en pressemeddelelse. 
En international forskergruppe bestående af blandt andet danskere har 
udviklet og undersøgt en ny HPV-vaccine. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2534206/sundhedsstyrelsen-hpv-vaccine-er-fortsat-sikker/">Sundhedsstyrelsen: HPV-vaccine 
er fortsat sikker</a></p><p>
Den nye vaccine kan beskytte mod op til 90 procent af alle tilfælde af 
livmoderhalskræft, hvor den gamle vaccine kun beskytter mod op til 70 
procent. 
</p><p>
Susanne Krüger Kjær, der er professor på Rigshospitalet og forskningsleder hos 
Kræftens Bekæmpelse, har været med på det danske forskerteam, der har testet 
den nye vaccine. 
</p><p>
»Resultaterne i vores undersøgelse af den ny vaccine ser meget positive ud«, 
siger hun i en pressemeddelelse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE2541155/medicin-kritisk-professor-selvfoelgelig-har-jeg-vaccineret-mine-boern/">Medicin-kritisk professor: 
Selvfølgelig har jeg vaccineret mine børn</a></p><p>
Forskerne har indsamlet resultater fra mere end 14.000 kvinder over en 
fire-årig periode og resultaterne viser, at den nye vaccine er mere effektiv 
end den gamle og ikke giver flere bivirkninger. 
</p><h3>
Godkendt i USA 
</h3><p>
De amerikanske sundhedsmyndigheder, FDA, har godkendt den nye vaccine. 
</p><p>
»FDA godkender ikke den nye vaccine, medmindre de har sikkerhed for, at den er 
effektiv og har et minimum af bivirkninger«, fortæller Susanne Krüger Kjær. 
</p><p>
Den nye vaccine mod livmoderhalskræft beskytter mod ni forskellige HPV-typer. 
Vaccinen, der bruges i dag, beskytter kun mod fire forskellige HPV-typer. 
Den nye vaccine beskytter mod de samme fire HPV-typer som den gamle samt fem 
nye. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2295473/screening-har-reddet-tusindvis-fra-at-doe-af-livmoderhalskraeft/">Screening har reddet tusindvis 
fra at dø af livmoderhalskræft</a></p><p>
Vaccinen mangler stadig at blive blåstemplet af de europæiske 
sundhedsmyndigheder, EMA, så det er stadig uvist, hvornår vaccinen kan 
bruges af danske kvinder. 
</p><p class=" bl-elem">
Som det ser ud i dag, kan danske 12-18-årige piger blive gratis vaccineret mod 
livmoderhalskræft. Fra 2014 til 2015 kan piger, som er født fra 1993 til 
1997, igen blive gratis HPV-vaccineret, hvis de ikke nåede det i første 
omgang. 
</p>	
</div>
</div></body></html>
