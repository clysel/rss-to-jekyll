---
layout:     post
title: 	    "Dyr billeje følges op af uforklarlig regning"
post_author:	    
post_date:	    Wed, 04 Mar 2015 10:48:00 +0100
post_site:	    politiken.dk 
post_link:	    http://politiken.dk/rejser/nyheder/bilferie/ECE2566327/dyr-billeje-foelges-op-af-uforklarlig-regning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Leje af en bil en enkelt dag i Spanien kostede 2.700 kroner, og selv om dette 
beløb kan forekomme højt, dukkede der alligevel en ekstra regning på ca. 500 
kroner op nogle uger senere. 
</p><p>
Jens Høy fra Frederiksberg var sammen med familien i Spanien i juledagene. De 
skulle fra centrum i Madrid til Bilbao, men alle tog var udsolgt, så derfor 
måtte de leje bil hos Avis i Barcelona. De kunne kun få en meget stor og 
derfor temmelig dyr Mercedes Viano. Den kostede 2.690 kroner for en enkelt 
dags leje, inklusive envejsgebyr for at hente bilen i Madrid og aflevere den 
i Bilbao. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/bilferie/ECE2516016/fleksibel-bilferie-lej-bilen-i-en-by-og-aflever-den-i-en-anden/">Fleksibel bilferie: Lej bilen 
i en by og aflever den i en anden </a></p><p>
Midt i januar modtager Jens Høy så et brev fra Avis i Barcelona med krav om 
yderligere betaling på 77 euro (570 kroner), men der står ikke ét ord om, 
hvad beløbet skal dække. Jens Høys første indskydelse er: 
</p><p>
»Jeg betaler ikke noget som helst«. 
</p><h3>
Forvirrende forklaring 
</h3><p>
Men så tog han kontakt med den person hos Avis i Barcelona, der havde sendt 
brevet, og denne svarede med det samme, at der manglede betaling for 
envejsleje og forsikring. Det øgede forvirringen hos Jens Høy: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/bilferie/ECE2394363/billeje-gebyr-leif-skulle-betale-for-at-faa-bilnoegle-udleveret/">Billeje-gebyr: Leif skulle 
betale for at få bilnøgle udleveret</a></p><p>
»Af min egen kopi af kontrakten fremgår det, at jeg allerede har betalt 49 
euro i envejsgebyr. Og så beder ham mig om at rette henvendelse til deres 
customer-afdeling for en forklaring«. 
</p><h3>
Hovedkvarteret blandet ind i sagen 
</h3><p>
Den kom aldrig, og Politiken bad derfor Avis i Danmark – som ikke havde noget 
at bestillingen at gøre – om at finde ud af, hvad beløbet dækkede. Sagen har 
været en tur rundt om Avis’ europæiske hovedkvarter i London, som siger: 
</p><p>
»Køretøjet blev returneret med mindre brændstof end ved udleveringen. Vi var 
ikke i stand til at trække dette beløb fra kundens kreditkort, og derfor har 
vi sendt en opkrævning på beløbet«. 
</p><p>
Det forstår Jens Høy ikke noget af: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/bilferie/ECE2025510/tormods-billeje-blev-dobbelt-saa-dyr-som-ventet/">Tormods billeje blev dobbelt 
så dyr som ventet</a></p><p>
»Ved afhentningen af bilen valgte jeg at forudbetale en tank benzin, og så 
skal jeg vel ikke betale for det samme en gang til?«. Han kan også se, at 
det fulde beløb for lejemålet inklusive forudbetalingen for en tank for 
brændstof er overført fra hans kreditkort til Avis. Jens Høy undrer sig dog 
over, at det beløb, Avis kræver for brændstof, er 10 euro højere end det, 
han allerede har betalt. 
</p><h3>
Omsider den rigtige forklaring 
</h3><p>
Efter endnu et par dage fik Jens Høy et telefonopkald fra Avis, der havde 
fundet ud af, at regningen slet ikke hørte til den billeje, der er nævnt her 
i artiklen, men fra en anden Avis-bil, han lejede en uge senere, og det var 
også i Spanien. 
</p><p class=" bl-elem">
»Det beløb må jeg jo så betale, men jeg vil da have en faktura, hvor det 
fremgår, at de ikke kan fremkomme med yderligere krav. Jeg synes sådan set 
også, at de skylder en undskyldning«. 
</p>	
</div>
</div></body></html>
