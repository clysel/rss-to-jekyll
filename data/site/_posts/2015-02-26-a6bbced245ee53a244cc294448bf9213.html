---
layout:     post
title: 	    "Norske kvinder tager hævn over Sverige ved VM"
post_author:	    
post_date:	    Thu, 26 Feb 2015 14:35:56 +0100
post_site:	    politiken.dk 
post_link:	    http://politiken.dk/sport/ECE2564941/norske-kvinder-tager-haevn-over-sverige-ved-vm/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lykken skifter dagligt ved VM i de nordiske skidiscipliner, der i øjeblikket 
afvikles i svenske Falun. De første dage var Norge oven på, men så overtog 
Sverige tirsdag og onsdag føringen, hvorefter de norske kvinder torsdag 
atter bragte deres nation til tops, da den traditionsrige stafet skulle 
afgøres. 
</p><p><b class="ext-link">POWER:</b><a class="embeddedlink" href="http://politiken.dk/sport/ECE2562797/svensk-veteran-saetter-norge-paa-plads-ved-vm/">Svensk veteran sætter Norge på plads ved VM</a></p><p>
Weng, Johaug, Jacobsen og Bjørgen vandt til sidst overlegent guld i tiden 
41:04.7 min., og den omstridte smøring af skiene fejlede ingenting i denne 
konkurrence, der var imødeset med stor spænding efter den store norske 
fadæse på 10 km fri i tirsdags. Men nu lignede Norge igen sig selv. 
</p><p>
Heidi Weng lagde godt ud for Norge på første tur, hvor svenskerne i Sofia 
Bleckur ikke havde en løber, der kunne holde det norske tempo. Bedre gik det 
for Finland med Aino-Kaisa Saarinen. Men på anden tur viste Sveriges 
Charlotte Kalla, at hun er i topform, for efter hun på et tidspunkt havde 
været over 10 sekunder bag Therese Johaug, så indhentede hun næsten Johaug 
ved skiftet. 
</p><p><b class="ext-link">FEJLEN:</b><a class="embeddedlink" href="http://politiken.dk/sport/ECE2561010/norske-kvinder-faar-sensationelt-kaempe-taev/">Norske kvinder får sensationelt kæmpe tæv</a></p><p>
Men selv om Maria Rydqvist gjorde et frisk forsøg på hurtigt at lukke det 
lille hul til Norges tredje kort Astrid Uhrenholdt Jacobsen, så skulle det 
ret hurtigt vise sig, at det kostede for mange kræfter, for svenskeren faldt 
tilbage, og finnerne kom op bagfra, mens Norge trak fre forude. 
</p><p><b>Bjørgen løb guldet hjem for tredje gang </b></p><p>
Fænomenet Marit Bjørgen skulle lukke ballet for Norge, mens Stina Nilsson 
skulle slås med finske Krista Parmakoski om sølvet. Det sidste blev en 
intens duel, hvor Nilsson lige bag finnen lurede på at spare kræfter til 
spurten. Det var et underholdende taktisk spil, der skiftede meget i tempo, 
da Parmakoski fik lokket svenskeren foran sig mod slutningen. 
</p><p>
Stina Nilsson lykkedes dog fra spids at sætte finnen af og sikrede dermed 
sølvet til Sverige (+29,2 sek.), der har haft tre gode dage på stribe i 
Falun. Finland tog bronze (+30,4). 
</p><p><b>Norges tredje stafetguld på stribe</b></p><p>
Bjørgen kunne 'spadsere' hjem til guldet, Norges tredje VM-titel på stribe i 
disciplinen efter tilsvarende succes i Val di Fiemme 2013 og Oslo 2011. 
</p><p class=" bl-elem">
USA tog fjerdepladsen, Polen blev nr. 5, Tyskland nr. 6, Rusland nr. 7 og 
Frankrig nr. 8. 
</p>	
</div>
</div></body></html>
