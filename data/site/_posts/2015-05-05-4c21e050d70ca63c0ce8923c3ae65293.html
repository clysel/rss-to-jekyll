---
layout:     post
title: 	    "Klamphuggere maltrakterer historiske mosaikker på museum"
post_author:	    
post_date:	    Tue, 05 May 2015 21:30:46 +0200
post_site:	    politiken.dk 
post_link:	    http://politiken.dk/kultur/ECE2656530/klamphuggere-maltrakterer-historiske-mosaikker-paa-museum/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hatay-museet huser en af verdens bedste samlinger af romerske mosaikker. 
</p><p>
Det skulle man tro, at museets mandskab kunne værdsætte. Men det glippede 
eklatant, da konservatorer - eller hvem det nu var - skulle restaurere nogle 
af mosaikkerne nænsomt. 
</p><p>
Resultatet ligner noget, der er er løgn. Eller som guvernør Ercan Topaca sådan 
lidt skånsomt udtrykker det: »Der blev gjort nogle fejl. Nu må vi prioritere 
at finde ud af at rette fejltrinene«. 
</p><p>
I alt er otte eller ni mosaikker blevet maltrakteret af det aparte 
konservatorarbejde. 
</p><h3>
Lokal kunstner opdagede 'mosaikmassakren'
</h3><p>
Pudsigt nok var det ikke museet selv, der gjort opmærksom på klamphuggeriet. 
Det var en lokal kunsthåndværker, der selv arbejder med mosaikkunst, som 
klagede over de maltrakterede historiske udstillingsgenstande til en lokal 
avis. 
</p><p>
»Værdifulde fund fra romertiden er blevet ødelagt. De er blevet karikaturer af 
deres tidligere udseende. Nogle af dem er i særklasse i dårlig stand og har 
mistet deres originalitet og værdi. Den mosaik, jeg så, kunne ikke være 
originalen fra det 2. århundrede. Nogle af mosaikstenene var væk, andre var 
lagt forkert, så det så helt disharmonisk ud«. 
</p><p>
Det tyrkiske kulturministerium vil nu have en undersøgelse af, hvad der 
egentlig er foregået på museet. Indtil den er gennemført er alle 
restaureringsopgaver indstillet.
</p><h3>
Kviklim og en - uheldig - hjælpende hånd
</h3><p>
Gør det selv-folk har tidligere molesteret historiske fund ved deres dubiøse 
arbejde. I januar kom det frem, at <a target="_blank" href="http://politiken.dk/kultur/kunst/ECE2519877/rengoeringsfolk-knaekker-skaegget-af-tutankhamons-guldmaske/">rengøringsfolk 
på Kairos museum</a> havde repareret en ødelagt begravelsesmaske for 
barnekongen Tutankhamon med en tube lim, da de var kommet til at knække 
noget af masken af. 
</p><p class=" bl-elem">
Og i 2012 ville et ældre kvinde lige friske en freske, malet af Elias Garcia 
Martinez i det 19. århundrede i kirken Santuario de la Misericordia, op. 
Værket var lidt medtaget. Så hun plørede resolut maling ud over <a target="_blank" href="http://politiken.dk/kultur/kunst/ECE1728908/klatmaler-oedelaegger-historisk-jesus-freske/">det 
gamle Jesusportræt</a>, så han - MED BBC's ord - kom til at ligne »en 
meget behåret abe i tunika«
</p>	
</div>

</div></body></html>
