---
layout:     post
title: 	    "Sidste indgreb mod taletidskort gik i stå i ministeriet - nu prøver de igen"
post_author:	    
post_date:	    Tue, 24 Feb 2015 22:38:34 +0100
post_site:	    politiken.dk 
post_link:	    http://politiken.dk/indland/ECE2561824/sidste-indgreb-mod-taletidskort-gik-i-staa-i-ministeriet---nu-proever-de-igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Helt gratis kan man gå ind i en kiosk for at få et nyt telefonnummer og 10 
minutters taletid. Teleselskabet behøver ikke at vide, hvem der bruger 
nummeret, og de anonyme telefoner giver politiet en del problemer, når de 
efterforsker forbrydelser og skal spore telefonopkald. 
</p><p>
Allerede i 2005, efter terrorangrebet i London, blev det problem sat på den 
politiske dagsorden. En arbejdsgruppe under Justitsministeriet og det 
daværende Videnskabsministerium undersøgte, om man kunne registrere 
taletidsbrugere. Det frarådede de.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554091/punkt-for-punkt-her-er-regeringens-plan-mod-terror/">Punkt for punkt: Her er 
regeringens plan mod terror</a></p><p>
Det er for vanskeligt at håndhæve, at kunderne bliver registreret i især 
kioskmiljøet, lød deres begrundelse. Desuden vil det være omkostningsfuldt 
for telebranchen at indrette et teknisk system til registreringen.
</p><p>
Siden da er anonyme taletidskort blevet et større og større problem i sager om 
terrorisme og organiseret kriminalitet. 
</p><p>
Det har PET og Rigspolitiets Efterforskningsafdeling flere gange gjort 
Justitsministeriet opmærksom på. I 2009 nedsatte ministeriet derfor endnu en 
arbejdsgruppe, som skulle se bort fra de tidligere anbefalinger og komme med 
nye. Men det blev aldrig til noget. Arbejdsgruppen blev sat i bero, oplyser 
Justitsministeriet, men kan ikke sige hvorfor.
</p><h3>
Fokus efter terror i København
</h3><p>
Men nu er taletidskortene på den politiske dagsorden igen. En undersøgelse af 
muligheden for at registrere taletidskunder er et af de 12 punkter i 
regeringens nye terrorpakke, der blev præsenteret i sidste uge.
</p><div class="art-quote article-box">
<p class="quote"/>
<blockquote>
<p class="quote-txt">
Jeg tror, den virkelige historie er, at arbejdsgruppen aldrig kom i gang
</p>
<p class="sender">
Mogens Ritsholm, daværende telechef i TDC 
</p>
</blockquote>
</div><p>
Den beslutning vækker undren i telebranchen. For myndighederne virkede ikke 
til at være interesserede i at få det gennemført i 2006, mener daværende 
telechef i TDC Mogens Ritsholm, som dengang blev udpeget til at forhandle 
med arbejdsgruppen på vegne af branchen.</p><p>
»Vi hørte ingenting fra dem«, siger han. Det er på trods af, at 
teleselskaberne skal stå for en teknisk løsning, hvis forslaget bliver 
gennemført.
</p><p>
»Det har været besluttet, at det skulle gøres for 9 år siden – men det er 
aldrig blevet undersøgt. Jeg tror, den virkelige historie er, at 
arbejdsgruppen aldrig kom i gang«.
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2334447/pristjek-taletidskort-kan-koste-dig-kassen/">Pristjek: Taletidskort kan 
koste dig kassen</a></p><p>
Da den seneste arbejdsgruppe blev nedsat i 2009, var teleselskaberne derimod 
inviteret til drøftelserne, fortæller direktør for teleselskabernes 
brancheforening Jakob Willer. Men indtil Politiken kontaktede ham i sidste 
uge, vidste han ikke, at den seneste arbejdsgruppe var blevet nedlagt. 
</p><p>
»Vi har ikke hørt noget om det i flere år, selv om det har været på 
dagsordenen i årevis, og vi har drøftet spørgsmålet flere gange«, siger han.
</p><h3>
S: Vi giver ikke op med forslaget
</h3><p>
På vegne af Folketingets Retsudvalg har retsordfører for Dansk Folkeparti 
Peter Skaarup også flere gange stillet spørgsmål til forløbet via såkaldte 
paragraf 20-spørgsmål til det tidligere blå ministerium.
</p><div class="art-quote article-box">
<p class="quote"/>
<blockquote>
<p class="quote-txt">
Det er mildest talt en sag, der er blevet udskudt nogle gange, og jeg har 
været frustreret over, at der ikke kom et svar tidligere
</p>
<p class="sender">
Peter Skaarup, retsordfører for Dansk Folkeparti 
</p>
</blockquote>
</div><p>
»Det er mildest talt en sag, der er blevet udskudt nogle gange, og jeg har 
været frustreret over, at der ikke kom et svar tidligere«, siger Peter 
Skaarup.</p><p>
Han vidste heller ikke, at den seneste arbejdsgruppe var sat i bero, før 
Politiken kontaktede ham, og kalder det »mærkværdigt« at nedlægge arbejdet, 
før det er færdigt. 
</p><p>
Det er imidlertid godt, at regeringen nævner det i terrorpakken, mener han. 
»Men ikke så godt, at der er gået så lang tid«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE994375/politiet-slut-med-anonyme-taletidskort/">Politiet: Slut med anonyme 
taletidskort</a></p><p>
Hos regeringen vil Socialdemokratiets retsordfører, Trine Bramsen, ikke kigge 
tilbage på det tidligere forløb, men mener, at det er vigtigt at kigge på 
forslaget igen, fordi taletidskort bliver brugt af rigtig mange kriminelle. 
</p><p>
»Vi giver ikke op, fordi vi ikke fandt en løsning tidligere«, siger Trine 
Bramsen, mens det ikke var muligt at få en kommentar fra justitsminister 
Mette Frederiksen (S). 
</p><h3>
Industrien: Taletidskort vil uddø
</h3><p>
Ifølge Erhvervsstyrelsen er der lige nu 850.000 taletidskort i omløb. Men en 
registrering af taletidskunderne vil dræne eller helt aflive kortene, spår 
direktøren for teleselskabernes brancheforening, Jakob Willer.
</p><p>
Kunderne vil synes, det er for besværligt og vil tage for lang tid, forventer 
han. Desuden er der også mennesker, som ikke har mulighed for andre 
løsninger:
</p><div class="art-quote article-box">
<p class="quote"/>
<blockquote>
<p class="quote-txt">
Vi skal være klar over, at mange mennesker mister adgangen til en 
mobiltelefon, hvis de skal registreres, når de køber et taletidskort. For 
eksempel en hjemløs
</p>
<p class="sender">
Jakob Willer, direktøren for teleselskabernes brancheforening 
</p>
</blockquote>
</div><p>
»Vi skal være klar over, at mange mennesker mister adgangen til en 
mobiltelefon, hvis de skal registreres, når de køber et taletidskort. For 
eksempel en hjemløs«.</p><p>
Dansk Erhverv forholder sig også kritisk til forslaget – især hvis det 
betyder, at kunder skal registrere sig i butikkerne.
</p><p>
»I dag køber man taletidskort, ligesom man køber minimælk – og det vil 
butikkerne skulle bruge mange kræfter på at registrere«, siger Dansk 
Erhvervs fagchef for it og digitalisering, Janus Sandsgaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE994776/forbrugerraadet-nej-til-navn-paa-taletidskort/">Forbrugerrådet: Nej til navn på 
taletidskort</a></p><p>
Også hvis løsningen bliver, at taletidskunderne skal registrere sig digitalt, 
bliver det en økonomisk byrde for teleselskaberne, påpeger han og mener, at 
politikerne burde spørge sig selv om, hvor meget de får ud af det, i forhold 
til hvor mange de generer. 
</p><p>
Han sætter nemlig spørgsmålstegn ved, hvad det nytter at registrere 
taletidskort, når kriminelle kan kommunikere over mange andre kanaler, der 
ikke er registreringspligtige. F.eks. over Skype. 
</p><p class=" bl-elem">
»Det virker, som om man pålægger butikkerne og kunderne en masse, men at man 
helt rammer ved siden af skiven – lidt som at jage fartsyndere blandt 
heste-droscher i en verden, hvor de fleste kører brintbil«.
</p>	
</div>
</div></body></html>
