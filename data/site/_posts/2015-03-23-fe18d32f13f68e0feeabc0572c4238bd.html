---
layout:     post
title: 	    "Efter lukning af indenrigsterminal: Kun ét af fem selskaber hæver billetpris "
post_author:	    
post_date:	    Mon, 23 Mar 2015 12:40:58 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2599142/efter-lukning-af-indenrigsterminal-kun-t-af-fem-selskaber-haever-billetpris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her holder indenrigsflyene</h4>
<div class="fakta-body" data-buildingblock="embedded_factboxlink">
<p>
Fra mandag i næste uge holder indenrigs- og udenrigsfly tæt på hinanden i 
Københavns Lufthavn i Kastrup. Her er de enkelte selskabers gateplaceringer: 
</p><ul><li><b>Aalborg:</b> SAS og Norwegian. SAS-fly holder på finger D om morgenen og om 
aftenen. På andre tidspunkter kan C1-C8 blive brugt. Norwegian bruger 
finger A. </li><li><b>Aarhus:</b> SAS. Fly holder på finger D om morgenen og om aftenen. På 
andre tidspunkter kan C1-C8 blive brugt</li><li><b>Karup:</b> Norwegian. Fly på finger A. Fra 29. marts flyver DAT på ruten. </li><li><b>Billund:</b> SAS. Fly på finger B om morgenen og om aftenen. På andre 
tidspunkter kan C1-C8 blive brugt.</li><li><b>Sønderborg:</b> Alsie Express. Fly på finger A, gates 7,9 eller 11.</li><li><b>Rønne:</b> DAT. Fly på finger A, gates 7, 9 eller 11.</li><li class=" bl-elem"><b>Esbjerg:</b> ES-air. Fra 7. april finger A på gates 7, 9 eller 11.</li></ul><p class=" bl-elem"/>
</div>
</div><p>
Fire ud af fem flyselskaber, der flyver på indenrigsruter fra lufthavnen i 
Kastrup, kan fastholde deres priser, selv om lufthavnen fra på mandag vil 
opkræve en højere afgift på indenrigsfly. 
</p><p>
Fra på mandag er indenrigsterminalen lukket, og alle indenrigsfly skal derfor 
flytte over i den afdeling af lufthavnen, som hidtil udelukkende har 
håndteret udenrigsfly. Og her er afgiften til lufthavnen 30 kroner højere 
per passager, end den har været i indenrigsterminalen 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2585675/koebenhavns-lufthavn-lukker-indenrigsterminalen/">Københavns Lufthavn lukker 
indenrigsterminalen</a></p><p>
Alligevel er selskaberne SAS, Norwegian, DAT og ES air i stand til at 
fastholde deres billetpriser. 
</p><p><b>Kun dyrere den ene vej</b></p><p>
Kun det lille selskab Alsie Express, der flyver på ruten mellem Sønderborg og 
Kastrup, hæver billetprisen med 30 kroner. 
</p><p>
Og det er kun den ene vej, nemlig fra Kastrup til Sønderborg. 
</p><p>
»Vore priser på indenrigsflyvning er så lave, som de kan være, når du samtidig 
skal drive en forretning. Derfor er Alsie Express desværre nødt til at 
pålægge vores billetter fra København til Sønderborg, det gebyr på 30 
kroner, som Københavns Lufthavn påligner alle indenrigsrejsende ud af 
København«, siger Jens Michael Damm, kommunikationsrådgiver for Alsie 
Express. Han tilføjer, at Alsie Express har kæmpet med lufthavnen for at 
slippe for dette gebyr, men det har været forgæves. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2555517/olien-er-billig-men-kun-t-flyselskab-saenker-priserne/">Olien er billig, men kun ét 
flyselskab sænker priserne</a></p><p>
Lukningen af indenrigsgården fra på mandag betyder, at f.eks. SAS og Norwegian 
kan have deres indenrigs- og udenrigsfly stående i samme finger. 
</p><p>
Dermed slipper de for at have f.eks. indtjekning og bagagehåndtering i to 
forskellige terminaler, og det kan give en besparelse i driften. 
</p><p>
For de små selskaber, der kun flyver indenrigs, kan det blive mere mærkbart, 
at de taksten for at benytte lufthavnens faciliteter stiger med ca. 30 
kroner per passager fra 1. april i år og yderligere 30 kroner fra 1. april 
næste år.
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2467710/lufthavnens-overvaagning-ser-det-meste-hjemloese-boede-i-juletrae/">Lufthavnens overvågning ser 
det meste: Hjemløse boede i juletræ</a></p><p>
Samtidig falder taksten for udenrigsfly, og lufthavnen understreger over for 
Politiken, at ændringerne i taksterne er omsætningsneutrale for lufthavnen. 
</p><p><b>Lille selskab sluger selv afgiften</b></p><p>
Selskabet ES air har i kort tid fløjet på ruten mellem Esbjerg og København og 
herfra siger salgschef Jørgen Fruerlund om takstændringerne: 
</p><p>
»Meromkostningen på omkring 10 kroner per passager absorberer vi i første 
omgang. Vi er jo stadig i opbygningsfasen«. 
</p><p>
Selskabet Danish Air Transport, DAT, flyver på to ruter – fra Kastup til Karup 
og Rønne. 
</p><p>
»Der sker ingen ændringer ved vor laveste priser på 299 kroner«, siger Dennis 
Rybach, Business Intelligence and Revenue Manager i DAT. 
</p><p>
Meldingen fra SAS er ikke til at tage fejl af: 
</p><p>
»Vi hæver ikke billetpriserne«, siger pressechef Trine Kromann-Mikkelsen. 
</p><p>
Fra Norwegian kommer næsten samme ordlyd: 
</p><p>
»Vore passagerer kommer ikke til at mærke noget på billetpriserne i 
forbindelse med, at indenrigs- og udenrigstrafikken samles i Københavns 
Lufthavn«, siger informationschef Daniel Kirchhoff. 
</p><p>
Indenrigsruterne tegner sig for syv procent af den samlede trafik i 
lufthavnen, hvilket vil sige ca. 1,7 millioner passagerer om året. 
</p><p/><p/><p/><p class=" bl-elem"/>	
</div>
</div></body></html>
