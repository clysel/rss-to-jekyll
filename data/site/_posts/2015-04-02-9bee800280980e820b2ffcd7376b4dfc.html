---
layout:     post
title: 	    "Succesrig nordmand scorer hattrick i knivskarp duel"
post_author:	    
post_date:	    Thu, 02 Apr 2015 13:17:48 +0200
post_site:	    politiken.dk 
post_link:	    http://politiken.dk/sport/cykling/ECE2615037/succesrig-nordmand-scorer-hattrick-i-knivskarp-duel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>I en så knivskarp duel, at selv de elektroniske hjælpemidler skabte tvivl om, hvem der havde passeret stregen først på den 111 km lange 3. etape a med start og mål i De Panne, der indledte finaledagens strabadser i Driedaagse De Panne, faldt juryens afgørelse ud til fordel for nordmanden Alexander Kristoff (Katusha), mens tyskeren André Greipel (Lotto Soudal) måtte tage til takke med andenpladsen.</p><p>»Jeg aner ikke, om jeg har vundet«, lød det fra Kristoff umiddelbart efter, at han var kommet i mål.</p><p>»Lad mig se det målfoto«, var Greipels spontane kommentar, for ligesom adskillige tilskuere mente tyskeren, at han med sin eksplosive finish lige netop havde fanget den norske indehaver af førertrøjen.</p><h3>Helt til tops på årets vinderliste</h3><p>Men både Greipel og alle andre måtte affinde sig med juryens tolkning af målfotoet, selv om også dette i allehøjeste grad gav anledning til diskussion, fordi det ikke indeholdt nogen synlig målstregn.</p><p>Den officielle dom lød imidlertid på, at nordmanden var få millimeter foran rivalen, der ellers skød kraftfuldt frem fra Kristoffs baghjul på de sidste meter, da omkring 100 ryttere nåede samlet til mål.</p><p>Juryens beslutning indebar, at Alexander Kristoff noteredes for sin tredje sejr i træk, og med dette hattrick strøg han helt til tops på sæsonens vinderliste med otte gevinster, mens australieren Richie Porte (Sky) med syv indtager andenpladsen.</p><h3>Fører med 22 sekunder inden enkeltstarten</h3><p>Samtidig styrkede Kristoff også sin position i klassementet i det belgiske etapeløb, hvor han går ind til eftermiddagens afsluttende 14 km enkeltstart med et forspring på 22 sekunder til belgieren Stijn Devolder (Trek), 23 til Lars Bak (Lotto Soudal), 26 til belgieren Sean De Bie (Lotto Soudal) og 32 til sin holdkammerat og landsmand, U23-verdensmesteren Sven Erik Bystrrøm.</p><p>Den 22-årige danske debutant Magnus Cort (Orica-GreenEdge) forsøgte endnu engang at blande sig i spurten og nåede ind på en 13.-plads.</p><p class=" bl-elem">Lars Bak var ligesom Cult Energys tre danskere Mads Pedersen, Michael Reihs og Martin Mortensen med hjem i hovedfeltet.</p>	
</div>

</div></body></html>
