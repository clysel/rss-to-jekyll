---
layout:     post
title: 	    "Dansk stortalent vinder hovedprisen på CPH PIX"
post_author:	    
post_date:	    Fri, 17 Apr 2015 13:33:13 +0200
post_site:	    politiken.dk 
post_link:	    http://politiken.dk/ibyen/_film/ECE2632430/dansk-stortalent-vinder-hovedprisen-paa-cph-pix/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Filmfestivalen CPH PIX har netop uddelt sine to priser - hovedkonkurrencen New 
Talent Grand PIX og Politikens Publikumspris. Det skete ved et arrangement 
på Nationalmuseet. 
</p><p>
Årets vinder af talentkonkurrencen og 10.000 euro er den unge, danske 
instruktør Thomas Daneskov (årgang 1989), og det er første gang i 
festivalens historie, at prisen uddeles til en dansk instruktør. 
</p><p>
Daneskov vinder for filmen 'Eliten' om en lille gruppe selvforblændede 
kunstneres glædesrus. 
</p><p>
»Juryen er glad for at have opdaget en dybt personlig, relevant og 
tidssvarende ny stemme i dansk indiefilm med 'Eliten' af Thomas Daneskov - 
et foruroligende og hyleskægt portræt af en priviligeret ungdom, lavet i en 
kollektiv ånd«, hedder det i begrundelsen fra jurymedlemmerne, amerikanske 
Alex Ross Perry, brasilianske Gabe Klinger og danske Katrine Wiedemann. 
</p><p>
Politikens filmredaktør Kim Skotte kan sagtens få øje på talentet i Thomas 
Daneskov, men han mener, at filmen er for ubeslutsom og ikke tør forpligte 
sig på sit kunstneriske indhold. 
</p><p><b class="ext-link">LÆS HANS ANMELDELSE</b><a class="embeddedlink" href="http://politiken.dk/kultur/filmogtv/cphpix/cphpixanmeldelser/ECE2622524/dansk-film-af-ung-og-autodidakt-instruktoer-er-talentfuld-men-ubeslutsom/">Dansk film af ung og 
autodidakt instruktør er talentfuld, men ubeslutsom (3 hjerter)</a></p><p>
Politikens Publikumspris går - ligesom sidste år - til en islandsk film, 
nemlig Dagur Káris drama ‘Virgin Mountain’ - om 43-årige Fusi, der stadig 
bor hjemme hos sin mor. Filmen skildrer ømt og charmerende en ensom kæmpe 
med en lille horisont og et stort hjerte. 
</p><p>
Som noget helt nyt har CPH PIX i samarbejde med DR i år givet spirende 
filminstruktører og andre filmglade mulighed for at dyste i konkurrencen om 
bedste naturfilm. Både en juryvinder og en publikumvinder er fundet. Per 
Fly, Maria Månson og Jacob Neiiendam har fundet deres favorit. Om 
juryvinderen udtalte dommerne blandt andet: 
</p><p>
»Filmen har både sødme, humor og statement. En klar ide, der er udført med 
præcis de elementer, der skal bruges for at viderebringe netop den præcise 
tone. Kvindernes latter, skift til musikken, som gør det stort og filmisk, 
skift tilbage til rummet, latteren og naturalismen. Præcis nok kusser til, 
at det bliver en fortælling. Overraskende og klassisk på en gang” 
</p><p class=" bl-elem">
Selvom årets vindere er fundet, er CPH PIX dog langt fra slut. Festivalen 
fortsætter seks dage endnu til og med den 22. april, hvor et væld af 
arrangementer, koncerter og ikke mindst film kan opleves over hele 
København. 
</p>	
</div>

</div></body></html>
