---
layout:     post
title: 	    "Nomineret lærer: »Jeg troede, det var en aprilsnar«"
post_author:	    
post_date:	    Sun, 26 Apr 2015 12:51:11 +0200
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2632515/nomineret-laerer-jeg-troede-det-var-en-aprilsnar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>

<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
Tine Mortensen er engang listet ud af et klasseværelse sammen med samtlige 
elever i en 10. klasse, hun underviste. 
</p><p>
Lige på nær én dreng, der var faldet i søvn over sit bord. 
</p><p>
Klassen sad og så en film, da eleven valgte at indhente lidt søvn. Men da han 
åbnede øjnene igen, var alle de andre til hans overraskelse forduftet. Som 
matematik- og engelsklæreren siger om elever, der blunder i hendes timer: 
</p><p>
»Det gør de i hvert fald kun én gang«. 
</p><p>
For det er trods alt pinligt at vågne til et tomt klasselokale, mens de andre 
klassekammerater har moret sig kosteligt over at skulle snige sig ud af 
lokalet uden at vække den søvnige elev. 
</p><p>
»Jeg er meget konsekvent og kontant. Eleverne skal respektere, at jeg sætter 
dagsordnen og bestemmer, selv om jeg også kan lave sjov med dem«, siger Tine 
Mortensen, der underviser på 10.-klasse-centret 10’ende i Fredericia, om sin 
tilgang til eleverne. 
</p><p>
Netop den tilgang er en af grundene til, at Tine Mortensen er blandt de fem 
nominerede i grundskolekategorien til Politikens Undervisningspris. 
</p><p>
»Jeg troede, det var en aprilsnar. Jeg kunne ikke lige forstå, hvorfor det 
skulle være mig. Jeg knokler jo bare på, som så mange andre gør«, siger Tine 
Mortensen. 
</p><p>
I alt har 1.956 indstillet en lærer til prishæder, og ud af det omfattende 
materiale er der også fundet fem gymnasielærere og fire erhvervsskolelærere, 
der hver har mulighed for at løbe med hovedprisen og de 75.000 kroner, der 
følger med. 
</p><h3>
Et travlt skoleår 
</h3><p>
I dagens matematiktime i 10.a er der ingen, der sover. De er i fuld gang med 
at løse opgaver om lineære ligninger. På bordene ligger iPads ved siden af 
kladdehæfter med ternede sider. Tine Mortensen går rundt og hjælper 
eleverne. 
</p><p>
Ved et af bordene sidder tre drenge og en pige. Foran drengene står et par 
colaer, der svinder ind, mens arbejdet skrider frem. Snakken bevæger sig til 
tider væk fra matematikopgaverne. 
</p><p>
»Sker der noget derovre eller hvad«, spørger Tine Mortensen pludselig. 
</p><p>
»Ja, ja«, flyver det ud af en af drengene, mens han retter sin sorte kasket i 
lærerens retning. 
</p><p>
Hun går over til elevklyngen og får dem på rette kurs igen. 
</p><p>
»Prøv at skrive formlen ned først. I kan ikke regne det ud i hovedet«, siger 
hun med en blid, men bestemt stemmeføring. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/undervisningsprisen_940px/ECE2581601/her-er-alle-de-indstillede-laerere/">Her er alle de indstillede 
lærere</a></p><p>
Længere nede i det hvide klasselokale er to piger begyndte at småsnakke sammen 
fra hver sit bord. Den ene fortæller om nogle gode karakterer, hun fik ved 
sidste års eksaminer. En tredje pige blander sig i samtalen. 
</p><p>
»Hvad laver du så i 10. klasse?«. 
</p><p>
»Jeg vidste ikke, hvad jeg ville«, lyder svaret. 
</p><p>
Derved indikerer begge elever samme pointe som Tine Mortensens kollegaer, der 
har indstillet hende til prisen. I indstillingen har de beskrevet, hvordan 
10. klasse ofte består af elever, der ikke er erklæret uddannelsesparate, 
har mistet skolelysten eller ikke ved, hvad de vil. Ekspertpanelet, der har 
nomineret Tine Mortensen, bed mærke i, at hun gør en forskel på det blot ene 
år, hun har eleverne. 
</p><p>
»Man har rigtig travlt. Man skal simpelthen ind på livet af dem allerede fra 
første dag. De bliver nærmest bombarderet med ting, der udfordrer dem 
fagligt og socialt. Situationer, hvor de skal vise, hvor de er. For hvis vi 
skal nå at ændre noget, skal vi hurtigt i gang«, siger hun. 
</p><p>
»Det skal man kunne som 10.-klasselærer. Ellers skal man ikke være i det her 
fag«. 
</p><p>
Klasserne spænder bredt, når det kommer til elevernes faglighed. Nogle har 
svært ved at læse, og andre ville allerede nu kunne klare sig i en 
gymnasieklasse. 
</p><p>
»Derfor bruger jeg mest krudt på at sørge for, at alle har noget, der kan 
udfordre dem«, siger Tine Mortensen. 
</p><h3>
Ingen grund til vrede 
</h3><p>
I løbet af de 14 år, hun har arbejdet på skolen, har hun oparbejdet en stor 
viden om de til tider genstridige teenageelever. 
</p><p>
»Det der med at hidse sig op kan man lige så godt lade være med. Det skal kun 
bruges i nødstilfælde, ellers har det ikke nogen virkning på dem – nærmere 
den modsatte. Så synes de bare, at du er et fjols. Man skal holde hovedet 
koldt hele tiden, også selv om man indimellem bliver frustreret«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/ECE2602057/1956-har-indstillet-en-laerer-til-pris/">1.956 har indstillet en lærer 
til pris</a></p><p>
Hun kan for eksempel blive frustreret over elever, der ikke dukker op om 
morgenen. Derfor er et af hendes kneb straks at sende sms’er til elever og 
forældre, hvis en elev mangler til morgenundervisningen. 
</p><p>
»Jeg er en voldsom bruger af vores sms-system«, konstaterer hun med et grin. 
</p><p>
»For det virker jo. I løbet af en halv time kommer eleverne tøffende ind«. 
</p><p>
Dagens lektion har nået sin ende, og eleverne tager deres rygsæk over 
skulderen. Snart skal de vise, hvad de kan, til de kommende eksaminer. Og om 
få måneder kan Tine Mortensen starter forfra med et nyt kuld 
10.-klasse-elever. 
</p><p class=" bl-elem">
Vinderne af Politikens Undervisningspris afsløres 28. april. 
</p>	
</div>

</div></body></html>
