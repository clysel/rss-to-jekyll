---
layout:     post
title: 	    "Skoleledere kan også indstilles til Politikens Undervisningspris"
post_author:	    
post_date:	    Thu, 26 Feb 2015 13:52:37 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2563428/skoleledere-kan-ogsaa-indstilles-til-politikens-undervisningspris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<i>Politikens Undervisningspris er støttet af Lundbeckfonden.</i>
</p>
</div>
</div>
<p>
Selvom skoleledere ikke står ude i klasseværelserne, så spiller de alligevel 
en stor rolle for undervisningen. 
</p><p>
Derfor kan man som noget nyt i år indstille skoleledere fra grundskolen til en 
særpris under Politikens Undervisningspris. Vinderen af særprisen modtager 
25.000 kroner, hvoraf en tredjedel skal bruges på projekter på skolen eller 
efteruddannelse. 
</p><p>
Uddannelsesredaktør Jacob Fuglsang forklarer, hvorfor skoleledere fortjener at 
blive hædret med en pris, og hvilken forskel de kan gøre for undervisningen. 
</p><p><i class=" bl-elem">Jacob Fuglsang, hvorfor kan man indstille skoleledere til en 
undervisningspris? </i></p><p>
»Vi har valgt at indføre særprisen lige præcis i år, fordi det at lede en 
skole har ændret sig ret dramatisk med folkeskolereformen. Den type 
skoleledelse, vi har lyst til at præmiere er den, der fokusere meget på 
selve undervisningen. Altså ledere, der går meget ud i klasseværelserne og 
hjælper lærerne med at udvikle undervisningen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2559807/saadan-indstiller-du-en-laerer-til-politikens-undervisningspris/">Sådan indstiller du en lærer 
til Politikens Undervisningspris </a></p><p><i class=" bl-elem">Hvad kan lederne for eksempel gøre for lærerne? </i></p><p>
»De kan selvfølgelig understøtte lærerne i det daglige arbejde med 
undervisning og sikre, at lærerne får efteruddannelse, hvis der er behov for 
det. Men derudover er det også at gå ud i klasseværelserne og være en del af 
undervisningen og være med til at coache nye lærere. Der kan lederne gøre en 
hel enorm forskel på den enkelte skole«. 
</p><h3 class="tvheader">Skoleelever leger med tanken: »Hvis jeg var lærer for en dag...«</h3>
<div class="tvplayer">
<p class="tvplayer-container" data-tvarticle-id="2559627">
</p>
<p class="art-imgdesc clip-source">
Kilde: politiken.tv / Foto og klip: Mikkel Stoumann Fosgrau
</p>
</div><p/><p><i class=" bl-elem">Hvilken forskel kunne det være? </i></p><p>
»Når jeg kommer ud på skoler, så kan jeg simpelthen mærker, hvilken ledelse, 
der er. Nogle skoler har super gode ledere, og der er et miljø, hvor man kan 
gå til ledelsen, hvis man har problemer med undervisningen, og man kan få 
hjælp til at udvikle den, men også hjælp til at få flere ressourcer i 
klassen, hvis der er behov for det. Og så er der andre skoler, hvor 
skolelederen gemmer sig på kontoret og fokuserer på regneark og den daglige 
logistiske opgave - og den er sandelig også stor på mange skoler. Men 
problemet er, at hvis du kun gør det, så mister du en vigtig del af, hvad 
moderne skoleledelse handler om, og det er <i>det</i>, vi gerne vil fokusere 
på med særprisen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2558797/tidligere-prisvindere-saadan-er-det-gaaet-siden-sidst/">Tidligere prisvindere: Sådan 
er det gået siden sidst</a></p><p><i class=" bl-elem">Hvad vil ekspertpanelet særligt kigge på ved skolelederindstillingerne? </i></p><p class=" bl-elem">
»Jeg gætter på, at de vil fokusere på nogle af de her ting: skolelederen som 
pædagogisk udvikler, inspirator og dynamo for udvikling. Og de vil nok kigge 
efter skolelederen, der kan finde mening i nogle af de her mere luftige 
ting, der er i skolereformen - altså den understøttende undervisning, 
lektiecafe og bevægelse som del af skoledagen. Hvordan får man de her ting 
til at fungere på en måde, så det faktisk udvikler skoledagen og ikke bare 
bliver endnu en logistisk barriere?«. 
</p>	
</div>
</div></body></html>
