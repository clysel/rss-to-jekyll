---
layout:     post
title: 	    "Familie: Det fungerer i høj grad på børnenes præmisser"
post_author:	    
post_date:	    Sat, 11 Apr 2015 17:30:27 +0200
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2621513/familie-det-fungerer-i-hoej-grad-paa-boernenes-praemisser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mor er den bedste til at lave mad. Medmindre det er pizza – så er far den 
bedste«. 
</p><p>
Dommen falder prompte fra 12-årige Frede, og hans søster Tenna på 8 år nikker 
billigende. 
</p><p>
Forældrene smiler til hinanden hen over spisebordet. 
</p><p>
»Så fik vi slået det fast«, konstaterer Michael Røge Christensen, 43, tørt. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/livsstil/familieliv/ECE2531625/guide-saadan-kommer-foraeldre-og-teenagere-taettere-paa-hinanden/">Guide: Sådan kommer forældre og 
teenagere tættere på hinanden</a></p><p>
I samme øjeblik begynder familiens yngste, Sella på lige knap 2 år, at vifte 
med armene og lave grimasser, fordi hun har fået en lidt for varm skefuld 
kartoffelmos i munden. Alle hjælper til med at få hende til at spytte ud, så 
hun kan få en kølende tår vand, og sekunder efter spiser hun glad videre. 
</p><p>
Nu går snakken om morgendagens tur i svømmehallen og om det spil Cranium, 
forældrene og de to ældste børn gerne vil nå at spille i tidsrummet mellem, 
at Sella er kommet i seng og de store skal sove. 
</p><p>
»Det smager da vildt godt, det her«, udbryder Rikke Røge Forchhammer, 41, midt 
i det hele og glæder sig over den møre oksesteg, hun har langtidsstegt i 
Römertopf. 
</p><p>
»Ja, det er jo også dig, der har lavet den«, skyder hendes ægtefælle tilbage, 
og hele familien ler højt. 
</p><p>
Familien fra Herlev har altid vægtet det fælles aftensmåltid højt. Det er her, 
de samles og taler om dagen, der er gået, hvad de har lyst til at bruge 
aftenen på og om, hvad morgendagen bringer. Det er også her, de tager en 
masse gas på hinanden – der bliver som regel grinet meget omkring bordet, 
fortæller Rikke Røge Forchhammer, da børnene har rejst sig og Michael Røge 
Christensen er gået op på rækkehusets 1.-sal for at skifte Sellas ble. 
</p><h3>
Give kerneværdier videre 
</h3><p>
»Vi prioriterer at være meget sammen med vores børn hver dag. Mest fordi vi 
elsker dem højt og bare har lyst til at bruge tid med dem, men også fordi 
det er vigtigt for os at give vores egne kerneværdier videre til dem«, 
forklarer hun og giver Tenna et hurtigt kram, da hun går forbi spisebordet. 
</p><p>
»Vi vil gerne lære dem at være flinke ved andre mennesker, at opføre sig 
ordentligt, at være nysgerrige på livet, at være videbegærlige. Og så er der 
humoren; den får frit løb hjemme hos os, og det vil vi også gerne give 
videre til vores børn«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/familieliv/ECE840058/daarlig-samvittighed-plager-foraeldre/">Dårlig samvittighed plager 
forældre</a></p><p>
Michael Røge Christensen er kommet ned igen og giver sig til at rydde af 
bordet. 
</p><p>
»Vi har jo selv valgt at få børnene – så må vi jo også stå til ansvar for 
det«, siger han, inden han forsvinder hen i køkkenet med den sidste 
tallerken og bagefter giver sig til at lege med Sella i alrummets 
sofahjørne, hvor der står flere kasser med legetøj. 
</p><p>
»Vores hjem fungerer i høj grad på børnenes præmisser. Det har vi bevidst 
valgt. Vi taler meget om, at det jo er nu, børnene har lyst til at være 
sammen med os, så det er bare med at nyde det. Frede er allerede kommet i en 
alder, hvor han trækker sig mere og mere fra os«, fortæller Rikke Røge 
Forchhammer, der i sit professionelle liv er uddannet antropolog og arbejder 
som udviklingskonsulent i Herlev Kommune. 
</p><p>
Michael Røge Christensens arbejdsplads, hvor han er it-systemudvikler, ligger 
lidt længere væk, og derfor er han først hjemme kvart over 5 hver dag. Det 
gør, at tiden lige op til aftensmaden godt kan være lidt hektisk. 
</p><p>
»Men når vi først sidder her, falder der ro på alle. Den stund betyder meget 
for familiens trivsel, og når vi har børn i forskellige aldre og af begge 
køn, er netop måltidet noget, vi alle sammen kan være fælles om«, forklarer 
Rikke Røge Forchhammer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/familieliv/ECE804223/veluddannede-foraeldre-er-bedre-til-omsorg/">Veluddannede forældre er bedre 
til omsorg</a></p><p>
Indimellem kan det være en udfordring at finde en balance, der tilfredsstiller 
alle aldre og personligheder – Frede er den indadvendte type, Tenna er 
udadvendt, og Sella er indtil videre mest en glad og temperamentsfuld lille 
spilop. Derfor deler forældrene sig indimellem op og gør noget med børnene 
hver for sig. Frede vil gerne være hjemme med sin far, og Tenna elsker at 
komme med sin mor ud i verden på café, i biografen, i butikker eller på 
besøg hos nogen. 
</p><p>
»Det fungerer faktisk rigtig fint. Der er noget særligt ved at have dem på 
tomandshånd, og de får hver især dækket nogle behov, der passer til dem«. 
</p><h3>
Periode med savn 
</h3><p>
I efteråret var der en periode, hvor Rikke Røge Forchhammer havde rigtig 
travlt på arbejde, og familiens hverdagsrytme blev forstyrret. Tenna klagede 
næsten daglig over, at hendes mor nu igen ikke var hjemme, Frede fortalte 
sin klasselærer, at han savnede sin mor, fordi hun var så meget væk, og 
lille Sella gav også udtryk for, at hun ikke var spor tilfreds med at 
undvære sin mor. 
</p><p>
»Det gjorde ondt at vide. Heldigvis er det anderledes nu, og vi har som 
familie lært, at det slet ikke fungerer for os at have så travlt«. 
</p><p>
For at komme tilbage på sporet har Rikke Røge Forchhammer skåret ned på både 
arbejde og fritidsaktiviteter. 
</p><p class=" bl-elem">
»Jeg havde sagt ja til for mange ting på én gang, men det gør jeg ikke igen. 
For vi har brug for, at der er tid til at være sammen i hverdagen – både 
børn og voksne«. 
</p>	
</div>

</div></body></html>
