---
layout:     post
title: 	    "Fenerbahces spillerbus ramt af flere skud"
post_author:	    
post_date:	    Sat, 04 Apr 2015 23:14:08 +0200
post_site:	    politiken.dk 
post_link:	    http://politiken.dk/sport/fodbold/ECE2616560/fenerbahces-spillerbus-ramt-af-flere-skud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den tyrkiske storklub Fenerbahce vandt i dag en sikker 5-1-sejr på udebane 
over Rizespor, men hjemturen har udviklet sig til et mareridt for klubbens 
spillere og ledere.
</p><p>
Flere tyrkiske medier skriver her til aften, at Fenerbahces spillerbus er 
blevet beskudt på vejen til Trabzon lufthavn, hvorfra holdet skulle flyve 
hjem til Istanbul.
</p><p>
De første meldinger går på, at buschaufføren skulle være ramt.
</p><p>
Avisen Hürriyet skriver, at ukendte gerningsmænd åbnede ild mod bussens 
frontrude, og på avisens hjemmeside kan man se billeder af vinduet med store 
skudhuller.
</p><p>
Chaufføren blev efterfølgende kørt på hospitalet, mens politiet afspærrede 
området og stoppede al trafik, indtil Fenerbahces spillere og lederstab var 
fragtet sikkert til lufthavnen.
</p><p class=" bl-elem">
Ingen af spillerne skulle være kommet noget til.
</p>	
</div>

</div></body></html>
