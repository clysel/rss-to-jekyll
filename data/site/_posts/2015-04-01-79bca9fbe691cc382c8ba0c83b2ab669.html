---
layout:     post
title: 	    "Skamfulde unge skjuler gældsproblemer"
post_author:	    
post_date:	    Wed, 01 Apr 2015 06:16:17 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2611901/skamfulde-unge-skjuler-gaeldsproblemer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er både skamfuldt og taberagtigt for mange unge, at miste herredømmet over 
privatøkonomien. Derfor venter de unge alt for længe med at søge hjælp. Og 
så kan det være for sent. 
</p><p>
Meldingen kommer Danske Studerendes Fællesråd DSF, der i samarbejde med 
Forbrugerrådet Tænk og Økonomer Uden Grænser i snart to år har hjulpet mere 
end 500 gældstyngede unge danskere med privatøkonomisk rådgivning i projekt 
Styr Din Gæld. 
</p><h3>
Alarm: For mange unge i RKI 
</h3><p>
»Det er utrolig nemt at optage hurtige og dyre lån over den mobiltelefon, som 
de fleste unge har i lommen. Problemet er, at man får udbetalt de her lån 
uden overhovedet at snakke med nogen om det. Der er ikke en bankrådgiver, 
der siger; ved du hvad min ven, det har du slet ikke råd til, og forældrene 
får heller ikke noget at vide om, hvad der foregår«, siger projektleder 
Klaus Meier Olsen fra Danske Studerendes Fællesråd. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2518631/kreativ-laaneportal-lokker-forgaeldede-med-smutvej-uden-om-rki/">Kreativ låneportal lokker 
forgældede med smutvej uden om RKI</a></p><p>
»Dermed kan de unge helt på egen hånd begive sig ud på den tynde is, og det er 
der rigtig mange der gør. Når det så begynder at gå galt, er der desværre 
alt for mange, der holder det for sig selv«, siger han. 
</p><p>
Alt for mange unge er så dybt forgældede at de får plads i RKI’s register over 
dårlige betalere, inden de for alvor har taget fat på arbejdslivet. I 24 
kommuner er mere end hver tiende unge mellem 18 og 30 i dag registreret i 
RKI’s register over dårlige betalere. 
</p><p>
Det er bundlinjen i en ny og omfattende kortlægning af de dårligere betaleres 
danmarkskort 2014, udarbejdet af kreditoplysningsbureauet Experian, der står 
bag RKI-registeret. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ECE2612683/unge-er-forgaeldede---og-forkaelede/">Unge er forgældede - og 
forkælede</a></p><p>
Og statistikken kommer ikke bag på Klaus Meier Olsen. 
</p><p>
Især hurtige lån med kort løbetid, typisk en til to måneder, tiltaler mange 
unge. Men det er også her det kan gå rigtig galt, hvis ikke afdragene bliver 
betalt til tiden. For så går renten amok, og så vokser gælden med raketfart. 
</p><h3>
Forældrene må mere på banen 
</h3><p>
»Faktisk synes de unge, det er ekstremt pinligt og stigmatiserende at skylde 
penge – det placerer dem i samme kategori som de ”tabere”, der optræder i 
TV-programmet Luksusfælden. Så mange unge prøver at skjule sandheden og 
klare det selv uden at involvere venner og forældre. Det betyder så desværre 
også, at de ofte kommer et helt år for sent til os med deres problemer, 
eller at de slet ikke kommer«, siger Klaus Meier Olsen. 
</p><p>
Også RKI oplever at de unge er bange for at fortælle forældre og venner om 
deres gældsproblemer. 
</p><p>
Alligevel er der brug for, at forældrene kommer meget mere på banen, mener 
Frank Papsø, nordisk direktør for analyse og forretningsudvikling i 
Experian: 
</p><p>
»Det kan godt være de unge skjuler sandheden for os forældre, men der er brug 
for, at forældrene alligevel forsøger at italesætte dette massive problem 
over for de unge og at vi som forældre er meget mere opmærksomme på de tegn, 
der kan være på, at vores børn er på gal kurs«, siger han og tilføjer: 
</p><p>
»De bedste til at rådgive de unge er og bliver forældrene. Så kan det godt 
være at forældrene ikke har en doktorgrad i økonomi, og selv har haft ondt i 
finanserne, men derfor kan man godt snakke om de erfaringer, man har gjort i 
livet. Og de unges gældsproblemer hænger efter min mening også tæt sammen 
med den forkælelse og perfektionisme, der kendetegner mange unge i en 
generation, hver garderoben skal være tip top, hvor de unge piger skal være 
små topmodeller og hvor drengene dårligt kan spille fodbold i et par gamle 
støvler«. 
</p><p><b class="ext-link">OVERBLIK </b><a class="embeddedlink" href="http://politiken.dk/oekonomi/virksomheder/ECE2611872/overblik-saa-mange-forgaeldede-unge-er-der-i-din-kommune/">Så mange forgældede unge er der i din 
kommune</a></p><p>
Også Nordeas forbrugerøkonom Ann Lehmann Erichsen mener at forældrene har et 
stort ansvar: 
</p><p>
»Især i de trængte udkantskommuner, er der mange unge der får lov at giver 
slip på deres eget ansvar; de siger nå - men vi fik bare ikke en uddannelse, 
nå - vi fik bare ikke et job, nå - vi er bare på bistand. Der kan du tale om 
en nå-generation, der har fået lov til at sige nå hele vejen igennem uden at 
forældrene har sparket dem bagi. Har disse unge mennesker så oven i købet en 
kæmpe gæld, så bliver det jo ikke lettere at komme i gang med livet«, siger 
Ann Lehmann Erichsen. 
</p><h3>
Generation hurtige lån 
</h3><p>
Både Frank Papsø, Ann Lehmann Erichsen og Klaus Meier Olsen efterlyser meget 
mere fokus på privatøkonomien i folkeskolerne, på ungdomsuddannelserne og 
ude i de private hjem, hvor der skal snakkes meget mere om lån, renter, 
afdrag og budgetter. 
</p><p>
»Når vi er ude at holde foredrag på ungdomsuddannelserne oplever vi ofte, at 
det kun er en enkelt eller nogle få elever i en klasse, der i substansen har 
forstået hvad ÅOP (årlige omkostninger i procent, red) er for en størrelse. 
Og det selvom det er kiloprisen for et lån. Den dybere forståelse for renter 
og låneomkostninger mangler hos rigtig mange unge, og det oplever vi altså 
ikke kun i yderområder men også i rige kommuner i Nordsjælland«, siger Klaus 
Meier Olsen. 
</p><p>
Han mener ikke, at de mange gældsramte unge tegner billedet af en særlig 
uansvarlig ungdomsgeneration, men af en generation, der har haft mulighed 
for at låne penge hurtigere og nemmere end nogensinde før. 
</p><p>
»Jeg køber ikke uden videre det synspunkt, at de unges forældre ved mere om 
økonomi end børnene. De unge, der kommer rigtig galt af sted er tit børn af 
forældre, der også har økonomiske problemer og dem kan de jo ikke lære ret 
meget af, vel. Og i øvrigt er der ikke ret mange forældre uanset den sociale 
baggrund, der sætter sig ned og lærer deres børn, at de skal holde øje med 
lånets årlige omkostninger i procent«, siger Klaus Meier Olsen, der selv har 
været hele den privatøkonomis nedtur igennem. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00925/ny-_KO-unge-i-RKI-C_925329a.gif" alt="" border="0"/></span></p><h3>
Dankort spærret inden 
</h3><p>
»Jeg startede med at køre så heftigt over på mit dankort, at det blev 
inddraget inden jeg blev 19 år. Så stod den på dyre forbrugslån, jeg vil tro 
jeg lånt omkring 100.000 kroner og betalte det dobbelte tilbage, fordi 
lånene var så himmelråbende dyre«. 
</p><p>
»Det kom så langt ud, at jeg var lige ved at miste min andelsbolig fordi jeg 
ikke kunne betale den månedlige ydelse, så til sidst måtte jeg bede min far, 
som arbejdede i Skat, om penge; det var så dybt ydmygende at jeg tænkte, det 
her skal ikke ske igen«, siger han og fortsætter: 
</p><p class=" bl-elem">
»Min egen nedtur er helt sikkert en vigtig del af min motivationen for at 
arbejde med gældsramte unge, for jeg ved om nogen, hvor aldeles forfærdeligt 
det er, at stå i den situation. Og når vi er ude på skolerne oplever jeg, at 
min personlige historie gør mere indtryk end en løftet pegefinger«. 
</p><p class="art-ext-other">

</p>	
</div>

</div></body></html>
