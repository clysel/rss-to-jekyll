---
layout:     post
title: 	    "Konkurstruet firma nægter at opgive bycyklerne"
post_author:	    
post_date:	    Thu, 16 Apr 2015 12:56:58 +0200
post_site:	    politiken.dk 
post_link:	    http://politiken.dk/indland/ECE2630140/konkurstruet-firma-naegter-at-opgive-bycyklerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Under pomp og pragt blev Københavns nye el-bycykler lanceret sidste forår. 
Efter syv års politisk tovtrækkeri kunne de første 250 af de nye bycykler, 
som skulle afløse hovedstadens gamle bycykel med tilnavnet ’havelågen’, 
endelig rulle ud på gaderne. 
</p><p>
Men siden gik projektet i stå. 
</p><p>
Firmaet Gobike, som står for at levere cyklerne til Danmark, har igen og igen 
været forsinket med leverancerne. Lige nu skulle der efter planen være 1.860 
nye el-bycykler på vej i København. Der er kun 424. 
</p><p>
Dermed mangler GoBike at levere 1.436 bycykler til DSB, Frederiksberg og 
Københavns Kommune, som i alt har aftalt at skyde 88 millioner kroner over 8 
år i bycykel-projektet. 
</p><p>
Det fik i går By- og Pendlercykelfonden, som er bindeled mellem parterne, til 
at beslutte at begære GoBike konkurs, hvis ikke firmaet inden 1. maj har 
leveret det lovede antal cykler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2629473/koebenhavn-dropper-prestigeprojekt-bycyklerne-laegges-i-graven/">København dropper 
prestigeprojekt: Bycyklerne lægges i graven </a></p><p>
GoBike forsikrer dog over for Politiken, at man fortsat tror på projektet. 
</p><p>
»Vi har taget Fondens meddelelse til efterretning. Vi beklager selvfølgelig, 
at det er kommet til det punkt. Vi havnede i en force majeure-situation, der 
opstod, da vores tyske hovedleverandør, Mifa, der er Europas største 
cykelfabrik, gik i betalingsstandsning. Det medførte forsinkelser i hele 
processen«, skriver Torben Aagaard, administrerende direktør i GoBike, til 
Politiken. 
</p><p>
»Mifa er nu igen oppe på fuld produktionskapacitet, og vi arbejder hårdt på en 
løsning, der kan få cyklerne ud på de københavnske gader. Vi tror på, at det 
vil lykkes. Det er alt, vi har at sige lige nu«, fortsætter han. 
</p><h3>
Borgmester troede på projektet indtil nu 
</h3><p>
De nye el-bycykler er udstyret med en hærværkssikret tablet-computer, som 
blandt andet. indeholder gps og betalingssystem. Ideen er, at både turister, 
københavnere og pendlere skal køre på den nye bycykel, der blandt andet har 
fået prædikatet ’en moderne high-tech-bycykel’ og ’verdens første 
intelligente bycykel’ hæftet på sig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2559102/koebenhavnerne-ignorerer-tohjulet-millionprojekt/">Københavnerne ignorerer 
tohjulet millionprojekt</a></p><p>
Alt tyder dog nu på, at projektet er kuldsejlet. Såfremt GoBike ikke er i 
stand til at levere de resterende el-bycykler og manglende ladestationer, 
vil projektet blive lagt i graven. Det siger Københavns teknik- og 
miljøborgmester Morten Kabell (EL), der ellers gang på gang har forsvaret 
projektet. 
</p><p>
»Jeg troede ærlig talt på projektet indtil for nylig. Men nu må jeg indse, at 
det ikke engang i den nære fremtid vil komme til at lykkes. Og det må vi så 
drage konsekvensen af ved at smække pengekassen i for at begrænse tabet. Det 
er det eneste ansvarlige«, siger Morten Kabell. 
</p><p><b class="ext-link">DIREKTE</b><a class="embeddedlink" href="http://politiken.dk/tv/danmark_tv/ECE2564910/direkte---han-tror-paa-udskaeldt-bycykel-jeg-ser-dem-faktisk-koere-derude-/">Han tror på udskældt bycykel: »Jeg ser 
dem faktisk køre derude ...«</a></p><p>
Hos By- og Pendlercykelfonden er man også ærgerlig. Hvis det ender med en 
konkurs i GoBike, vil fonden forsøge at få hentet så mange penge fra firmaet 
tilbage som muligt. 
</p><p>
DSB har allerede betalt 7,8 millioner til GoBike, Frederiksberg Kommune 2,5 
millioner kroner og Københavns Kommune har lagt 5,26 mllioner kroner. 
Derudover betalte Københavns Kommune 1,5 millioner kroner for en såkaldt 
testperiode. 
</p><p>
»Vi har forhandlet med GoBike i fem måneder, og nu må vi trække en streg i 
sandet. Hvis de ikke kan levere nu, så opsiger vi samarbejdet med virkning 
per 1. maj. Ifølge reglerne på området får de et par uger til at få bragt 
tingene i orden. Men det tror vi ikke på, at de pludselig kan. Derfor ender 
det sandsynligvis med, at vi må indgive en konkursbegæring på GoBike«, siger 
formand for By- og Pendlercykelfonden, Nikolaj Bøgh (K), der er 
kommunalbestyrelsesmedlem på Frederiksberg. 
</p><h3>
Også fond-formand stiller sig tvivlende 
</h3><p>
Nikolaj Bøgh oplyser til Politiken, at en del af den kontrakt, GoBike har 
indgået med kommunerne og DSB, ikke er blevet opfyldt. GoBike har nemlig 
ikke været i stand til at stille bankgarantier for de penge, som parterne 
bag el-bycykelprojektet allerede har udbetalt til firmaet. 
</p><p><b class="ext-link">TIMELAPSE </b><a class="embeddedlink" href="http://politiken.dk/tv/danmark_tv/ECE2546337/timelapse-saa-lidt-bliver-bycyklerne-brugt/">Timelapse: Så lidt bliver bycyklerne 
brugt</a></p><p>
»Vi ved, at der står 160 bycykler klar i Tyskland, og at der er ladestationer 
klar i Nordsjælland. Derudover findes der dele til bycklerne, som er klar 
til at blive samlet rundt omkring i Europa. Problemet er, at GoBike ikke kan 
betale deres underleverandører. GoBike siger til os, at de vil forsøge at få 
rejst nogle penge, men det stiller vi os tvivlende over for«, siger Nikolaj 
Bøgh. 
</p><p>
I tilfælde af at GoBike går konkurs, så vil de 424 bycykler, der er blevet 
leveret til Danmark, blive fjernet fra gaden og indgå i opgørelsen af 
konkursboet. 
</p><p/><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00915/gobikeJH-620px-MFC-_915572w.jpg" alt="" border="0"/></span></p>	
</div>

</div></body></html>
