---
layout:     post
title: 	    "Medie: Google forhandler med telegigant om roaming-fri tjeneste"
post_author:	    Martin Bernth
post_date:	    Tue, 07 Apr 2015 10:06:40 +0000
post_site:	    www.version2.dk 
post_link:	    http://www.version2.dk/artikel/medie-google-forhandler-med-telegigant-om-roaming-fri-tjeneste-134915?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Efter at Googles annoncerede på Mobile World Congress i Barcelona for godt en måned siden, at firmaets ønskede at skabe sit eget teleselskab, har alverdens udbydere nok holdt vejret i spænding.</p>



<p>Nu kan det engelske medie <a href="http://www.telegraph.co.uk/finance/11516189/Google-in-talks-with-mobile-operators-for-cheap-overseas-calls.html">The Telegraph afsløre</a>, at det er kommet avisen for øre, at Google forhandler med den kinesiske konglomerat Hutchison Whampoa, der blandt andet ejer teleselskabet 3. Angiveligt skal forhandlingerne gå på at oprette en tjeneste, der eliminerer roaming i udlandet over hele verden.</p>



<p>Google ønsker ifølge oplysningerne at tilbyde et verdensomspændende tele-netværk, der i kombination mellem konventionelle master og wifi-accespoints hele tiden vil sørge for at smartphones har den bedste adgang til internettet, uanset hvor på kloden man befinder sig.</p>

<p>Den kommende aftale med Hutchison Whampoa vil dermed give Google adgang til en lang række etablerede mobilnetværk ikke bare herhjemme, men også på langt større markeder som England, Irland og Italien.</p>



<p>I første omgang ser det ud til, at søgegiganten vil tilbyde roaming-fri tjeneste til amerikanske kunder, der rejser i udlandet, og på den måde lægge pres på de amerikanske telegiganter AT&amp;T og Verizon, der i øjeblikket nyder godt af et monopollignende mobil-marked.</p>

<p>Google selv udtaler i forbindelse med artiklen i The Telegraph, at det ønsker ikke at kommentere på ‘spekulationer og rygter’.</p>
  </section>

      </div></body></html>
