---
layout:     post
title: 	    "Teknologi-verdenen er gået amok i aprilsnar"
post_author:	    Martin Bernth
post_date:	    Wed, 01 Apr 2015 10:03:00 +0000
post_site:	    www.version2.dk 
post_link:	    http://www.version2.dk/artikel/teknologi-verdenen-er-gaaet-amok-i-aprilsnar-129762?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Man skal være varsom i dag, hvis man har for vane at blære sig med fun facts over frokosten, som man er faldet over på teknologi-medier eller Twitter i løbet af dagen. Det er i dag 1. april, og foruden <a href="http://www.version2.dk/artikel/33-aar-gammel-spaghettikode-kan-redde-skat-ud-af-it-suppedas-125232">vores eget beskedne bud</a>, lader resten af teknologi-verdenen også til - traditionen tro - at være gået amok i falske historier.</p>

<h2>Prosa</h2>

<p>Herhjemme slår it-foreningen Prosa et slag for industri-spionagen og mener, at Danmark bør være et foregangsland. Det kunne ifølge Prosas beregninger generere 10.000 flere job herhjemme.</p>

<p><a href="https://www.prosa.dk/aktuelt/nyhed/artikel/industrispionage-et-guldaeg-for-danmarks-konkurrenceevne/?no_cache=1&amp;cHash=3de58da5ff162c6a336bb843936068b0">Læs hele pressemeddelelsen her!</a></p>

<h2>Sony</h2>

<p>Sony PlayStation lancerer ‘vaskeægte’ immersive-teknologi med sit ‘Flow’-ekstraudstyr, der gør det muligt for dig bogstaveligt talt at dykke ind i spillet.</p>

<p><a href="https://www.youtube.com/watch?v=9bPUaLpNcMY">Se præsentationen her!</a></p>

<h2>Microsoft</h2>

<p>Microsoft har indset, at Windows Phone ikke er slået igennem og har derfor valgt at gå tilbage til MS-DOS som styresystem til mobile enheder. I forbindelse med stuntet har Microsoft sågar udviklet en MS-DOS-app med fire fungerende kommandoer.</p>

<p><a href="https://www.windowsphone.com/da-dk/store/app/ms-dos-mobile/8573c4a8-b9df-4409-90a6-dad2dc0b6b26">Download app’en her!</a></p>

<h2>Google</h2>

<p>Google slipper Pac-Man fri ‘Maps’-universet. Enhver lokation på Jorden kan nu blive til en omgang af det legendariske arkadespil, hvis du skulle have lyst, når du alligevel er færdig med at finde anvisninger til din næste destination.</p>

<p><a href="https://www.google.dk/maps/">Klik på Pac-Man-ikonet i venstre hjørne.</a></p>

<h2>Version2-blog</h2>

<p>Også Version2-blogger Peter Toft har opdaget, at det er første april og skriver i dag et blogindlæg, hvori han annoncerer et gennembrud i hans mere end 20-årige projekt med at få direkte adgang til Windows fra Linux.</p>

<p><a href="http://www.version2.dk/blog/sudo-apt-get-install-microsoftwindows81-og-der-virker-129703">Læs hele blog-indlægget her!</a></p>

<p><strong>Og endelig:</strong> Hvis man er lidt træt af mediernes selvopfundne aprilsnarre-hysteri og har brug for at læse noget vredt om dagen i dag, så kan man passende hoppe ind på teknologi-mediet <a href="http://thenextweb.com/voice/2015/04/01/why-you-wont-find-an-april-fools-day-joke-on-tnw-this-year/">The Next Web</a>, som har valgt at skrive en demonstrativ svada om, hvorfor du ikke finder en aprilsnar på deres site i dag.</p>

<p><em>Det var vores lille kompilation. Er du faldet over en sjov, opfindsom eller på anden måde bemærkelsesværdig 1. aprils-joke inden for it- og tech-verdenen, så er du mere end velkommen til at dele den med dine medlæsere i debatten herunder.</em></p>
  </section>

  
      </div></body></html>
