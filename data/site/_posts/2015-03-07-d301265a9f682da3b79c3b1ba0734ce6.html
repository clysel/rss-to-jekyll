---
layout:     post
title: 	    "Professor: Sverige kan være på vej til at få 'danske tilstande' i udlændingedebat"
post_author:	    
post_date:	    Sat, 07 Mar 2015 19:04:00 +0100
post_site:	    politiken.dk 
post_link:	    http://politiken.dk/udland/ECE2577408/professor-sverige-kan--vaere-paa-vej-til-at-faa-danske-tilstande-i-udlaendingedebat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
En stor gruppe på cirka 40 procent af befolkningen ønsker mindre indvandring 
end i dag
</p>
<p class="sender">
Carl Dahlström 
</p>
</blockquote>
</div><p><i class=" bl-elem">Flere af de borgerlige partier foreslår stramninger i indvandrer- og 
integrationspolitikken. Hvorfor lige nu?</i></p><p>
»Jeg tror, der findes to forklaringer. Sverigedemokraternas fremgang ved 
valget – og så forandringerne i omverdenen med flygtningestrømme og mange 
asylansøgere, der kommer til Sverige. Vi har ikke før haft emnet på 
dagsordenen, og der har været en slags konsensus på eliteniveau om ikke at 
tale om det«, siger Carl Dahlström, professor i statskundskab ved Göteborgs 
Universitet. 
</p><p>
»Samtidig ved vi fra vores forskning, at der er en stor forskel mellem elitens 
præferencer, og hvad en stor del af befolkningen mener«. 
</p><p><i class=" bl-elem">Så dette er en måde at vinde stemmer tilbage på?</i></p><p>
»Det er svært at vide, men ser man til forskningen, er det ikke en succesfuld 
strategi. Når man taler om miljø, plejer et grønt miljøparti at have gavn af 
det. Når vi taler indvandring, plejer det at gavne et indvandrerkritisk 
parti. Hvis man ser det som et middel mod Sverigedemokraterna, er det ikke 
sikkert, at det lykkes«.
</p><p><i class=" bl-elem">Hvad kan ellers være grunden?</i></p><p>
»Partierne har siddet i regering sammen i otte år og har åbenbart forskellige 
syn på indvandring og integration, hvilket de ikke har kunnet kommunikere, 
fordi det ville splitte alliancen. Når de nu ikke sidder i regering, er de 
mere fri til at sige, hvad de mener«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2577404/svaekkede-borgerlige-vender-om-og-strammer-udlaendingepolitikken/">Svækkede borgerlige vender om 
og strammer udlændingepolitikken</a></p><p><i class=" bl-elem">Er Sverige på vej til at få danske tilstande?</i></p><p>
»Der er selvfølgelig tegn, der tyder på, at vi er på vej i den retning. Men 
det er meget svært at sige, hvor vi lander. Vi havde en situation i starten 
af 1990’erne med en hård indvandrerdebat og et indvandrerkritisk parti, men 
ved valget i 1994 var der ikke nogen, der samlede handsken op og prøvede at 
score de stemmer. Så det er svært at vide, hvor det ender. Det afhænger af, 
hvilken vej vi går de kommende år«.
</p><p><i class=" bl-elem">Hvordan vil vælgerne tage imod disse udspil?</i></p><p>
»Hvis man kigger på de vælgerundersøgelser, som vi i mange år har lavet på 
Göteborgs Universitet, er det trenden, at gruppen af indvandrerkritiske 
vælgere falder. Men der er stadig en stor gruppe på cirka 40 procent af 
befolkningen, som ønsker mindre indvandring end i dag«.
</p><p><i class=" bl-elem">Så Sverige er ikke længere så anderledes i forhold til resten af Europa?</i></p><p>
»Relativt set er Sverige nok et af Europas mest tolerante lande, men det 
betyder ikke, at vi ikke har modstand mod indvandringen. Den største forskel 
mellem Sverige og resten af Europa er nok på det politiske plan, hvor ingen 
af de syv partier – på nær Sverigedemokraterna – har gået ind for en 
strammere asylpolitik«.
</p><p><i class=" bl-elem">Nu er det de borgerlige partier, der vil stramme, men hvad med 
Socialdemokraterna? Tror du også, at de vil med på vognen, som de gjorde i 
Danmark?</i></p><p class=" bl-elem">
»Selvfølgelig vil de også være nødt til at forholde sig til den nye udvikling, 
men jeg ser ingen tegn på, at partiet vil gøre som i Danmark. I hvert fald 
ikke på landsplan. Derimod kan partiet på kommunalt niveau – især i 
kommuner, der modtager mange flygtninge – tale om stramninger. Det har vi 
allerede hørt fra kommuner som Malmø og Södertälje«.
</p>	
</div>
</div></body></html>
