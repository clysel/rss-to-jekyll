---
layout:     post
title: 	    "Dyrenes beskyttelse: Landbruget vælger zink som den lette udvej"
post_author:	    
post_date:	    Sun, 01 Mar 2015 11:16:37 +0100
post_site:	    politiken.dk 
post_link:	    http://politiken.dk/indland/ECE2568274/dyrenes-beskyttelse-landbruget-vaelger-zink-som-den-lette-udvej/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hos Dyrenes Beskyttelse står man fuldstændig uforstående over for, hvorfor 
danske svineproducenter fjerner smågrise fra søerne allerede efter fire 
uger, når deres tarmflora ikke er udviklet til at håndtere fast foder. 
</p><p>
Den tidlige fravænning fra soen betyder, at mange af de små grise bliver syge. 
Derfor kommer landmændene ekstra zink i grisefoderet de to første uger, 
efter den lille gris har forladt soen. Zinken stabiliserer smågrisenes 
tarmflora og virker præventivt i forhold til sygdomme. 
</p><p>
Men eksperter påpeger i Politiken i dag, at zink er lige så skadeligt for 
udviklingen af resistente bakterier, som antibiotika er. Ydermere er 
forbruget af zink i den danske svineproduktion tredoblet over de seneste ti 
år. 
</p><h3>
Danske Svineproducenter: Vi følger loven 
</h3><p>
Birgitte Damm, chefkonsulent i Dyrenes Beskyttelse, opfordrer politikerne til 
at tage zinkproblematikken seriøst. 
</p><p>
»Når man ikke skrider ind over for zink som forebyggelse mod diarré, ligesom 
man gjorde med antibiotika, så er det jo fordi man ikke vil gøre noget ved 
det egentlige problem. Man giver landmændene en udvej for at fortsætte med 
at producere billigt svinekød i stedet for at ændre produktionen, så grisene 
ikke bliver syge«, siger Birgitte Damm.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2543484/dobbelt-saa-mange-smittet-med-svine-mrsa-sidste-aar/">Dobbelt så mange smittet med 
svine-MRSA sidste år</a></p><p>
Danske Svineproducenters formand, Henrik Mortensen, fastholder, at 
lovgivningen bliver fulgt, både når det gælder afvænningstid af smågrise og 
mængden af zink i foderet, og han mener i øvrigt ikke, at det er en mulighed 
at ændre produktionen. 
</p><p>
»Hvis man skrider ind over for brugen af zink, kommer det til at ramme os 
hårdt på en i forvejen presset økonomi. Hvis smågrisene skal blive længere 
ved soen, vil hendes cyklus blive langsommere, og dermed producerer hun 
mindre. Hvis man sænker niveauet af zink, vil det gå ud over 
konkurrenceevnen, og vi vil blive nødt til at bruge mere antibiotika«, siger 
han. 
</p><h3>
S: Vi er nødt til at forsvare markedsmekanismerne 
</h3><p>
Folketingets partier mødes i starten af marts for at udarbejde en 
handlingsplan til bekæmpelse af MRSA. 
</p><p>
Det har ikke været muligt at få nogen fra regeringen til at bekræfte, hvorvidt 
de vil debattere muligheden for at sænke det tilladte niveau af zink i 
landbruget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2538282/journalistforbund-vil-have-mrsa-akter-for-hoejesteret/">Journalistforbund vil have 
MRSA-akter for Højesteret</a></p><p>
Men ordfører for landbrug og fødevarer i Socialdemokratiet, Orla Hav, 
fortæller, at regeringen gerne så en så naturlig svineproduktion, som 
muligt. 
</p><p>
»Jeg tror ikke på, at vi helt kan undgå at bruge medicin i svineproduktionen, 
for vi vil naturligvis heller ikke have syge dyr gående rundt i staldene. 
Når det er sagt, så er der også nogle markedsmekanismer, vi er nødt til at 
respektere«, siger han. 
</p><h3>
Ø: Billigt svinekød sender forbrugerne skjult ekstraregning 
</h3><p>
I regeringens støtteparti Enhedslisten er man parat til at tage skridtet 
videre. Partiets ordfører Maria Gjerding vil under de kommende forhandlinger 
til at kigge på, om den konventionelle svineproduktion har så mange negative 
konsekvenser, at man måske skal lægge den om. 
</p><p>
Det også selvom forbrugerne i fremtiden skal grave dybere i lommerne, hvis de 
vil have koteletter i fad til aftensmad. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2375652/tusindvis-er-smittet-med-svine-mrsa-uden-at-vide-det/">Tusindvis er smittet med 
svine-MRSA uden at vide det</a></p><p>
»Jeg vil ikke afvise, at en konsekvens af det her kan blive, at forbrugerne 
skal til at betale mere for svinekød. Grunden til at man kan købe svinekød 
så billigt i dag, er fordi de danske landmænd er så effektive. Og der må vi 
bare sige, at de har været rigtig dygtige«, siger hun.
</p><p class=" bl-elem">
»Problemet er, at vi kan se, at den effektive produktion har en række negative 
sideeffekter. Den er skadelig for sundheden, dyrevelfærden og vandmlijøet. 
Kødet er måske billigt i dag, men forbrugeren betaler lige nu gennem skatten 
for den uhensigtsmæssige produktion«. 
</p>	
</div>
</div></body></html>
