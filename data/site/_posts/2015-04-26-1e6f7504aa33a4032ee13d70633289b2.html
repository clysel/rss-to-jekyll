---
layout:     post
title: 	    "Den jydske Opera folder sig helt ud i dystopisk stor-opsætning"
post_author:	    
post_date:	    Sun, 26 Apr 2015 19:46:10 +0200
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2643251/den-jydske-opera-folder-sig-helt-ud-i-dystopisk-stor-opsaetning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p><b>Andre bygninger </b>af Andy Pape og Rasmus Zwicki. 
</p><p>
Instr.: Daniel Bohr. Scen.: Marie ì Dali. Medvirkende: Stina Schmidt, Tina 
Kiberg, Kiki Brandt, Lise-Lotte Nielsen, David Danholt,Thomas Storm, Jesper 
Brun-Jensen, JensSøndergaard m.fl. Dir.: Claus Efland. 
</p><p class=" bl-elem">
Den Fynske Opera, Odense. Til 9. maj.
</p>
</div>
</div><p>
Den klemmer barskt og smertefuldt om hjertet, den nye helaftensopera, Den 
Fynske Opera har sat op som sin hidtil største, mest gennemarbejdede og 
ambitiøse satsning. 
</p><p>
Tre års midler har Statens Kunstfond bevilget til, at den erfarne 
operakomponist Andy Pape har kunnet komponere en stor opera. 
</p><p>
I samarbejde med kollegaen Rasmus Zwicki, der har skrevet den velfungerende 
tekst, er det blevet til et mørkt, ondt værk, hvor en svag spire af håb 
langsomt, men sikkert knuses mellem excelark, regnetavler og grotesk 
kommunikation i en virkelighed, hvor nye, hængte lig hele tiden dukker op, 
mens man mindes om Kafka-fortællinger som ’I fangekolonien’ og ’Dommen’. '
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2634168/staerk-carl-nielsen-opera-har-for-ujaevnt-solistisk-niveau/">Stærk Carl Nielsen-opera har 
for ujævnt solistisk niveau</a></p><p>
Zwicki og scenograf Marie ì Dali har arbejdet med en symbolsk vision af vores 
liv som en faldefærdig, dyster kontorbygning, hvor tal styrer alt. Ligesom i 
virkeligheden overvåges bygningens beboere, og kun en modstandsbevægelse af 
gamle mænd, der mener, alting var bedre før i tiden – »dengang pigerne 
stadig ville danse« – forsøger ubehjælpsomt at stritte imod det absurde i en 
verden, hvor analyse og prognoser er blevet livets indhold. 
</p><h3>
Et par klicheer 
</h3><p>
Det fører til et par klicheer undervejs. Mennesker afsløres som replikanter 
fra ’Bladerunner’, der går i spasmer, som var de robotter, og sm-dominaer 
med hundeslaver i snor har vi godt nok set mange gange før i 
operaopsætninger. 
</p><div class="art-quote article-box">
<p class="quote"/>
<blockquote>
<p class="quote-txt">
Mennesker afsløres som replikanter fra 'Bladerunner', der går i spasmer, som 
var de robotter
</p>
</blockquote>
</div><p/><p>
Men mens det sidste er med til at peppe en forestilling op, der på grund af 
sin absurde karakter ellers let kunne risikere at virke som en gentagelse af 
sig selv gennem de to timer og tre kvarter, den varer, så er kvinden Senzas 
længsel efter manden Ricordo, som hun har mistet, den afgørende drivfjeder. 
Det skal ikke afsløres her, hvordan Senzas søgen efter den elskede ender. 
Men den ender ikke godt. 
</p><p>
Til gengæld fører den undervejs til den erkendelse, der ligger i operaens 
umiddelbart underlige titel, ’Andre bygninger’. For måske er verden større 
end Bygning 2, hvor den komisk farvede tragedie udspiller sig, og hvor en 
elskelig narrehat af en opfinder roder og regerer i kælderetagen, mens de 
oppe på fjerde sal kun kan rable om tal? 
</p><h3>
En dreven musikteatersnedker 
</h3><p>
Zwickis greb med at lade sangerne kommentere musikkens karakter og måden, de 
andre synger på, undervejs, er en lille genialitet, og med ni andre operaer 
på værklisten viser Andy Pape sig som dreven musikteatersnedker. 
</p><p>
Hver scene har sin egen karakter, og balancen mellem solisterne, koret og det 
lille orkester er perfekt. At lyddesigneren Thomas Pape ved hjælp af 
mikrofoner til sangere og musikere samt højttalere i teaterrummet skaber en 
suggererende lydoplevelse, understreger uhyggen sammen med de dystre 
kulisser og blinkende neonrør. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2604616/malmoes-store-operasatsning-er-en-slags-boen-om-fred-i-mellemoesten/">Malmøs store operasatsning er 
en slags bøn om fred i Mellemøsten</a></p><p>
Alle sanglige roller er godt besat i et samarbejde, der blander faste solister 
fra Den Fynske Opera med en overraskende fortsættelse af sopranen Tina 
Kibergs karriere. Med sin indsats som Første Dame i ’Tryllefløjten’ sang hun 
for nylig af og sagde farvel på Den Kongelige Opera i København. 
</p><p>
I Odense fortsætter Kiberg nu karrieren som udsøgt psykopatisk forstyrret 
leder af det hemmelige politi, der ikke kan udtale en sætning uden også at 
sige det afsluttende spørgsmålstegn eller punktum efter ordene. 
</p><h3>
En dyster hyldest til Kafka 
</h3><p>
Omkring Kiberg, der har flere nye roller i støbeskeen, leverer Stina Schmidt 
som den lidende Senza, Kiki Brandt som dysfunktionel talrobot og Lise-Lotte 
Nielsen som den empatiske figur Pietá endnu flere stærke præstationer. 
</p><p>
Stina Schmidt gjorde nok det mest voldsomme indtryk ved premieren fredag, og 
på herresiden er tenoren David Danholt den velklingende komik selv, mens 
bassen Jesper Brun-Jensen smelter hjerter som den ubehjælpsomme leder af 
modstandsbevægelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2628435/cyborgs-og-marionetter-danser-sig-mageloest-gennem-historien/">Cyborgs og marionetter danser 
sig mageløst gennem historien</a></p><p>
Talentet Thomas Storm som opfinderen i kælderen og Jens Søndergaard som 
Ricordo yder solide indsatser, og med to smidige dansere til at spejle 
Senzas drøm om samværet med den tabte prins falder det hele i hak. 
</p><p class=" bl-elem">
Andy Papes musik er som altid velfungerende med tubaen som det særlige, 
barokke signaturinstrument. Men selv om hans og Erik Clausens kammeropera om 
udbryderkongen ’Houdini den Store’ fra slutfirserne forbliver mesterværket, 
lægger Andy Papes og Rasmus Zwickis dybere, bredere, helt anderledes dystre 
hyldest til Kafka nye dimensioner til Andy Papes værk – med sin blanding af 
komik, tragedie og hjerteklemmende håbløshed. 
</p>	
</div>

</div></body></html>
