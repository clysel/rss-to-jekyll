---
layout:     post
title: 	    "Svensk singer-songwriter laver pop om flygtningeproblematikken"
post_author:	    
post_date:	    Mon, 11 May 2015 16:13:18 +0200
post_site:	    politiken.dk 
post_link:	    http://politiken.dk/kultur/musik/ECE2664495/svensk-singer-songwriter-laver-pop-om-flygtningeproblematikken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>jonathan johansson</p><p>fakta </p>
<div class="fakta-body" data-buildingblock="embedded_factboxlink">
<p><b>34-årig sanger</b>, født i Malmø. Flyttede som 19-årig til Stockholm. 
</p><p>
Det nye album <b>’Lebensraum’</b> er hans tredje. Han har også 
lavet et projekt med The Knife og komponeret sange til en teateropsætning af 
Dracula.
</p><p class=" bl-elem"><b>22. maj</b> gæster Jonathan Johansson Vega i København. 
</p>
</div>
</div><p>
Jonathan Johansson sad en aften småberuset på terrassen foran det lille hus, 
han havde lejet. 
</p><p>
Han var taget til Sicilien for at være sammen med sin kæreste, som kommer 
derfra, og for at skrive sange til sit nye album. På terrassen tænkte han 
over alt det, han havde oplevet i Italien. 
</p><p>
Hvordan han havde siddet under sin parasol på stranden som privilegeret 
vesterlænding, mens sorte mennesker zigzaggede mellem strandstolene for at 
sælge perlekæder og souvenirs. Flygtninge fra Afrika ligesom de hundreder, 
der få måneder forinden havde mistet livet ud for Lampedusa i det vand, 
turisterne nu badede i. 
</p><p>
»Det var det mærkelige. Folk levede deres liv, tog til stranden, fik ordnet 
negle og gik på restaurant. Mens der gik fattige mennesker på stranden og 
solgte ting«. 
</p><p>
»Jeg kunne ikke holde op med at skrive om det«, konstaterer han. 
</p><p>
»Jeg væmmedes ved det. Væmmedes ved, at folk flygter fra deres hjemlande og 
bliver udnyttet af kyniske mennesker, fordi de ikke har et fucking valg«. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg væmmedes ved det. Væmmedes ved, at folk flygter fra deres hjem lande 
og bliver udnyttet af kyniske mennesker, fordi de ikke har et fucking valg
</p>
<p class="sender">
Jonathan Johansson 
</p>
</blockquote>
</div><p/><p>
Samtidig var han blevet træt af den måde, han tidligere havde skrevet tekster. 
Den poetiske og fragmenterede stil. Der skulle ske noget nyt. Så der på 
terrassen begyndte han at skrive om kontrasten mellem turisternes og 
flygtningenes liv. 
</p><p>
»Det var det, jeg ville skrive om. At vores liv gik videre, vi drak vores 
drinks. Det sammenstød. At selv om vi stod midt i det, var det der ikke«. 
</p><p>
Resultatet blev hans nye album ’Lebensraum’. En titel, der næsten er 
selvfølgelig, når albummet handler om Europa, mener Jonathan Johansson. 
</p><p>
»Se på ordet i sin betydning: livsrum. Hvis livsrum taler vi om?«. 
</p><p><b class="ext-link">LÆS ANMELDELSEN </b><a class="embeddedlink" href="http://politiken.dk/kultur/musik/cd-beat/ECE2663773/brilliant-popplade-giver-udtrykket-guilty-pleasure-en-ny-klang/">Brilliant popplade giver 
udtrykket guilty pleasure en ny klang</a></p><p>
Han fortæller om nogle venner, der flyttede fra Sverige, fordi de blev trætte 
af landet. 
</p><p>
»De kunne bare tage deres livsrum, fordi de tilfældigvis er født i Sverige. Vi 
er europæere, hvad det end betyder. Vi har lovlig ret til at være her, men 
har vi også moralsk ret? Hvis nogen sejler hertil i en båd, fordi de ikke 
kan blive der, hvor de kommer fra, hvorfor har jeg så ret til at nægte dem 
adgang?«. 
</p><h3>
Dårlig smag i munden 
</h3><p>
Jonathan Johansson er 34 år. Han er født i Malmø, men flyttede som 19-årig til 
Stockholm. Det nye album er hans tredje. Derudover har han lavet et projekt 
med The Knife og skrevet sange til en teateropsætning af Dracula. 
</p><p>
Når ikke han arbejder med musik, arbejder han på et herberg for hjemløse i 
Stockholm. Ikke blot for at have økonomisk sikkerhed, men også for at »skabe 
balance i forhold til den egobusiness, jeg er i«, som han siger. 
</p><p>
Han er klar over, at han mest hænger ud med folk, der ligner ham selv. Et 
miljø, hvor det er »let at have de politisk korrekte holdninger«. 
</p><p>
Han havde fået mere end nok af det politiske klima i Sverige, da han begyndte 
på det nye album. Den måde, den ene fløj sagde alt det politisk korrekte 
»uden at gøre en skid ved det«. Og den måde, den anden fløj anført af 
Sverigedemokraterne talte om indvandrere, flygtninge og svenskhed. Og på 
Sicilien – Europas yderste bastion – blev han konfronteret med de blodige 
konsekvenser ved ikke at tage imod flygtningene. 
</p><p><b class="ext-link">LÆS DEBAT </b><a class="embeddedlink" href="http://politiken.dk/debat/debatindlaeg/ECE2662966/i-naeste-uge-sender-vi-endnu-en-familieloes-ung-ud-af-landet/">I næste uge sender vi endnu en 
familieløs ung ud af landet</a></p><p>
»Jeg er sådan en person, som kan være til en fest og have det virkelig sjovt. 
Og samtidig kan jeg gå hen til vinduet og få en cigaret og se på folk og 
blive frastødt af festen«. 
</p><p>
Sådan kom hans nye album til at handle om Europa. Hans opvækst i Malmø, 
flygtninge, integration og det at kunne eller ikke kunne rejse frit på tværs 
af grænser. Og den dårlige smag i munden over tilfældigvis at være født i 
Europa og kigge ud på alle dem, der ikke er en del af festen. 
</p><p>
»Og det gik op for mig, at vejen til at skrive om det var at tage udgangspunkt 
i min egen historie og opvækst«. En tilgang, der ellers ikke var ham. 
</p><p>
»Jeg havde altid tænkt, at det ikke var min ting at skrive om. Men samtidig 
havde jeg enorm lyst til det, og fordi jeg var fuld, tænkte jeg, at jeg 
kunne skrive om det – bare for sjov. Så jeg skrev det meste af ’Alla 
helveten på jorden’ på en aften og indspillede den på min telefon«, siger 
han. 
</p><p>
»Da jeg lyttede til den næste dag, lød det stadig godt. Sproget var direkte og 
sandt. Og handlede om ting, jeg havde oplevet – og samfundet. Da jeg havde 
skrevet den sang, vidste jeg, at jeg måtte rydde ud i de tekster, jeg havde 
skrevet indtil da«. 
</p><p>
Derfor vidste han også, at hvis han skulle skrive om de her problemstillinger, 
skulle det være med afsæt i egne oplevelser. På den måde blev Sicilien det 
ene ben, mens opvæksten i Malmø blev det andet, fordi »historien om Malmø på 
mange måder personificerer flygtningeproblematikken«. 
</p><h3>
Konflikter og racisme 
</h3><p>
Jonathan Johansson kommer fra et villakvarter i området Gullvik, Malmø. En 
kristen overskudsfamilie med en søster, en mor, der var musiklærer, og en 
far, der var kunstmaler. 
</p><p>
Få hundrede meter derfra – adskilt af et jernbanespor – lå Hermodsdal, den 
absolutte modsætning. Et socialt belastet boligkvarter. Fra 7. klasse blev 
Jonathan Johanssons klasse flyttet fra lilleskolen i Gullvik til den store 
skole i Hermodsdal. 
</p><p>
»Da vi flyttede derover, blev det åbenlyst, at børnene i min klasse var 
anderledes. Vi havde så meget mere økonomisk styrke og en masse ting, de 
andre børn ikke havde«. 
</p><p>
Sammenlægningen af klasserne udløste konflikter mellem dem fra Hermodsdal og 
dem fra Gullvik. Og ud af den frustration voksede racismen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/profiler/annegrethe/ECE2661230/hvornaar-flytter-de-velbjaergede-fra-kultureliten-mon-selv-til-nivaa/">Hvornår flytter de velbjærgede 
fra kultureliten mon selv til Nivå?</a></p><p>
På ’Dröm en dröm’ synger han om, hvordan en dreng født på bunden af en 
flygtningebåd jagtede ham gennem gangene og satte ild til hans skoleskab. En 
dreng, han i dag er venner med. 
</p><p>
»Jeg prøver at sætte ord på vores konflikt. Jeg var et privilegeret barn, og 
han voksede op i et ghettokvarter med en familie traumatiseret af krig«. 
</p><p>
Nogle år efter at Jonathan Johansson gik ud af Hermodsdal Skolan, blev den 
lukket på grund af massive problemer med vold. 
</p><p>
»Da jeg hørte det, vidste jeg, at jeg på et eller andet tidspunkt var nødt til 
at fortælle den historie«. 
</p><p><i class=" bl-elem">Hvilken historie?</i></p><p>
»Historien om det gamle Sverige, der møder det nye Sverige. Globalisering og 
de spændinger, som vil opstå, når man åbner grænserne i et land for 
flygtninge. Men også en historie om en dreng i det her kvarter i Malmø, der 
nogle gange var racist, andre gange bare vred«. 
</p><div class="art-quote article-box">
<p class="quote"/>
<blockquote>
<p class="quote-txt">
Vi er så vant til at læse om en masse katastrofer i medierne, at vi 
følelsesmæssigt lukker ned for det. Jeg forsøger at finde en sprække i det - 
til faktisk at få folk til at vågne op igen
</p>
<p class="sender">
Jonathan Johansson 
</p>
</blockquote>
</div><p><i>Du siger, at alle er racister. Hvad mener du med det?</i></p><p>
»Som mennesker er vi altid bange for ’de andre’. I tusindvis af år har vi 
været nødt til at holde sammen i grupper for at overleve. Og når vi møder 
’de andre’, er vi oppe på tæerne, fordi de potentielt kan slå os ihjel. Den 
skepsis ligger dybt i os alle. Det hører med til vores natur at 
kategorisere«. 
</p><p>
»Det er også en indre kamp i mig. Som ung var det en daglig kamp ikke at 
kategorisere flygtningene over én kam. Og komme med generelle antagelser. 
Den måde at tænke på dealer jeg stadig med hver dag«. 
</p><p>
Alligevel har det taget ham næsten 15 år at skrive om oplevelserne i Malmø, 
fordi »det er et minefelt, hvor man nemt kan blive fejlfortolket og give 
brændstof til de forkerte bevægelser. Fordi det handler om konflikter mellem 
svenskere og flygtninge. At man overhovedet siger, at de konflikter findes, 
gør mange nervøse«, siger han. 
</p><p><i class=" bl-elem">Hvorfor lave så blødt og vellydende et popalbum til så brutale temaer?</i></p><p>
»Det er den trojanske hest-strategi. Man pakker budskabet ind i den her 
behagelige indpakning, men når man åbner det, indeholder det også noget 
andet. Jeg ønsker, at folk skal tage det ind. Fordi vi er så vant til at 
læse om en masse katastrofer i medierne, at vi følelsesmæssigt lukker 
ned for det. Jeg forsøger at finde en sprække i det – til faktisk at få folk 
til at vågne op igen«. 
</p><p class="art-ext-other">

</p><p class=" bl-elem"/>	
</div>

</div></body></html>
