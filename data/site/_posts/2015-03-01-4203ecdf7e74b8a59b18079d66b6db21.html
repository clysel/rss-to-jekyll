---
layout:     post
title: 	    "Ronaldo scorer og skyder med løst krudt i pointtab"
post_author:	    
post_date:	    Sun, 01 Mar 2015 22:53:33 +0100
post_site:	    politiken.dk 
post_link:	    http://politiken.dk/sport/fodbold/laprimera/ECE2569147/ronaldo-scorer-og-skyder-med-loest-krudt-i-pointtab/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Primera Division</p>
<p class="last-res">Seneste kampe</p>
<p class="period">Stillingen</p>





</div>
<p>
Lurede overraskelsen efter en første halvleg, hvor Real Madrid havde problemer 
med at finde hullerne i Villarreals defensiv? 
</p><p>
I første omgang blev den slags forhåbninger for FC Barcelona-tilhængere kvalt 
i udstødningsgasserne, da Cristiano Ronaldo og co. skiftede gear fra starten 
af anden halvleg og på 10 energiske minutter fik scoret det forløsende mål. 
</p><p>
Men Villarreal svarede igen, udlignede og fik med slutresultatet 1-1 givet FC 
Barcelona et par hjælpende fødder i toppen af Primera Division. 
</p><p>
Cristiano Ronaldo fik godt nok scoret sæsonens ligamål nummer 30 og sæsonmål 
nummer 39 i alt på et straffespark begået mod ham selv, men derefter skød 
portugiseren med løst krudt i jagten på først at øge føringen, siden i den 
fornyede jagt på et sejrsmål. 
</p><p><b class="ext-link">39-38</b><a class="embeddedlink" href="http://politiken.dk/sport/fodbold/ECE2559514/status-paa-giganternes-duel-ronaldo---messi-39-38/">Status på giganternes duel mellem Ronaldo 
og Messi</a></p><p>
Eric Bailly rev Ronaldo ned i straffesparksfeltet, da et højt indlæg var 
undervejs, og straffesparket efter 52 minutter var Ronaldos anden afslutning 
efter pausen. 
</p><p>
Sergio Asenjo fik afværget den første og Villarreal-målmanden kom senere i 
vejen for både et godt Ronaldo-hovedstød og yderligere et par afslutninger. 
</p><p>
Midt i halvlegen sparkede Gerard Moreno tørt en løs bold fra kanten af 
straffesparksfeltet fladt forbi Iker Casillas, og selv om Real Madrid øgede 
presset mod slutningen, så var Villarreal i to omgange tættere på et 
sejrsmål. 
</p><p>
Først mistede Dario Vietto balancen i en friløber og senere leverede Casillas 
en god redning på et hovedstød fra indskifteren. 
</p><p>
Forskellen mellem Real Madrid og Barcelona er nu på 2 point efter Barcelona 
vandt 3-1 i går ude over Granada. De to tophold mødes i Barcelona om tre 
uger.
</p><p class=" bl-elem"><b class="ext-link">1-3</b><a class="embeddedlink" href="http://politiken.dk/sport/fodbold/laprimera/ECE2568153/uselvisk-suarez-foraerer-messi-et-maal/">Uselvisk Suarez forærer Messi et mål</a></p>	
</div>
</div></body></html>
