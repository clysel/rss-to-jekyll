---
layout:     post
title: 	    "Turistgrupper udelukket fra kendt Barcelona-marked "
post_author:	    
post_date:	    Fri, 17 Apr 2015 20:36:42 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2632203/turistgrupper-udelukket-fra-kendt-barcelona-marked/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En af Barcelonas største turistattraktioner, det kendte marked La Boqueria ved 
La Rambla, er blevet så overrendt, at der ikke længere vil være adgang for 
større turistgrupper. Det skriver en række internationale medier. 
</p><p>
Forbuddet er for større grupper på minimum 15 personer og gælder på de 
travleste tidspunkter, fredag og lørdag mellem klokken 8 og 15. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2259928/barcelona-topper-trist-tyveri-statistik/">Barcelona topper trist 
tyveri-statistik</a></p><p>
Begrænsningen af turiststrømmen skal tilgodese de lokale og give dem bedre 
plads til at handle på det overrendte marked. Som det er i dag, skal de 
tackle store køer af turister, der forårsager trafikprop, når de stopper og 
tager billeder af standenes kulinariske udbud og i øvrigt kun i ringe grad 
har pungen fremme inde på markedet. 
</p><p>
Sally Davies, der er rejseekspert for The Telegraph og bosat i Barcelona, 
siger til avisen, at grupper på rundtur i La Boqueria ofte er på 10 personer 
eller færre. På den måde vil forbuddet ikke gøre den helt store forskel, 
vurderer hun. 
</p><p>
»Det kunne meget vel være bystyrets forsøg på at foregive, at det tilgodeser 
de lokales løbende bekymringer over turiststrømmen. Men det er da en start«, 
siger hun til The Telegraph. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2259974/jeppe-blev-fuppet-saa-bliver-man-godt-gal-i-skralden/">Jeppe blev fuppet: »Så bliver 
man godt gal i skralden«</a></p><p>
Hun henviser til en tiltagende utilfredshed blandt lokale med, at byen 
oversvømmes af turister. Barcelonas myndigheder modtager klager fra lokale 
catalanere, der frygter de negative følger, den massive turiststrøm har. 
</p><p class=" bl-elem">
Sidste år kom blandt andet en dokumentarfilm, ’Farvel Barcelona’, hvori lokale 
beklagede sig over, at deres by var ved at blive overtaget af besøgende. En 
påpegede, at der snart var flere turister end lokale i byen, og at Barcelona 
var ved at blive omdannet til en forlystelsespark. 
</p>	
</div>

</div></body></html>
