---
layout:     post
title: 	    "DBU kritisk over for Barcelona-akademi i Danmark"
post_author:	    
post_date:	    Tue, 24 Feb 2015 16:42:23 +0100
post_site:	    politiken.dk 
post_link:	    http://politiken.dk/sport/fodbold/ECE2561204/dbu-kritisk-over-for-barcelona-akademi-i-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Europæiske storklubbers jagt på det næste store superstjerne intensiveres år 
for år. Nu rækker FC Barcelona ud efter den danske talentmasse med ønske om 
at oprette et fodboldakademi i København. 
</p><p>
Det har klubben bekræftet i en pressemeddelelse. 
</p><p>
Og selv om der sikkert er mange børn, som vil se frem mod muligheden for at 
spille i en af verdens største fodboldklubber, så ser DBU med kritiske øjne 
på det spanske initiativ. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/sport/fodbold/laprimera/ECE2531271/barcelona-stopper-villarreals-vilde-stime-i-maalshow/">Barcelona stopper Villarreals 
vilde stime i målshow</a></p><p>
»Det er interessant, når en storklub som FC Barcelona ønsker at etablere et 
akademi i Danmark, men i dette tilfælde kan der være uoverensstemmelser«, 
siger breddechef i DBU, Steen Jørgensen. 
</p><p><b>Vil ikke presse unge spillere</b></p><p>
FC Barcelona har allerede etablerede akademier i flere andre lande, og her 
henvender klubben sig til spillere helt ned til 6 års-alderen. 
</p><p>
Det givet rynker i panden hos DBU, der nødigt vil se den slags 
talentudvælgelse før børnene når U13-niveau. Det strider mod DBU's 
målsætninger om at skabe det bedst mulige udviklingsmiljø for danske 
fodboldbørn. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/fodbold/ECE2517992/wonderkids-fem-fodboldskaebner-den-norske-messi-boer-laere-udenad/">Wonderkids: Fem 
fodboldskæbner den norske Messi bør lære udenad</a></p><p>
»Man kan ikke bedømme et barn, når det er 6 år gammelt. For DBU er det 
essentielt, at udefrakommende klubber tager hånd om både talentet og barnet, 
så det ikke bliver en benhård ’vind-eller-forsvind’ talentfabrik, som kigger 
mere på det økonomiske perspektiv end det menneskelige«, påpeger Steen 
Jørgensen. 
</p><p><b>Kan ramme danske klubber</b></p><p>
Det er ikke kun landets mange fodboldglade børn, Barcelonas initativ risikerer 
at ramme. Også de danske klubber kan gå hen og miste mange penge, hvis den 
spanske storklub får lov at rekruttere børn på de helt lave alderstrin. 
</p><p>
Hvis spillere skifter klub, inden de fylder 12 år, har deres gamle klubber 
nemlig ikke ret til nogen kompensationsbetaling for spilleren. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2527977/dbu-bifalder-stramning-boern-beskyttes-mod-storklubber/">DBU bifalder stramning: Børn 
beskyttes mod storklubber</a></p><p>
»Vi skal selvfølgelig varetage interesser fra både spillere og klubber. Og 
begge parter risikerer at blive ramt, hvis ikke vi sørger for at 
kontrollere, at et tiltag som det her bliver gennemført på nogle ordentlige 
præmisser«, understreger Steen Jørgensen. 
</p><p><b>DBU venter stadig på henvendelse</b></p><p>
Barcelona har stadig til gode at vende planerne for akademiet med DBU, som 
ikke har fået noget konkret at vide af spanierne. 
</p><p>
Og DBU opfordrer til dialog, så man kan finde en løsning, der er 
tilfredsstillende for begge parter. Ifølge både Fifa og Uefa kræver 
oprettelse af akademier i andre lande nemlig godkendelse fra det nationale 
fodboldforbund. En godkendelse, Steen Jørgensen tror på, man kan finde frem 
til i fællesskab. 
</p><p>
»Vi har stadig ikke hørt noget konkret, men når vi gør det, vil vi da meget 
gerne se, om vi kan passe tiltaget ind i den danske model«, understreger 
han. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/fodbold/laprimera/ECE2503306/messi-konflikt-transferforbud-og-fyring-barcelona-bosserne-er-paa-overarbejde/">Messi-konflikt, 
transferforbud og fyring: Barcelona-bosserne er på overarbejde</a></p><p class=" bl-elem">
Barcelona har før været i karambolage med Fifa omkring ulovligt fiskeri af 
unge spillere. Som konsekvens af et tidligere regelbrud afsoner klubben i 
øjeblikket et års transferkarantæne. 
</p>	
</div>
</div></body></html>
