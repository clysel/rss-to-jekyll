---
layout:     post
title: 	    "Israelske soldater retter hård kritik af eget militær: Alle palæstinensere var mål"
post_author:	    
post_date:	    Mon, 04 May 2015 10:28:00 +0200
post_site:	    politiken.dk 
post_link:	    http://politiken.dk/udland/ECE2653654/israelske-soldater-retter-haard-kritik-af-eget-militaer-alle-palaestinensere-var-maal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Breaking the Silence</h4>
<div class="fakta-body" data-buildingblock="embedded_factboxlink">
<p>
Breaking the Silence er en tværpolitisk organisation af israelske soldater, 
der vil vise krigens virkelige ansigt til Israels offentlighed. 
</p><p>
Organisationen offentliggør vidnesbyrd fra soldater i de besatte 
palæstinensiske områder. 
</p><p class=" bl-elem">
Den kritiske Gaza-rapport fremlægges på<a class=" bl-elem" href="http://www.breakingthesilence.org.il/"> 
www.breakingthesilence.org.il </a></p>
</div>
</div><p>
Israel sondrede ikke tilstrækkeligt mellem civile og væbnede palæstinensere 
under sidste sommers krig i Gaza. 
</p><p>
Det viser en ny israelsk rapport, der med flere end 60 soldaters vidnesbyrd 
anklager det israelske militær for at gøre vold på sine principper om »rene 
våben«. 
</p><p>
Rapporten giver »et skræmmende billede« af en dramatisk forskel på Israels 
officielle og virkelige krigsførelse i Gaza, siger Yehuda Shaul, grundlægger 
af soldaterorganisationen 'Breaking The Silence', som står bag rapporten. 
</p><p>
Officielt lovede Israels militær at gøre alt for at undgå civile tab. 
</p><p>
I praksis blev Israels soldater ifølge rapporten instrueret i at opfatte alle 
mennesker i deres sigtekorn som lovlige mål. 
</p><h3>
Alle var fjender 
</h3><p>
Rapporten, som offentliggøres i dag i Israel, afslører, at soldater blev 
opmuntret til at skyde, før det var nødvendigt. De blev sat til at bruge for 
kraftige våben. Og de blev systematisk opfordret til at betragte alle 
palæstinensere på deres vej som krigsførende parter. 
</p><p>
Det israelske forsvar lagde under krigen vægt på, at palæstinenserne med 
flyveblade blev advaret om forestående angreb og opfordret til at forlade 
deres huse eller kvarterer, før Israel angreb. Men ofte blev huse og gader 
beskudt så kort tid efter advarslen, at det var umuligt for civile at komme 
væk. 
</p><p>
Yehuda Shaul siger i telefonen fra Tel Aviv, at soldaternes vidnesbyrd 
dokumenterer en alarmerende ændring af Israels principper for krigsførelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/krigenigaza/ECE2647681/efter-vaabenfund-paa-skoler-fns-sikkerhed-sejlede-under-gazakrigen/">Efter våbenfund på skoler: 
FN's sikkerhed sejlede under Gazakrigen</a></p><p>
Han har selv tjent i Israels forsvar. 
</p><p>
»Grundlæggende skal militæret og soldater jo vurdere, om mennesker, de har 
foran sig i en krigssituation, er bevæbnet, om de har til hensigt at bruge 
vold, og om de er i stand til det. Under Gaza-krigen skete det ikke. Israels 
militær betragtede alle palæstinensere i Gaza som våbenførende modparter og 
gennemførte en massiv ødelæggelse på sin vej ind i Gaza«. 
</p><p><i class=" bl-elem">Hvorfor? </i></p><p>
»Det skete ikke kun for at holde vores egne tab så lave som muligt - det er 
legitimt og nødvendigt – men også for at sende et signal til palæstinenserne 
om en øget omkostning ved at udfordre Israel«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Mideast_Israel_Pale_933289y.jpg" alt="" border="0"/><span class="caption"><span class="f-img-caption">Mål. 
</span>Israelske fortæller, hvordan alle palæstinensere blev set som fjender under Gazakrigen i 2014. Foto: AP</span></span></p><h3>
Ødelæggelse var meningen 
</h3><p>
Resultatet var total ødelæggelse af i flere kvarterer i Gaza-striben – og det 
var ifølge Shaul også meningen. 
</p><p>
En række soldater mener, at der også blev brugt alt for voldsomme våben, som 
jævnede huse og hele gader med jorden. 
</p><p>
Soldater fik ifølge vidnesbyrd i rapporten besked om at rykke ind i kvarterer, 
som de civile angiveligt skulle have forladt. Når det viste sig, at der ikke 
desto mindre var civile tilbage i kvarteret, fik de besked på alligevel at 
fortsætte fremrykningen og ødelæggelserne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/krigenigaza/ECE2605012/amnesty-palaestinensere-begik-krigsforbrydelser-under-gazakrigen/">Amnesty: Palæstinensere begik 
krigsforbrydelser under Gazakrigen</a></p><p>
Ifølge soldater-organisationen affyrede det israelske forsvar tusinder af 
upræcise artillerigranater imod civile boligområder. Organisationen anklager 
militæret og den daværende Netanyahu-regering for at gennemføre langt flere 
ødelæggelser end nødvendigt, hvis krigen alene havde til hensigt at standse 
Hamas’ raketangreb på Israel. 
</p><p><i class=" bl-elem">Kunne Hamas være stoppet, militært set, på anden vis?</i></p><p>
»Hør engang, vi anfægter ikke Israels ret til at forsvare sig selv. Men vi 
fastholder, at det er muligt uden at gå efter civile«, siger Yehuda Shaul. 
</p><p><i class=" bl-elem">Men Hamas sendte også raketter ind over civile områder i Israel? </i></p><p>
»Det må Hamas selv stå til ansvar for. Jeg er ikke medlem af Hamas. Jeg er 
israeler, og jeg skammer mig over, at vi førte krig på det niveau«, siger 
Shaul. 
</p><h3>
Moralsk svigt 
</h3><p>
Han mener, at det israelske forsvar under Gaza-krigen over en bred kam 
svigtede moralsk og etisk, og at ansvaret kun kan placeres i toppen af 
kommando-kæden, ikke hos de enkelte soldater, der fik ordrer, som viste sig 
ubegrundet, militært set. 
</p><p>
Den israelske soldater-organisation kræver nu en undersøgelse af IDF’s 
krigsførelse i Gaza og militærets øverste beslutninger om valg af våben og 
dets ordrer til soldaterne. 
</p><p>
Rapporten er netop udgivet i Tel Aviv, hvor den israelske forsvarsstab her til 
morgen siger, at 'Breaking The Silence' ikke har bevis for sine påstande. 
</p><p class=" bl-elem">
Militæret kritiserer soldater-organisationen for ikke at ville fremlægge sine 
vidnesbyrd og samarbejde om en undersøgelse. Det afvises af organisationen, 
der pointerer, at den allerede for halvanden måned siden bad militæret om 
svar på de nu fremlagte vidnesbyrd. Dengang reagerede militæret ikke. 
</p>	
</div>

</div></body></html>
