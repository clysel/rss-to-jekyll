---
layout:     post
title: 	    "Leonora Christina Skov: Jeg har aldrig skrevet en lesbisk bog"
post_author:	    
post_date:	    Mon, 27 Apr 2015 18:31:57 +0200
post_site:	    politiken.dk 
post_link:	    http://politiken.dk/kultur/fomo/features_fomo/ECE2642407/leonora-christina-skov-jeg-har-aldrig-skrevet-en-lesbisk-bog/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
FAKTA</h4>
<h5>
Leonora Christina Skov</h5>
<div class="fakta-body" data-buildingblock="embedded_factboxlink">
<p>
Forfatter og litteraturanmelder ved Weekendavisen. Født 1976. Uddannet i 
litteraturvidenskab. 
</p><p class=" bl-elem">
Modtog i 2010 Statens Kunstfonds treårige arbejdslegat for sit forfatterskab, 
som bl.a. tæller bidrag til flere antologier, to børnebøger, samt romanerne 
’Rygsvømmeren’ (2003), ’Champagnepigen’ (2007), ’Silhuet af en synder’ 
(2010), ’Førsteelskeren’ (2012) og ’Hvor intet bryder vinden’ (2015). 
</p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
Jeg savner nogen, der kan mene noget større end det, der kan stå i en 
statusopdatering. At man er meningsdanner i stedet for meningshaver
</p>
</blockquote>
</div><p>
Der kommer et tidspunkt i enhver junkies liv, hvor hun må se sig selv i øjnene 
og afskaffe sit <i>drug</i>. For nogen er det cigaretter. Andre heroin. 
Nogle kæmper mod slikskålen. Endnu andre med hvidvinen. 
</p><p>
For Leonora Christina Skov var det internet. De sociale medier, 
online-heppekoret, opmærksomheden, de tusindvis af likes, klik og delinger. 
Suset ved at slippe et kradsbørstigt debatindlæg løs og så ellers høste 
bifald og møgfald i dagene derefter. 
</p><p>
»Det gav en form for kick. Mit figenblad og min undskyldning var, at jeg 
skulle være synlig i medierne, for ellers ville folk glemme mig. Så jeg 
brugte Facebook som megafon, og der var så mange journalister, der fulgte 
mig, at det meste endte uredigeret i aviserne. Men jeg brugte enormt meget 
energi på at følge med i, hvad folk skrev om mig, og forsvare mig«, 
fortæller hun. 
</p><p>
Skovs forlag og omgangskreds forsøgte flere gange at fortælle hende, at rollen 
som feministisk debattør i medierne tilsat hendes rolle som hård boganmelder 
på Weekendavisen skyggede for bøgerne. Og efter at hendes seneste bog 
’Førsteelskeren’ (2012) blev sablet ned, hvor man(d) i høj grad anmeldte 
Leonora Christina Skovs person frem for bogen, kom hun frem til erkendelsen 
af, at det måske var på tide at tie stille. 
</p><p>
»Jeg følte mig som sådan en Henrik Dahl-agtig figur og kunne ikke holde mig 
selv ud. Al ære og respekt for ham, men jeg ville ikke være sådan en, der 
mente noget om alt hele tiden. Og det var svært for mig at holde op med at 
mene noget. Det føles magtfuldt at komme i aviserne hele tiden. Man når så 
meget bredere ud, når 70.000 læser et debatindlæg, man har brugt et par 
timer på i modsætning til de 2.000, der læser en bog, man har brugt flere år 
på«. 
</p><p>
I den danske kulturdebat diskuteres det ofte, hvorfor kunstnere og især 
forfattere ikke medvirker mere i den offentlige debat. Der efterlyses med 
jævne mellemrum en ny generation af intellektuelle til på bedste Klaus 
Rifbjerg- og Suzanne Brøgger-vis at sige noget begavet om vores samtid. 
</p><p>
»Men det gør de danske forfattere jo ikke. Og jeg kan godt forstå det. Hvis 
man mener noget kontroversielt, og det er der stadig mange, der mener, at 
feminisme er, så tror folk også, at mine bøger er sådan. Men jeg har aldrig 
skrevet en feministisk bog eller en lesbisk bog. Alligevel føles det 
begrænsende, at der er emner, som jeg ikke kan skrive om, fordi jeg har 
givet udtryk for mine holdninger på de områder. Der står man stærkere som 
forfatter, hvis man holder sin kæft«. 
</p><p><b>Inspireret af Agatha Christie </b></p><p>
Leonora Christina Skov er på mange måder en usædvanlig litterær skikkelse på 
dansk jord. Hun lever ikke op til myten om den stakkels fattige forfatter, 
der tigger sig til penge og legater og bor til leje på et lille hummer. Hun 
er mere large i det. 
</p><p>
Vi sidder i hendes store Frederiksbergske herskabslejlighed med smukke møbler, 
dyre sko der står fremme til pynt, kage fra Emmery’s på bordet og orkideer i 
vindueskarmene. 
</p><p>
Skov forsørger sig ved at skrive anmeldelser og ellers tage på de såkaldte <i>residencies</i> 
– legatboligophold for kunstnere overalt i verden. Her er hendes nye bog 
’Hvor intet bryder vinden’ også skrevet. I Skotland, Schweiz, Athen, Paris, 
Phnom Penh, Addis Ababa og Shanghai omgivet af kunstnere fra hele verden. 
</p><p>
Bogen, som er inspireret af Agatha Christies ’En af os er morderen’ fra 1939, 
foregår på den ubeboede ø Stormø, hvor syv kunstnere har fået en måneds 
ophold. Uden kontakt til omverdenen, uden mobilforbindelse, uden internet 
har de her ro til at være kreative. Men en forsvinder i skoven, en anden dør 
og snart er der paranoia over hele linjen, og deres livshistorier og 
hemmeligheder viser sig at være flettet ind i hinanden. 
</p><p>
Bogen er skrevet som en del af Leonora Christina Skovs offline-eksperiment. 
Ligesom hun døjer bogens personer med social media-afhængighed og lysten til 
altid at smide et lækkert fotofilter ned over den grå virkelighed. 
</p><p>
Forfatteren begik for to år siden virtuelt selvmord og slettede sig selv på 
Facebook. Derudover har hun brugt programmet ’Freedom’, der er populært 
blandt folk, der har svært ved at slippe deres netafhængighed. Man 
indstiller simpelthen programmet til at lukke for internettet et par timer 
ad gangen for derved at tvinge sig selv til arbejdsro. 
</p><p>
Skov mener selv, at begrebet FOMO – <i>Fear Of Missing Out</i> – passer 
som klik på en musetast på hende. Hun var bange for at gå glip af ting, men 
især dybt afhængig af at dele ting og høste anerkendelse via likes og 
kommentarer fra sine følgere. 
</p><p><b class="ext-link">LÆS MERE OM FOMO HER:</b><a class="embeddedlink" href="http://politiken.dk/kultur/fomo/features_fomo/ECE2444181/angsten-for-at-misse-noget-ikke-saerlig-vigtigt/">Angsten for at misse 
noget (ikke særlig vigtigt)</a></p><p>
»Den første tid tænkte jeg hele tiden i statusopdateringer og syntes, at alt 
var sjovere, når man kunne dele det. Det skræmte mig, for jeg havde ikke 
lyst til at leve sådan et liv, hvor noget kun tæller, hvis man viser det på 
Facebook. Samtidig døde min mormor, og min mors brystkræft havde spredt sig, 
og lige pludselig virkede det forløjet at lægge lækre billeder på min 
profil«. 
</p><p>
Her i 2015 begrænser Leonora Christiana Skov sig til en forfatterprofil med 
envejskommunikation på Facebook og så Instagram, hvor man ikke debatterer. 
På den måde kan hun styreonlineforbruget og debatlysten, der ellers griber 
om sig. 
</p><p>
Hun følte nemlig også, at hun som debattør i 10 år havde stået yderst på en 
vippe og var blevet beskudt fra alle vinkler. Og at det faktisk var rigtig 
rart at slippe for den rolle. Samtidig mærkede hun trætheden over en debat, 
der kører i ring, hvor hun efterhånden kunne regne alle argumenterne ud 30 
træk frem. <span class="img-contimg-fl-right"><img class="image inlineLightBox" src="http://multimedia.pol.dk/archive/00930/Leonora_Christina_S_930954x.jpg" alt="" border="0"/><span class="caption"><span class="f-img-caption">Foto: 
</span>Miriam Dalsgaard</span></span></p><p>
»Man ved bare, at diskuterer man sexisme i Danmark, så går der fem sekunder, 
før nogen siger, at kvinderne i Indien faktisk har det meget værre. Den 
slags. Jeg havde hørt det hele før og kunne ikke holde det ud. Jeg er ikke 
politiker og gider ikke gentage mig selv i det uendelige. Jeg vil jo 
grundlæggende gerne debattere, men kan ikke holde til det i længden. Det er 
blevet for politiseret det hele«. 
</p><p><i class=" bl-elem">Hvad mener du med politiseret?</i></p><p>
»Man behandler alle som politikere, der prøver at fiske stemmer. Alt, hvad jeg 
siger, er i udgangspunktet dubiøst. Folk psykoanalyserer og motivforsker, 
hvad jeg skriver, fordi de mener, at der må være noget bagvedliggende, et 
motiv. Hvilket selvfølgelig er, at jeg hader mænd. Eller mødre eller børn. 
Eller er bitter og pisselesbisk. Konklusionen er i hvert fald altid, at jeg 
i virkeligheden ikke mener det«. 
</p><p>
Når Leonora Christina Skov læser mod-læserbreve eller kommentarer til det, hun 
skriver i debatten, mener hun, at konklusionen altid er: Hold kæft. 
</p><p>
»Debatredaktørerne elsker mig, men måske vil læserne have noget helt andet? I 
hvert fald lyder kommentarerne altid: Hold kæft, hold kæft, hold kæft! Selv 
om Politiken slår mine indlæg stort op og med en tegning og det hele. Der er 
ikke særlig meget støtte at hente derude, og jeg er netop ikke Helle 
Thorning«. 
</p><p><b>Spark i løgsuppen</b></p><p>
Når man læser titlerne på de debatter, som Skov har startet her i avisen, er 
det nemt at se, at de giver spark i løgsuppen. <a href="http://politiken.dk/debat/ECE1336622/fri-mig-for-parcelhuslykken/">’Fri 
mig for parcelhuslykken’</a>, <a href="http://politiken.dk/debat/debatindlaeg/ECE2063832/leonora-skov-det-er-mandens-privilegium-at-vise-bar-overkrop-naar-han-sveder-og-pik-naar-han-pisser/">’Det 
er mandens privilegium at vise bar overkrop, når han sveder, og pik, når han 
pisser’</a> og <a href="http://politiken.dk/debat/ECE1780571/danmarks-moderfaar-stempler-mig-som-et-barnloest-monster/">’Danmarks 
moderfår stempler mig som et barnløst monster’</a> lyder de. 
</p><p>
En anden kvinde med holdninger, Bettina Heltberg, har engang beskrevet det at 
skrive debatstof som at åbne et vindue og råbe noget højt. Og så er det 
overstået. Det kan Leonora Christina Skov godt genkende. Hun ved, at hun 
provokerer mange, men kan alligevel ikke lade være. 
</p><p>
»Jeg prøver at tætne mine indlæg, men glemmer nogle gange hvor lidt der skal 
til, for at folk flipper ud. Min kone Annette sidder tit og streger i mine 
ting, fordi hun ikke mener, at jeg skal fornærme unødvendigt mange. Men det 
er svært for mig. Når jeg er godt i gang, så kan jeg ligeså godt tage det 
hele på en gang. Alt det, jeg synes, er noget lort«. 
</p><p><i class=" bl-elem">Har du fortrudt noget, du har skrevet? </i></p><p>
»Ja. Jeg fortryder ordet ’moderfår’. For fåret er faktisk mit yndlingsdyr, så 
det var ikke negativt ment. Der er ingen tvivl om, at det hele har været 
dårligt for min karriere som forfatter. At hamre parcelhusejere, mødre, mænd 
i bare maver og nu også de 3,5 millioner danskere, der er på Facebook. Der 
er efterhånden ret få læsere tilbage, der kan identificere sig med mig, 
ikke«, siger hun og griner højt. 
</p><p>
Leonora Christina Skov sagde engang om bogdebatten, hvor hun selv er kendt for 
at gå til stålet som anmelder, at hvis man stikker røven frem, får man taget 
temperaturen. Det <i>bon mot</i> smagte hun selv med hendes seneste bog, 
’Førsteelskeren’, der var en komedie om en midaldrende, falleret mandlig 
forfatter. Den fik meget dårlige anmeldelser fra to store dagblade, og så 
døde bogen i stilhed. 
</p><p>
»Nogle former for kritik bliver legitimeret med, at jeg selv er en streng 
anmelder. At fordi jeg ikke selv har holdt mig tilbage med Henrik List for 
snart 10 år siden, så er der carte blanche til at svine mig til. Men med 
’Førsteelskeren’ oplevede jeg, at der er emner, som jeg ikke MÅ skrive om. 
For da Morten Sabroe kort efter udgav <a href="http://politiken.dk/kultur/boger/skonlitteratur_boger/ECE2123641/sabroes-libido-klarer-sig-helt-uden-viagra/">’Libido’</a> 
med de samme tematiker, blev det slået stort op, mens jeg blev <i>silenced</i>«. </p><p>
Derfor har Skov skruet ned for nogle onde mødre i den kommende bog. For at det 
ikke skal virke som en kæphest, hun trækker frem. Andre emner vil hun ikke 
pille ved. Som en vigtig feministisk pointe omkring at kunne forsørge sig 
selv. 
</p><p><i class=" bl-elem">Er det ikke et problem, at du er så hård som anmelder og så følsom som 
forfatter? </i></p><p>
»Jo, men sådan er det. Jeg bliver nødt til at være ærlig i alt, hvad jeg 
skriver. Og det gør dem, der anmelder også. Jeg anmelder for eksempel ikke 
dansk fiktion mere, da det blev for ensomt at være mig. Jeg vil gerne kende 
og omgås andre forfattere, og jeg vil helst heller ikke selv være typen, der 
20 år senere kan citere en dårlig anmeldelse af min bog. Jeg kender de 
typer! Derfor vil jeg ikke læse anmeldelser fremover. Hvilket er meget godt 
i tråd med mit øvrige offline-liv«. 
</p><p><i class=" bl-elem">Måske handler det om, at du er en bedre debattør end forfatter? </i></p><p>
»Jeg tror mere, det handler om, at folk ikke har læst mine bøger. I lang tid 
har mange følt, at de fik det hele gratis via medierne, så hvorfor skulle de 
læse mine bøger? Jeg ved heller ikke, hvor mange bøger folk reelt læser? De 
fotograferer dem til Instagram som statusobjekter og #bookporn, men zapper 
for meget til at læse«. 
</p><p>
Forfatteren har i mange år oplevet, at når hun møder nye mennesker, så siger 
de næsten altid, at hun er meget sødere i virkeligheden. Mildere. Den rolle 
er hun utroligt træt af. 
</p><p>
»Det er så ufedt at skulle modbevise et skræmmebillede hele tiden. Men folk 
synes, at jeg fylder for meget. Også selv om jeg er ude af landet et halvt 
år af gangen og stort set kun deltager i den offentlige debat en gang om 
året. Det er mystisk«. 
</p><p>
Måske er det med Leonora Christina Skov som med skuespilleren Paprika Steen, 
der i årevis blev beskyldt for at spille med i alle danske film og fylde det 
hele, fordi der var nogle år omkring år 2000, hvor hun var meget brugt. 
Holdningen synes også at være, at Leonora Christina Skov fylder for meget. 
Også selvom hun stort set er forsvundet. 
</p><p>
Indtil videre føler Skov sig noget alene i sin en-kvindes-hær af en 
offline-bevægelse. Hun håber dog, at flere vil hoppe med, sådan at skellet 
mellem de online- og de offline ikke er så stort. 
</p><p>
»Det, jeg savner, er nogen, der kan mene noget større end det, der kan stå i 
en statusopdatering. At man er meningsdanner i stedet for meningshaver. 
Ingen har længere tid til at være meningsdanner, fordi det hele skal ud i en 
fart, alle de hurtige, reagerende meninger«, siger hun. 
</p><p>
»Man kan være uenig med Carsten Jensen i meget, men han skriver 1-2 store 
essays om året, hvor han mener noget samlende om vores tid og hatten af for 
det! At man holder kæft og så mener noget stort, som man har tænkt over, 
inden man holder kæft igen«. 
</p><p class=" bl-elem">
Og så tier Leonora Christina Skov stille. 
</p>	
</div>

</div></body></html>
