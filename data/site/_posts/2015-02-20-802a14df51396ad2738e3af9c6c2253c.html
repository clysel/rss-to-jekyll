---
layout:     post
title: 	    "Er du enig? Politikens eksperter dømmer FCK færdig i guldstriden"
post_author:	    
post_date:	    Fri, 20 Feb 2015 10:20:57 +0100
post_site:	    politiken.dk 
post_link:	    http://politiken.dk/sport/fodbold/ECE2554682/er-du-enig-politikens-eksperter-doemmer-fck--faerdig-i-guldstriden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tidligere Superligaspiller Martin Borre (MB) lagde torsdag fra land som vært 
for Politikens Fodboldmagasin. Med som gæst var blandt andet 
Superligaekspert Esben Hansen (EH), og de to giver her deres bud på, hvordan 
forårets Superligaafslutning kommer til at udvikle sig. 
</p><div class="art-fakta article-box">
<h4 class="">
Eksperternes Superligastilling</h4>
<div class="fakta-body" data-buildingblock="embedded_factboxlink">
<p><b>Martin Borre</b></p><ul><li>1. FC Midtjylland </li><li>2. FC København </li><li>3. Randers FC </li><li>4. Brøndby IF </li><li>5. AaB </li><li>6. FC Nordsjælland </li><li>7. Esbjerg FB </li><li>8. SønderjyskE </li><li>9. OB </li><li>10. Hobro </li><li>11. FC Vestsjælland </li><li class=" bl-elem">12. Silkeborg </li></ul><p><b>Esben Hansen</b></p><ul><li>1. FC Midtjylland </li><li>2. FC København </li><li>3. Randers FC </li><li>4. Brøndby IF </li><li>5. AaB </li><li>6. FC Nordsjælland </li><li>7. Esbjerg FB </li><li>8. SønderjyskE </li><li>9. OB </li><li>10. Hobro </li><li>11. FC Vestsjælland </li><li class=" bl-elem">12. Silkeborg </li></ul><p class=" bl-elem"/>
</div>
</div><p/><p><b>1. FC Midtjylland</b></p><p><b>MB:</b> De havde det bedste hold i efteråret og har suppleret med to stærke 
spillere på de rigtige pladser. I Martin Pusic har de fået en rigtigt dygtig 
mand til at supplere en skadesplaget Morten Duncan. Og målmandsposten, der 
kunne ses som deres eneste lidt svage punkt, er blevet forstærket med en 
svensk landsholdsmålmand i Johan Dahlin. 
</p><p><b>EH:</b> Jeg tror, FC Midtjylland har lært af sidste års tabte mesterskab. 
De er mentalt styrket og bedre forberedt, og de kan finde meget motivation 
og ro i deres oplevelser fra sidste år. De har bedre styr på økonomien og en 
bedre organisatorisk stamina, hvilket også giver ro. Og så har de rigtigt 
meget at skyde med offensivt. 
</p><p><b>2. FC København</b></p><p><b>MB:</b> Der er langt op, så det vil kræve en enormt stærk stime at nå FC 
Midtjylland på 1. pladsen, og sådan en stime synes jeg ikke, man kan se 
noget hold gå ud og præstere i Superligaen. Offensivt er de for afhængige af 
Nikolaj Jørgensen; han er stadig meget skadet, og uden ham mangler de 
offensive strenge at spille på. 
</p><p><b>EH:</b> Der er for langt op for en maskine, der stadig ikke er ret 
velsmurt. FC Midtjylland skal nok smide point, men det er ikke længere nok, 
at de dummer sig; FCK skal samtidig vinde næsten alt. Det er meget svært at 
se dem komme op. 
</p><p><b>3. Randers FC</b></p><p><b>MB:</b> Man kan snakke om, at de er meget undervurderede. Det gør de også 
selv, og det er helt rigtigt. Colin Todd har en evne til at få det bedste ud 
af sine spillere, og han arbejder med et rigtigt godt sammentømret hold. Og 
så har de rigtigt solide spillere på nøglepositioner. 
</p><p><b>EH:</b> Meget stabile. De har en stor trænerkapacitet, der er meget 
motiverende. Desuden har de en stærk stamme af modne spillere, som gør at 
bunden aldrig ryger ud. Foråret handler meget om stabilitet - og det har 
Randers masser af. 
</p><p><b>4. Brøndby IF</b></p><p><b>MB: </b>Deres bundniveau fra nogle af efterårets kampe mod for eksempel 
Hobro og FC Nordsjælland fortæller, at der er ting i kulturen som stadig 
ikke er stærke nok til, at de for alvor kan levere toppræstationer over en 
længere periode. De er meget afhængige af nøglespillere som Agger, 
Kahlenberg og Elmander, som vi har set sidder meget ude med skader. Og så 
mangler de stadig en målscorer efter salget af Simon Makienok. Jeg er ikke 
overbevist af Teemu Pukki og Elmander har aldrig vist sig som en rigtig 
målscorer. 
</p><p><b>EH:</b> Agger og Kahlenberg er ikke i tilstrækkelig forfatning til at 
spille alle kampe i foråret, og det er det, Brøndby har brug for. De er 
ledere, og der er ikke andre spillere, der er klar til at træde ind i den 
rolle. De vil fortsætte med at være ustabile. 
</p><p><b>5. FC Nordsjælland</b></p><p><b>MB:</b> Jeg er ikke overbevist om deres stabilitet og styrke i holdet. 
Grunden til, at jeg stadig har dem så højt, er grundet deres offensiv med 
Uffe Bech og Joshua John, som holder noget af det højeste niveau i 
Superligaen. 
</p><p><b>EH:</b> De skulle omstille deres hierarki efter Stockholms afgang, og nu 
skal de igennem det igen efter Anders Christensen. Det bliver spændende at 
se, om Hans Mulder kan overtage dirigentstokken, men under alle 
omstændigheder kommer de til at mangle danske spillere, der kender klubben 
og kan gå forrest. Jeg tror meget på deres træner, men jeg tror ikke, de 
kommer ikke til at kunne holde deres placering. 
</p><p><b>6. AaB</b></p><p><b>MB:</b> Det pres, der lå på dem som regerende mestre, er væk nu. Nu har vi 
nået foråret, og alle har indset, at de ikke er mesterskabskandidater, så de 
kan på en måde gå gratis ind til foråret. Uden nødvendigvis at komme helt op 
og ringe igen, så tror jeg på, at de kan levere et rigtigt fint forår. 
</p><p><b>EH:</b> De er en detroniseret doublevinder, og alle ved det efterhånden. 
Der er ikke det samme pres længere, så jeg tror, de får et fint forår. Deres 
sidste forår med Kent Nielsen vil give holdet motivation og energi. 
</p><p><b>7. Hobro</b></p><p><b>MB:</b> Overlever kun lige akkurat. Hvis der er nogen, FC Vestsjælland skal 
hænge deres hat på i forhold til overlevelse, så er det dem. De er færdige 
med at overpræstere, og nu er det jomfruperioden ovre. Det er blevet hverdag 
i koldt vejr og på dårlige baner, og så kan det være svært fortsat at levere 
det overmenneskelige. 
</p><p><b>EH:</b> Jeg tror på, at de har nok til at overleve. De har et stærkt 
hierarki med stærke ledertyper suppleret med de profiler de har hentet til, 
så de har nok både i grundsubstans og på individualistsiden til, at de kan 
få tilstrækkeligt med point. Kan de vinde 5 af de sidste 16, så er det nok. 
Og det kan de. 
</p><p><b>8. Esbjerg FB</b></p><p><b>MB:</b> De har mistet to store profiler i Martin Pusic og Jakob Ankersen, 
men de har stadig spændende spillere af høj kvalitet. De bør løfte sig 
højere end den placering, de har nu. 
</p><p><b>EH:</b> De er traditionelt gode i foråret, men de er også det hold, der har 
oplevet størst udskiftning henover vinteren. De har mistet nogle markante 
profiler, men jeg synes, de har fået gode spillere ind som erstatning. 
Michael Almebäck tror jeg, man vil se er bedre, end man så i Brøndby. Niels 
Frederiksen er desuden en god motivator at have i slutfasen af en sæson. 
</p><p><b>9. SønderjyskE</b></p><p><b>MB:</b> Det bliver den samme sang som altid. De ved bare, hvad der skal til 
i foråret. Det er et stabilt og solidt hold, der sikkert ikke kommer til at 
lave de vilde resultater, men som jeg tror vil styre sikkert uden om 
nedrykningskampen. 
</p><p><b>EH:</b> Der er tre ord, der kendetegner SønderjyskE. Stabilitet, stabilitet 
og stabilitet. Det er voksne, rutinerede mennesker, der ved hvad det her 
handler om. Marvin Pourié bliver en af forårets helt store profiler. 
</p><p><b>10. OB</b></p><p><b>MB:</b> De har fået to gode offensivspillere ind i Thomas Dalgaard og 
Kenneth Zohore. Det kommer til at tager en del pres af Rasmus Falk og Emil 
Larsen, så de bedre kan folde sig ud som de dygtige spillere, de er. Det 
kunne godt blive udslagsgivende for deres forår. 
</p><p><b>EH:</b> De skal nok klare sig. Det bliver næppe spektakulært, men de kommer 
ikke i problemer. Og så står de ellers med den helt store opbygning til 
sommer, når Kent Nielsen skal i gang. Lige nu har de kun et halvt år tilbage 
med Ove Pedersen, og det kommer også til at give noget energi. 
</p><p><b>11. FC Vestsjælland</b></p><p><b>MB:</b> De rykker ned, og det er simpelthen et kvalitetsspørgsmål. De 
overlevede sidste år på at parkere bussen. I år vil de udvikle deres spil 
til noget mere end det, og de har bare ikke kvaliteten til at få nok point 
hjem på den måde. 
</p><p><b>EH:</b> Det er Hobro, de kommer til at skulle hente, og der er 6 point op 
lige nu. Det er langt for et hold, der kæmper om nedrykning. Traditionelt er 
det også ualmindeligt svært at skulle gå forbi fire klubber, så de skal 
bruge en stime af sejre, hvilket også er noget, bundhold sjældent rammer. Al 
statistik er imod dem. 
</p><p><b>12. Silkeborg</b></p><p><b>MB:</b> De scorede 8 mål i et helt efterår, og de har ikke forstærket sig 
henover vinter. De er helt generelt bare ikke et hold med klassen til at 
spille med i Superligaen. 
</p><p><b>EH:</b> Det er en done deal, og det har de også selv accepteret. De har 
taget den økonomiske indsprøjtning, et år i Superligaen sandsynligvis har 
været, og nu kan de komme tilbage i 1. division og regruppere. For de 
mangler rigtigt meget. De skulle nok slet ikke have været oppe til at starte 
med, og så er det egentlig fair nok, at de trækker stikket og accepterer 
nedrykning med det større perspektiv for øje. 
</p><p class="art-ext-other">

</p><p class=" bl-elem"/>	
</div>
</div></body></html>
