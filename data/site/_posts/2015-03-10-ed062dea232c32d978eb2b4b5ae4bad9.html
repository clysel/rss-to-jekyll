---
layout:     post
title: 	    "Kun seks michelinstjerner i hele Østeuropa"
post_author:	    
post_date:	    Tue, 10 Mar 2015 12:31:32 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2581151/kun-seks-michelinstjerner-i-hele-oesteuropa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Frankrig har 609 restauranter med michelinstjerner. Italien 332 og Tyskland 
281. 
</p><p>
Til sammenligning har Østeuropa til sammen seks. Tre i Budapest, to i Prag og 
en i Warszawa. Balkan-landene er slet ikke repræsenteret. 
</p><p>
I den 2015-udgaven af ’Main Cities of Europe – Restaurants &amp; 
Hotels 2015', der netop er udkommet i dag, fastholder Østeuropa sit samlede 
antal stjerner. Ingen er gået frem, ingen er gået tilbage. 
</p><p><b class="ext-link">FAKTA</b><a class="embeddedlink" href="http://politiken.dk/mad/ECE2580720/ny-europaeisk-michelinguide-disse-lande-loeber-med-stjernerne/">Ny europæisk michelinguide: Disse lande 
løber med stjernerne</a></p><p>
Ifølge Tom Nørgaard, der er redaktionschef på rejsebøgerne Turen Går Til og 
som har rejst - og spist - meget i både Østeuropa og på Balkan, er det op ad 
bakke med michelinmad i den del af Europa. Svingende økonomi er med til at 
forsinke den gastronomiske udvikling i Østeuropa og på Balkan. 
</p><p>
»Der er iværksættere lokalt, der ser et potentiale i at udvikle maden. I 
kølvandet på murens fald var der en hvis optimisme, men økonomien har ikke 
altid fulgt med. Man startede ikke med at få en masse gourmetrestauranter 
banket op, men byggede en ny samfundsstruktur. Forudsætningerne har været 
sværere end andre steder«
</p><p>
Tom Nørgaard fortæller, at eksempelvis Kroatien rykkede på madområdet for 
omkring fem år siden, men er nu gået i stå. 
</p><p>
»Den kritiske masse af folk, der har råd til at spise gourmetmad, er 
simpelthen for lille«, lyder det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2580579/stjernekokke-og-madskribenter-guider-til-europas-bedste-michelin-steder/">Stjernekokke og madskribenter 
guider til Europas bedste michelin-steder</a></p><p>
Et andet problem for de nye gastronomiske områder i Europa er også, at 
Michelin opfører sig konservativt i sin udvælgelse af restauranter, mener 
Tom Nørgaard. 
</p><p>
»I Kroatien er det ikke Zagreb (hovedstaden, red.), der rykker, men Istrien 
med trøffelskove og råvarer fra havet. Og så er Michelin et trægt maskineri. 
De var også meget længe om virkelig at få øjnene op for, at der herhjemme 
var restauranter uden for København«. 
</p><p>
Der er dog også lyspunkter, lyder det. 
</p><p>
»Man gør det, blandt andet i Warszawa, som man også har gjort mange andre 
steder; men genopdager den gastronomiske kulturarv og bringer det op til et 
højere kreativt niveau. Der er intet i vejen med råvarerne, men traditionelt 
har man lavet simpel bondekost. Det kan man vel godt sige uden at fornærme 
nogen«, siger Tom Nørgaard. 
</p><p><b class="ext-link">GUDIE</b><a class="embeddedlink" href="http://politiken.dk/rejser/storbyogkultur/ECE2579491/her-er-byen-hvor-du-kan-du-spise-michelin-mad-for-100-kroner/">Her er byen, hvor du kan du spise 
Michelin-mad for 100 kroner</a></p><p class=" bl-elem">
Selv om der er få restauranter med stjerner i Østeuropa og på Balkan, kan det 
være et rigtig godt sted at kaste sig ud i en stjerneoplevelse. Således 
koster en syvretters menu på en af Prags to michelinrestauranter 490 kroner 
per person. Andre steder i Europa, eksempelvis i Danmark, betaler gæster 
mindst det dobbelte. Og iI Budapest kan du få hovedretter på byens 
stjernerestauranter for en lille 100 kroneseddel. 
</p>	
</div>
</div></body></html>
