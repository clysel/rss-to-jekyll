---
layout:     post
title: 	    "Bundholdet chokerer med tre mål på 12 minutter"
post_author:	    
post_date:	    Sat, 14 Mar 2015 18:54:35 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2587803/bundholdet-chokerer-med-tre-maal-paa-12-minutter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Hvor skal man starte og slutte med sådan et fodboldresultat? 
</p><p>
Silkeborg havde scoret 3 mål i sæsonens første 10 udekampe - og scorede så 3 
mål på 12 MINUTTER. 
</p><p>
Silkeborg har tabt fem hjemmekampe i træk, men har nu maksimumpoint på udebane 
i 2015. 
</p><p>
FC Midtjylland er det eneste hold, der hidtil havde vundet på Sønderjyskes 
hjemmebane i denne sæson. 
</p><p>
Så hvor er logikken i at Sønderjyske - Silkeborg ender 1-4? 
</p><h3>
0-3 efter 23 minutter 
</h3><p>
Men det gjorde Superligakampen mellem nummer 8 og 12 altså, og som nævnt 
scorede Silkeborg sine 3 mål i løbet af 12 minutter. 
</p><p>
Først tog Robert Skov bolden godt med med hovedet og kanonerede den på 
stolpen, hvorefter Morten Beck Andersen headede returbolden i kassen efter 
11 minutter. 
</p><p>
Robert Skov havde også næstsidste fod på bolden, da hans hjørnespark blev 
forlænget ved første stolpe af Tommy Bechmann til et selvmål efter 17 
minutter. 
</p><p>
Og endnu et hjørnespark dannede optakten til 0-3-scoringen, da bolden blev 
lagt bagud til Nikolaj Ritter, der huggede den ind fra 17 meter. 
</p><h3>
Tre gode chancer til hjemmeholdet 
</h3><p>
Sønderjyske var usædvanligt spagfærdige i den pivende modvind i første 
halvleg, men hjemmeholdet gik på reduceringsjagt efter pausen, og Bjørn 
Paulsen misbrugte en 'direktør', da han alene igennem løftede bolden over 
fremstormende Thomas Nørgaard, men forbi mål. 
</p><p>
Bjørn Paulsen havde også et hovedstød på stolpen, og Tommy Bechmann sparkede 
forbi på en åben chance efter en times tid, da Sønderjyske havde presset 
Silkeborg langt tilbage på banen. 
</p><p>
Men da det ikke lykkedes, slog Silkeborg til igen. Adeola Runsewe løb kontra, 
fik lidt heldigt bolden med sig i en tackling og bankede den så ind under 
overliggeren til 4-0-målet efter 63 minutter. 
</p><h3>
Rødt kort og straffespark 
</h3><p>
Med 21 minutter tilbage blev der tændt op under Sønderjyske, da Marvin Pourie 
gik solo, blev nedlagt af Simon Jakobsen, der fik direkte rødt kort, inden 
tyskeren selv sendte straffesparket i kassen med en scoring mod sin 
tidligere klub. 
</p><p>
Silkeborg forsvarede sig i perioder med alle ti tilbageværende spillere i eget 
straffesparksfelt, men var lige så nærgående på de enkelte kontraangreb som 
det ineffektive hjemmehold, der var tættest på endnu en reducering, da Adama 
Guira ikke fik ram på et fladt indlæg ind foran mål. 
</p><p class=" bl-elem">
Nederlaget var det andet i træk for Sønderjyske, der tabte 4-0 ude mod FC 
Nordsjælland i sidste weekend, mens Silkeborg var 19 kampe om at vinde for 
første gang i denne sæson, men kun to uger om at fordoble antallet af sejre. 
Afstanden til en redning over nedrykningsstregen er dog på 13 point. 
</p>	
</div>
</div></body></html>
