---
layout:     post
title: 	    "Tårevædet Kasper Bruun udbokset i EM-kamp"
post_author:	    
post_date:	    Sun, 01 Mar 2015 09:09:41 +0100
post_site:	    politiken.dk 
post_link:	    http://politiken.dk/sport/boksning/ECE2568466/taarevaedet-kasper-bruun-udbokset-i-em-kamp/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lørdag aftens nederlag i kampen om EM-titlen var definitivt bokseren Kasper 
Bruuns sidste kamp.
</p><p>
Det slår den 27-årige bokser med tårer i øjnene fast over for TV2 Sport.
</p><p>
»Jeg tror lidt, at det er en blanding af det hele, der får mig til at reagere, 
som jeg gør«.
</p><p>
»For det første er jeg træt af at have tabt, og for det andet er det nok også 
tanken om, at det var den allersidste kamp i karrieren. For så er det jo 18 
år af mit liv, der er slut«, siger Kasper Bruun.
</p><p>
Kasper Bruun indstillede boksekarrieren for første gang for bare to måneder 
siden, men i januar fik han ganske uventet et tilbud om at møde Michele Di 
Rocco i karrierens største kamp om en EM-titel i Milano.
</p><p>
Bruun fandt boksehandskerne frem og gik i gang med at træne hen mod den store 
kamp, der skulle vise sig at blive yderst hård.
</p><h3>
Plan slået i stykker 
</h3><p>
Den fem år ældre Di Rocco var kampen igennem aggressiv, og i fjerde omgang 
måtte Kasper Bruun til tælling efter et hårdt slag til leveren.
</p><p>
Igen i slutningen af ottende omgang var den danske udfordrer i problemer, og i 
niende måtte han til tælling efter endnu et dybt slag. Kamplederen valgte at 
stoppe kampen.
</p><p>
»Jeg var ikke overrasket over, hvor god han var. Men han ramte meget præcist 
hver eneste gang, og det slog min plan for kampen en smule i stykker«.
</p><p>
»Jeg ville gerne have slået og så flyttet mig rundt om ham, men jeg blev 
stående for ofte på det samme sted, og så fik han nemt ved at komme ind på 
mig«, siger Kasper Bruun til TV2 Sport.
</p><p class=" bl-elem">
Kasper Bruun tabte to ud af sine 22 kampe i karrieren.
</p>	
</div>
</div></body></html>
