---
layout:     post
title: 	    "Milliardærerne donerer sig til magten"
post_author:	    
post_date:	    Thu, 14 May 2015 10:14:39 +0200
post_site:	    politiken.dk 
post_link:	    http://politiken.dk/oekonomi/ECE2669152/milliardaererne-donerer-sig-til-magten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Små 2.000 er der af dem på verdensplan, så antallet er til at overskue. Langt 
sværere er det at gribe om den politiske indflydelse, verdens milliardærer 
donerer sig til under valgkampe og ved påvirkning af de politiske processer. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p> Obama ville hæve skatterne for de rige, og det blev afgørende for, at de trak støtten</p><p class=" bl-elem"/>

<p class="sender">
</p><p class=" bl-elem">Darrell West </p> 

</blockquote>
</div><p>
En sådan kortlægning er ikke desto mindre, hvad den amerikanske forfatter og 
politolog Darrell West har forsøgt sig med. Resultatet står at læse i bogen 
’Billionaires’ (milliardærer, red.) om milliardærernes politiske aktivisme. 
Hovedparten af dem bor i USA, indleder vicedirektøren for en af Washingtons 
ældste centrum-tænketanke, Brookings Institution, inden tirsdagens 
forelæsning på CBS – Copenhagen Business School, som har inviteret ham til 
Danmark. </p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2270078/kapitalismens-kritikere-er-usas-nye-vismaend/">Kapitalismens kritikere er 
USA's nye vismænd</a></p><p>
»Den store mængde pengestrømme i amerikansk politik samt fornemmelsen af, at 
de ekstremt rige engagerer sig mere aktivt i dag end før, fangede min 
opmærksomhed. Mange af pengene bliver doneret i hemmelighed, så folk ved 
ikke, hvem der står bag bestemte budskaber«, siger Darrell West, da 
Politiken møder ham i København. 
</p><h3>
Milliardærer på stemmesedlen 
</h3><p>
Michael Bloomberg, George Soros, Donald Trump og Rupert Murdoch er blot nogle 
af de mest kendte amerikanske milliardærer, hvis aktivisme bliver behandlet 
i bogen. Men de er langtfra de eneste, viser Darrell Wests studier. To ud af 
tre milliardærer bidrager således aktivt til politiske partiers kampagner, 
mens det for USA’s befolkning som helhed kun er 14 procent. 
</p><p>
»Frem mod valget i 2016 har de konservative brødre Charles og David Koch 
annonceret at ville bruge op til 889 millioner dollars (knap 6 milliarder 
kroner, red.) på en republikansk kampagne, som måske i alt bliver på omkring 
6 milliarder dollars (knap 40 milliarder kroner). Det er beløb af en 
størrelse, som får nogen til at spørge, hvordan det vil påvirke politik, 
myndighedernes handlemåder og demokratiet som sådan«, siger Darrell West. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/gloekonomi/ECE2269636/oekonomer-om-bestseller-bog-vi-kan-se-de-samme-tendenser-i-danmark/">Økonomer om bestseller-bog: 
»Vi kan se de samme tendenser i Danmark«</a></p><p>
Men ’Billionaires’ skuer også ud over de amerikanske grænser, hvor navne som 
den georgiske premierminister og milliardær Bidzina Ivanishvili og Italiens 
mangeårige ministerpræsident Silvio Berlusconi er blandt de europæiske 
repræsentanter for milliardærernes indtog i politik– også som valgte 
repræsentanter. 
</p><p>
»Milliardærer har kandideret ved valg i omkring 12 lande, og for det meste 
ender de faktisk med at vinde. Der udvikles hele tiden nye former for 
milliardæraktivisme. Virksomheder er eksempelvis begyndt at kanalisere store 
summer over i nonprofitorganiseringer, som skal påvirke politikken i en 
bestemt retning«. 
</p><p>
Internationalt set er der stor forskel på, hvordan de politiske systemer tager 
imod milliardærernes indtog. 
</p><p>
»I den ene ende har du Kina og Rusland, som udøver skarp kontrol med deres 
milliardærer for at holde dem fra den politiske proces, så regimet ikke 
trues. I mange europæiske lande er der meget eksplicitte regler for at holde 
de store penge ude af politik, men ved det netop afholdte britiske valg var 
omkring 70 procent af den konservative kampagnes donationer fra folk, der 
gav 100.000 dollars eller mere. USA befinder sig i den anden ende af 
spektret, som Det Vilde Vesten, hvor næsten alt er tilladt«. 
</p><div class="art-quote article-box">
<p class="quote"/>
<blockquote>
<p class="quote-txt">
Så hvis de vælger at bruge 1 milliard på at påvirke den politiske proces, gør 
det dem på ingen måde fattigere. De kan finansiere det af bare et års 
værditilvækst
</p>
<p class="sender">
Darrell West 
</p>
</blockquote>
</div><p>
Men sådan har det ikke altid været. </p><p>
»Efter Watergate-skandalen i 1970’erne blev der sat grænser for, hvor mange 
penge rige personer kunne donere; der var stramme offentlighedsregler og 
generelle begrænsninger på kampagnernes størrelse. Gennem de seneste 40 år 
er næsten hver eneste af de regler blevet fjernet eller reduceret markant. 
Så selv om man bor i et land med stramme regler om kampagnemidler, kan de 
være væk om 10 eller 20 år. Vi taler globale trends her, hvor milliardærer i 
et land kopierer fra andre lande. Det vil også påvirke udviklingen i 
Danmark, hvor reglerne om gennemsigtighed ikke er særlig stærke, så vidt jeg 
forstår«. 
</p><h3>
Fokus på økonomien 
</h3><p>
Det er først og fremmest ren økonomisk interesse, der får de superrige til at 
investere i de politiske processer, anfører Darrell West. 
</p><p>
»De gør det, fordi det i den grad kan betale sig for deres forretninger. 
Bruger du et begrænset antal millioner på at påvirke regeringen, kan det 
sikre dit selskab langt flere millioner på grund af sænkede skatter eller 
fritagelse fra regulering på andre områder. De har en investeringstilgang 
til spørgsmålet, fordi politisk indflydelse kan give et ganske 
ekstraordinært afkast«. 
</p><p><i class=" bl-elem">Men George Soros og Koch-brødrene repræsenterer vel ganske forskellige 
politiske positioner?</i></p><p>
»Men lige når det kommer til beskatning, er de næsten altid helt enige uanset 
ideologi. Obama havde store problemer i 2012 med at få de progressive 
milliardærer til at støtte ham, selv om de var enige med ham på 80 procent 
af spørgsmålene. Men Obama ville hæve skatterne for de rige, og det blev 
afgørende for, at de trak støtten«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/magasinet/interview/ECE2306337/piketty-jeg-tror-paa-kapitalismen/">Piketty: »Jeg tror på 
kapitalismen«</a></p><p>
Hovedårsagen til milliardærernes voksende evne til at investere i politiske 
pres skal findes i den ophobning af kapital, som også den franske økonom 
Thomas Piketty har beskrevet i sin omdiskuterede bog om den voksende ulighed 
i de avancerede samfund. 
</p><p>
»Nogle af hans pointer skal tages meget alvorligt. Der er ingen tvivl om, at 
værdien af kapital i dag vokser med højere vækstrater, end lønninger gør. 
Har du penge, bliver det lettere at tjene flere penge, og din kapital vil 
således vokse. Koch-brødrene har 84 milliarder dollars til deling mellem 
sig, og deres pengetank vokser med 5 til 10 procent om året. Det er 4 til 8 
milliarder mere om året. Så hvis de vælger at bruge 1 milliard på at påvirke 
den politiske proces, gør det dem på ingen måde fattigere. De kan finansiere 
det af bare et års værditilvækst«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/faglitteratur_boger/ECE2270067/bog-om-kapitalismens-historie-og-fremtid-er-enestaaende/">Bog om kapitalismens historie 
og fremtid er enestående</a></p><p>
Darrell West og resten af Brookings Institution finansieres primært via den 
fond, der er oprettet til formålet, men modtager også donationer fra nogle 
af de milliardærer, hvis indflydelse politilogen i dag sætter spørgsmålstegn 
ved. 
</p><p class=" bl-elem">
Således figurerer en vis Bill &amp; Melinda Gates Foundation og den 
amerikanske storbank JP Morgan Chase som nogle af dem, der investerede over 
2 millioner dollars i tænketankens arbejde sidste år. 
</p>	
</div>

</div></body></html>
