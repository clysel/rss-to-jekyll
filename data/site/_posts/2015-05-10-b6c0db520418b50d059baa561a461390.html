---
layout:     post
title: 	    "Dansk veteran kommer på hårdt arbejde i jagten på Giro-succes"
post_author:	    
post_date:	    Sun, 10 May 2015 12:19:29 +0200
post_site:	    politiken.dk 
post_link:	    http://politiken.dk/sport/cykling/ECE2663486/dansk-veteran-kommer-paa-haardt-arbejde-i-jagten-paa-giro-succes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Aspiranterne til de samlede topplaceringer i årets Giro d’Italia kan efter 
gårsdagens kraftudfoldelser i den kollektive tempodisciplin se frem til en 
forholdsvis fredelig dag. Det sker, når den 98. udgave af den italienske 
cykelrundtur fortsætter langs Rivieraen med 177 km fra Albenga til hovedbyen 
i Ligurien Genova. 
</p><p>
Her er det nemlig sprinterne, der må forventes at indtage hovedrollerne. For 
selv om ruten også byder på en beskeden stigning i 4. kategori, som gør det 
muligt at uddele løbets første bjergtrøje, er den generelt så flad, at det 
vil undre meget, om strabadserne ikke munder ud i en massespurt. 
</p><h3>
Greipel har vundet etaper i alle de tre store rundture 
</h3><p>
Sidste års mest vindende rytter i det hele taget, tyskeren André Greipel 
(Lotto-Soudal), lægger da heller ikke skjul på, at han har blikket meget 
skarpt rettet mod den forestående opgave. 
</p><p><b class="ext-link">FAKTA: </b><a class="embeddedlink" href="http://politiken.dk/sport/cykling/ECE2416587/saadan-koeres-giro-ditalia-2015/">Sådan køres Giro d’Italia 2015</a></p><p>
»Nu kommer den første chance for en sejr«, lyder twitter-meldingen fra den 
32-årige Greipel, der har vundet etaper i alle de tre store nationale 
rundture, men som ikke har deltaget i Giroen siden 2010, da han slog til på 
18. etape. 
</p><p>
Greipels stræben efter hurtig succes indebærer også, at der venter hårdt 
arbejde for hans danske holdkammerat Lars Bak. 
</p><h3>
Lars Bak skal banen vejen for massespurt 
</h3><p>
Den 35-årige veteran vil i dag givetvis være at se i front for feltet i sin 
vanlige kraftfulde stil i bestræbelserne på at holde tropperne samlet, så 
hans tyske kaptajn kan udnytte sine eksplosive kvaliteter i finalen. 
</p><p>
Lars Bak og Greipel var blandt de fem Lotto-Soudal-ryttere, der i går 
fuldførte holdløbet på en 12. plads - 31 sekunder efter Orica-GreenEdge. De 
tre andre var truppens belgiske klassementshåb Jurgen Van den Broeck samt 
dennes landsmænd Maxime Monfort og Stig Broeckx. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2662970/droemmestart-paa-giroen-for-contador-og-foraarets-uheldige-helt/">Drømmestart på Giroen for 
Contador og forårets uheldige helt</a></p><p>
Greipels værste konkurrenter i spurten må forventes at blive sloveneren Luka 
Mezgec (Giant-Alpecin), australieren Michael Matthews (Orica-GreenEdge), 
italienerne Sacha Modolo (Lampre-Merida), Matteo Pelucchi (IAM) og Giascomo 
Nizzolo (Trek) samt hollænderen Moreno Hofland (Lotto-Jumbo) og spanieren 
Juan José Lobato (Movistar). 
</p><p>
Desuden skal det blive interessant at se, om også den 41-årige italienske 
veteran Alessandro Petacchi (Southeast) med 22 Giro-etapesejre på 
rekordlisten fortsat er i stand til at hævde sig. 
</p><h3>
Førertrøjen bliver hos Orica-GreenEdge 
</h3><p>
At førertrøjen bliver hos det australske Orica-GreenEdge mandskab, synes 
nogenlunde indlysende. Til gengæld kan det sagtens tænkes, at den skifter 
ejermand fra Simon Gerrans til eksempelvis landsmanden Michael Matthews. 
</p><p>
Noget tilsvarende skete sidste år, da Michael Matthews med en 8. plads på 2. 
etape detroniserede sin canadiske holdkammerat Svein Tuft, efter at denne 
havde været først over stregen i det indledende holdløb. 
</p><p>
Potentielt er der foruden Matthews fire andre Orica-GreenEdge-aktører med 
førertrøjen inden for rækkeidde. Også australierne Michael Hepburn og Simnon 
Clarke, hollænderen Pieter Weening og colombianeren Esteban Chaves fulgte 
nemlig Gerrans til vejs ende. 
</p><h3>
Intet hastværk hos Tinkoff-saxo 
</h3><p>
Hos Tinkoff-Saxo har holdet absolut intet hastværk med at sætte et angreb på 
førertrøjen ind, og efter den fine 2. plads i går lurer italieneren Manuele 
Boaro, tjekken Roman Kreuziger, australieren Michael Rogers, Contador og 
danske Christopher Juul-Jensen nu i denne rækkefølge på placeringerne fra 
nr. 7 og nedefter med et minus på syv sekunder til Orica-GreenEdge-klanen. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2662373/paa-en-idyllisk-cykelsti-ved-middelhavet-findes-den-foerste-giro-vinder/">På en idyllisk cykelsti ved 
Middelhavet findes den første Giro-vinder</a></p><p>
»Starten på Giroen har simpelthen været perfekt«, konstaterer Alberto 
Contador. 
</p><p>
»Selvfølgelig vil man da altid gerne vinde, men for os handler det udelukkende 
om det samlede klassement, og jeg kunne ikke have ønsket mig en meget bedre 
optakt til de tre uger«. 
</p><p class=" bl-elem">
»Ud over resultatet har vi også dejligt vejr, og med den begejstring, der 
møder os overalt, hvor vi kommer frem, er det en fantastisk atmosfære at 
konkurrere i«. 
</p>	
</div>

</div></body></html>
