---
layout:     post
title: 	    "Thulesen vil have 'britisk' folkeafstemning i Danmark"
post_author:	    
post_date:	    Fri, 08 May 2015 16:25:51 +0200
post_site:	    politiken.dk 
post_link:	    http://politiken.dk/indland/politik/ECE2661428/thulesen-vil-have-britisk-folkeafstemning-i-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En ny borgerlig regering skal forlade den ’tyske’ linje i EU-politikken og 
vende sig mod Storbritannien med aktiv støtte til den britiske 
premierminister David Cameron, der forsøger at forhandle en britisk aftale 
på plads med de øvrige EU-lande med blandt andet begrænsninger af 
arbejdskraftens fri bevægelighed. 
</p><p>
Når en britisk aftale så er faldet på plads, skal regeringen udskrive en 
folkeafstemning, hvor danskerne kan vælge samme forhold, som briterne har 
forhandlet sig frem til. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/fokus_int/britiskvalg/ECE2660556/df-jubler-over-britisk-valg-vil-kopiere-camerons-eu-afsteming/">DF jubler over britisk valg: Vil 
kopiere Camerons EU-afsteming</a></p><p>
Sådan lyder meldingen fra Dansk Folkepartis formand, Kristian Thulesen Dahl, 
efter det britiske valg torsdag gjorde David Camerons konservative til 
landets største parti igen. 
</p><p>
»Min holdning er punkt ét: Danmark skal være et land, som aktivt støtter 
Storbritannien i at få udviklet den her pakke, så de har noget at gå til 
briterne med. Punkt to: Den pakke, som briterne opnår, fordi det er et stort 
land med en stor forhandlingskraft, skal danskerne også have mulighed for at 
tilvælge. Danskerne skal så også gerne spørges ved en folkeafstemning, som 
briterne i givet fald får«, siger Kristian Thulesen Dahl. 
</p><h3>
Vi skal være en allieret af Storbritannien 
</h3><p>
David Cameron har annonceret, at Storbritanniens forhold til EU skal 
reformeres grundlæggende, og resultatet skal sendes til folkeafstemning 
inden 2017, hvis han genvinder regeringsmagten. Cameron vil blandt andet 
begrænse adgangen til velfærdsydelser for EU-borgere, der er i 
Storbritannien for at arbejde. For eksempel skal de først kunne få 
børnefamilieydelse efter fire års ophold og ikke til børn, der ikke bor i 
Storbritannien. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis EU skal være en succes på lang sigt, kræver det jo, at EU fungerer i 
harmoni med borgerne i de forskellige lande
</p>
<p class="sender">
Kristian Thulesen Dahl, DF 
</p>
</blockquote>
</div><p>
EU-kommissionen har efterlyst britisk dokumentation for, at EU-borgere skulle 
flytte til Storbritannien for at modtage offentlige ydelser. Tyskland har 
signaleret, at man er lydhør, men ikke vil begrænse arbejdskraftens frie 
bevægelighed. Den danske regering har med statsminister Helle 
Thorning-Schmidt (S) i spidsen lagt sig tæt op af Tyskland i EU-spørgsmål, 
men det skal laves om, hvis der kommer en borgerlig regering, mener Kristian 
Thulesen Dahl. </p><p>
»Nu har vi haft tre et halvt år, hvor Thorning drejede Danmark ind til nærmest 
at være et ekko af Tyskland. Det, jeg går efter, er, at nyt flertal på 
Christiansborg kigger langt mere den britiske vej og bliver set som en 
allieret til Storbritannien«, siger han. 
</p><h3>
DF: Lars Løkke vil EU mindre end Thorning 
</h3><p>
Da Venstres formand, Lars Løkke Rasmussen, i november sidste år besøgte 
Berlin, advarede han netop mod den britiske vej. 
</p><p>
»Jeg mener, det ville være en fejl at lade sig lokke af den der 
Cameron-strategi set med danske øjne. I stedet skal vi søge an alliance med 
sådan en som Merkel, som jeg klart fornemmer vil den europæiske integration, 
men også vil den på en måde, der er forenelig med nationernes særkende«, 
sagde han til Berlingske. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2658926/regeringen-i-mindretal-nu-skal-eus-oversete-love-frem-i-lyset/">Regeringen i mindretal: Nu skal 
EU's oversete love frem i lyset</a></p><p><i class=" bl-elem">Thorning læner sig meget op ad Tyskland, men det gør Løkke jo også. Han 
siger, vi skal så tæt på EUs hjertekammer som muligt. Tror du, han vil gøre 
det meget anderledes end Thorning?</i></p><p>
»I løbet af de sidste par år har Lars Løkke og Venstre jo udsendt lidt 
forskellige signaler, hvad det angår, for dels er jeg enig med dig i, at de 
har lavet en aftale om retsforbeholdet, hvor de i indledningen skriver, at 
vi skal være så tæt på kernen af EU som muligt, og det er jo så tæt på 
eurolandene som muligt. På den anden side har vi oplevet Lars Løkke stå 
skulder ved skulder med mig i spørgsmålet omkring det uholdbare i børnecheck 
til østeuropæere uden genoptjeningskrav og på den måde lagt sig på en linje, 
der kræver, at vi kan håndhæve reglerne eller ændrer EU-reglerne, så det 
bliver muligt. Det er den britiske vej. Min pointe er, at for at nå det, vi 
i fællesskab i virkeligheden formulerer, er det nødvendigt at Danmark kæmper 
den her kamp sammen med Storbritannien«, siger Kristian Thulsen Dahl. 
</p><h3>
Ikke afgørende om Danmark skal ud af EU 
</h3><p>
Der er teoretisk set flere måder at imødekomme nogle af Storbritanniens krav, 
men en traktatændring bliver betragtet som usandsynlig, og en særlig britisk 
protokol – en undtagelse – vil skulle godkendes i alle lande plus i 
EU-parlamentet. Derfor kan David Cameron meget vel risikere at skuffe sine 
vælgere. David Cameron truer indirekte med en britisk udmeldelse, hvis 
forhandlingerne ikke lykkes. 
</p><p>
Så langt vil Thulesen Dahl ikke gå. 
</p><p>
»Det er ikke afgørende for os, for vi har ikke noget ønske om, at Danmark 
melder sig ud af EU. Vi har ikke det synspunkt, at hvis briterne lander der, 
at vi så nødvendigvis skal lande der. Vi anerkender, at Danmark har en anden 
størrelse som land og har nogle andre hensyn at varetage som land«, siger 
han. 
</p><p><b class="ext-link">LÆS ANALYSE</b><a class="embeddedlink" href="http://politiken.dk/udland/int_europa/ECE2661061/analyse-hvad-vil-du-saa-cameron-slaget-om-storbritannien-kan-begynde/">Hvad vil du så, Cameron? Slaget 
om Storbritannien kan begynde</a></p><p>
Kristian Thulesen Dahl vil ikke forklare, hvad konsekvensen bliver, hvis Løkke 
ikke følger hans opfordring: 
</p><p>
»Man kan også sige, at hvis EU skal være en succes på lang sigt, kræver det 
jo, at EU fungerer i harmoni med borgerne i de forskellige lande. Det tror 
jeg også de her folk oppe i det høje tårn i Bruxelles må indse. Det kræver, 
at der er områder, hvor man accepterer, at landene kan vælge at gå 
forskellige veje. Min pointe er sådan set, at hvis man gerne vil EU og 
ønsker EU en masse godt på lang sigt, så er Storbritanniens vej en gave«, 
siger han. 
</p><h3>
DF afviser at være løntrykkere 
</h3><p><i class=" bl-elem">Folket i de fleste EU-lande - også i Danmark - støtter jo EU-samarbejdet og 
er jo også i spørgsmål om det retlige forbehold parat til at gå med 
regeringen. Folket er vel mere for EU, end du lægger op til? </i></p><p>
»Nu får vi en folkeafstemning om det retlige, så får vi se. Man troede jo 
også, at danskerne ville have euro, og det ville danskerne jo ikke. Det, der 
har gjort, at der er kommet en meget stor skepsis i mange lande er, at man 
bliver mødt med budskabet, at hvis man ikke er med på det her næste skridt, 
så er man slet ikke med«, siger han. 
</p><p><i class=" bl-elem">Gør det ikke indtryk på dig, at erhvervslivet i Danmark såvel som i England 
advarer mod at begrænse den fri bevægelighed og tværtimod siger, at det er 
noget af det, vi lever af? </i></p><p>
»Jeg synes ikke, det er overraskende, at virksomheder tænker på, hvordan de 
kan få det største udbud af arbejdskraft til rådighed. Det er jo en helt 
klassisk problemstilling, at lønmodtagerne gerne vil have en ordentlig løn, 
og arbejdsgiverne jo gerne vil have dygtige medarbejdere så billigt som 
muligt. Der er det jo klart, at jo større udbud af arbejdskraft, jo nemmere 
er det at holde lønningerne nede«. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/fokus_int/britiskvalg/ECE2660386/styrket-cameron-kan-vaere-gode-nyheder-for-eu/">Styrket Cameron kan være gode 
nyheder for EU</a></p><p><i class=" bl-elem">I har jo selv lavet mange reformer, som havde det eksplicitte formål at øge 
arbejdsudbuddet. Vil det sige, at I hver eneste gang i virkeligheden var med 
til at trykke lønnen? </i></p><p>
»Nej, nej, det handler om, at det er et mål at få så mange danskere ud i 
arbejde. I forhold til Østeuropa er det ikke nødvendigvis et spørgsmål om 
arbejdskraft, vi ikke selv har til rådighed«. 
</p><p><i class=" bl-elem">Men det er jo tit en arbejdskraft, som ikke er til rådighed ellers. 
Østeuropæere besætter jo mange stillinger, som ikke ellers ville være besat? </i></p><p>
»Vi ønsker jo selvfølgelig et system, hvor man søger arbejdstilladelse i 
Danmark, hvis det er, og der, hvor man ikke har dansk arbejdskraft til 
rådighed, skal man have mulighed for at hente arbejdskraft udefra«, siger 
Kristian Thulesen Dahl. 
</p><h3>
K afviser DF's krav 
</h3><p>
De konservatives EU-ordfører, Lars Barfoed, afviser blankt, at de vil stille 
samme krav til Lars Løkke, hvis han bliver statsminister. 
</p><p>
»Man kan ikke på forhånd melde ud, at man vil støtte Camerons krav, når man 
ikke kender dem til fulde. Der er ingen anledning til, at Danmark skal 
stemme om vores EU- medlemskab, uanset hvad briterne gør«. 
</p><p>
I stedet opfordrer Lars Barfoed til, at Danmark udnytter Storbritanniens ønske 
om mindre EU til selv at få rullet noget suverænitet tilbage i Folketinget. 
Eksempelvis hvilke kriterier Danmark giver EU-borgere overførselsindkomster 
efter. 
</p><p class=" bl-elem">
Hos Liberal Alliance finder man »mange af Camerons krav fornuftige«. Men, 
understreger partiets EU-fører Mette Bock, det er useriøst at stille krav 
til Lars Løkke om at støtte noget, ingen endnu kender omfanget af. 
</p>	
</div>

</div></body></html>
