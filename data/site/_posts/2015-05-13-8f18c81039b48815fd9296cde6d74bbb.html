---
layout:     post
title: 	    "Butikskæde sælger vådservietter med ulovlig hormonkemi"
post_author:	    
post_date:	    Wed, 13 May 2015 17:42:04 +0200
post_site:	    politiken.dk 
post_link:	    http://politiken.dk/forbrugogliv/forbrug/forbrugersikkerhed/ECE2668159/butikskaede-saelger-vaadservietter-med-ulovlig-hormonkemi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den populære butikskæde ’Normal’, der sælger mærkevarer til lave priser, 
sælger også vådservietter, der indeholder stoffer, som er forbudte i 
produkter til børn under tre år. 
</p><p>
Det har Forbrugerrådet Tænk konstateret ved en stikprøvekontrol i butikskæden. 
</p><p>
»Sjældent har jeg set så lang en liste af uønskede stoffer i et 
babyplejeprodukt«, siger Claus Jørgensen, projektchef i Forbrugerrådet Tænk 
Kemi om den 'værste' af de to pakker med vådservietter, ’Softies Baby 
Wipes’. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/forbrugerkemi/ECE2630332/svanemaerkede-vaadservietter-kan-vaere-staerkt-allergifremkaldende/">Svanemærkede vådservietter kan 
være stærkt allergifremkaldende</a></p><p>
Vådservietterne ’Babydream’ indeholder stoffet propylparaben, mens ’Softies 
Baby Wipes’ indeholder både propyl-, butyl og isobutylparaben. Alle 
stofferne er forbudte i babyplejeprodukter på det danske marked, da de kan 
virke hormonforstyrrende. 
</p><p>
Hormonforstyrrende stoffer er mistænkt for en lang række uønskede effekter, 
for eksempel at forårsage lav sædkvalitet hos drenge og for tidlig pubertet 
hos piger. 
</p><p>
Claus Jørgensen henviser til, at vådservietterne også indeholder en række 
andre stoffer, som Forbrugerrådet Tænk Kemi finder problematiske. 
</p><p>
I Danmark har de parabener, som fandtes i ’Babydream’ og ’Softies Baby Wipes’, 
været forbudt i alle produkter til børn under tre år siden 2011. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/forbrugerkemi/ECE2417226/vaadservietter-doejer-fortsat-med-ubehagelig-kemi/">Vådservietter døjer fortsat 
med ubehagelig kemi</a></p><p>
Derfor har Forbrugerrådet Tænk Kemi anmeldt de ulovlige produkter til 
Miljøstyrelsen. 
</p><p>
»Vi ser frem til, at de hurtigt får fjernet de ulovlige produkter og håber, at 
de også fremadrettet vil holde et vågent øje med Normal og lignende 
butikker, der parallelimporterer forbrugerprodukter«, siger Claus Jørgensen. 
</p><p>
’Normal’, hvor vådservietterne var købt, oplyser, at man efter Forbrugerrådet 
Tænk Kemis anmeldelse har fjernet mærkerne fra hylderne i alle butikker. 
</p><p class=" bl-elem">
Forbrugere, der har købt vådservietterne, opfordres til at undlade at bruge 
dem eller returnere dem til butikken. 
</p>	
</div>

</div></body></html>
