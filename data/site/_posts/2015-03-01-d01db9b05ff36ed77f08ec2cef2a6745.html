---
layout:     post
title: 	    "Interview: Gudmundur spår landsholdet en smuk fremtid"
post_author:	    
post_date:	    Sun, 01 Mar 2015 17:40:28 +0100
post_site:	    politiken.dk 
post_link:	    http://politiken.dk/sport/haandbold/ECE2568143/interview-gudmundur-spaar-landsholdet-en-smuk-fremtid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Program for 2015-16</p><p>Landsholdet </p>
<div class="fakta-body" data-buildingblock="embedded_factboxlink">
<p><b>27. april-3. maj 2015: </b> Hviderusland-Danmark (EM-kvalifikation), Danmark-Hviderusland (EM-kvalifikation).</p><p><b>8. juni-14. juni 2015: </b>Litauen-Danmark (EM-kvalifikation), Danmark-Bosnien (EM-kvalifikation).</p><p><b>20. juni 2015:</b> Polen-Danmark (testkamp).</p><p><b>Januar 2016:</b> Evt. EM i Polen.</p><p><b>April 2016:</b> Evt. OL-kvalifikation (vinder Danmark EM, er holdet direkte videre til legene i Rio de Janeiro).</p><p class=" bl-elem"><b>August 2016:</b> Evt. OL i Rio.</p>
</div>
</div><p>
Gad vide, om jeg flåede ham væk fra morgenbordet, da jeg ringede og fangede 
ham et sted i Island. Eller måske var han ved at vaske op. Eller tørre støv 
af. Men han var i hvert fald ikke ude og fiske. For det sagde han, da jeg 
spurgte. 
</p><p>
Men under alle omstændigheder var Gudmundur Gudmundsson ikke længe om at liste 
hen til computeren, som garanteret var tunet ind på håndbold. 
</p><p><b>Helst ikke for meget problemsnak</b></p><p>
Han kunne nemlig hurtigt svare på spørgsmål om VM-slutrunden i Qatar, på de 
danske spilleres præstationer, som han – dansk landstræner i nu mere end et 
halvt år – havde ansvaret for, og på spørgsmål om forventninger til 
fremtiden. 
</p><p>
Nede i Qatar, tilbage i januar, gav islændingen, som nok var en smule 
»forskrækket« over det store danske medieopbud og de mange levende 
tv-kameraer, klart udtryk for, at han ikke bryder sig om negativ tale. Om 
fokusering på problemer. 
</p><p><b class="ext-link">Politiken i Qatar:</b><a class="embeddedlink" href="http://politiken.dk/sport/haandbold/haandboldvmmaend/ECE2526936/politiken-i-qatar-det-sidste-skub-op-paa-tribunen-manglede/">Det sidste skub op på tribunen 
manglede</a></p><div class="art-quote article-box">
<p class="quote"/>
<blockquote>
<p class="quote-txt">
Hele truppen viste meget flot moral, og det var vigtigt. Nu mødes vi igen i 
slutningen af april for at forberede os på en fremtid, der ser god ud 
for holdet. Jeg er meget optimistisk
</p>
<p class="sender">
</p><p class=" bl-elem"> Gudmundur Gudmundsson, landstræner</p> 

</blockquote>
</div><p>
Derfor kom der heller ingen triste og bekymrede meldinger fra den islandske 
ende af telefonen. </p><p>
Kun ord om alt det gode, han oplevede i Qatar sammen med spillerne – og om det 
solskin, der venter det danske landshold rundt om hjørnet. 
</p><p>
»Nu har jeg lavet en komplet analyse af alle vores kampe; det har jeg brugt de 
seneste uger på. Jeg har genset alle kampene, dog med forskellig fokus – på 
forsvaret, på angrebet, på vores returløb, på vores spil i overtal og 
undertal. Ja, på alle detaljer. For jeg har villet se, om mit indtryk i 
Qatar også kunne holde, når jeg så det hele på video«, sagde Gudmundur 
Gudmundsson i telefonen. 
</p><p><b class="ext-link">TALENT:</b><a class="embeddedlink" href="http://politiken.dk/sport/haandbold/ECE2530600/mads-hoejreback-gav-en-flot-kamp-og-spillede-sig-ind-i-fremtiden/">Mads Højreback gav en flot kamp og 
spillede sig ind i fremtiden</a></p><p><i class=" bl-elem">Og kunne det så det?</i></p><p>
»Lad mig først sige, at min vinkel har været kritisk – og selvkritisk. Men ja, 
det er mit indtryk, at vi leverede et godt VM. Vi spillede bedre og bedre 
gennem turneringen, og jeg er tilfreds. Meget tilfreds. Det er den følelse, 
jeg sidder tilbage med«. 
</p><h3>
Brødrene er blevet en succes 
</h3><p><i class=" bl-elem">Er der noget særligt, du vil fremhæve?</i></p><p>
»Som udgangspunkt skal man huske, at vi nærmest er i begyndelsen af et 
projekt. Jeg er kommet til som ny landstræner. Jeg har nogle ideer, jeg vil 
realisere, ting, jeg vil ændre, og den slags tager tid. Og både i 
træningslejren op til VM og under selve slutrunden kunne jeg se en positiv 
udvikling på flere områder. Ikke mindst forsvaret udviklede sig stærkt, og 
især mod aggressive hold med stærke individualister – som Kroatien«. 
</p><p><i class=" bl-elem">Hvad er de stærkeste elementer i det danske forsvarsspil?</i></p><p>
»Jeg er meget tilfreds med, at satsningen på at spille brødrene René og Henrik 
Toft sammen i midterforsvaret blev en succes. Det er jeg glad for. Og så er 
det også tilfredsstillende, at vi har kunnet flytte Jesper Nøddesbo fra 
backsiden i forsvaret og ind på midten som afløser. Dér er han blevet et 
stærkt alternativ til brødrene«. 
</p><p><i class=" bl-elem">Alt er altså bare »meget tilfredsstillende«, som du siger?</i></p><p>
»Selvfølgelig er der nogle steder, hvor vi skal slibe kanter og finjustere et 
par detaljer. Men ved du hvad, det er ude i marginalerne. Det er småting og 
ikke noget, jeg på nogen måde anser for problemer. Måske brænder vi lidt for 
meget, men når jeg kigger dybt i statistikkerne fra VM og sammenligner os 
med de øvrige hold i top-6, så står vi altså godt«. 
</p><p>
»Jeg har intet at klage over. Vi har en total scoringsprocent på 66, vi scorer 
på 84 procent af fløjafslutningerne – og ja, ude på højre fløj har vi 
verdens to bedste spillere, og i venstre side er det næsten det samme. Og vi 
scorer på 85 procent af vores gennembrudsforsøg«. 
</p><p><i class=" bl-elem">Før VM – og efter Thomas Mogensens definitive beslutning om at stoppe på 
landsholdet – lignede dit hold et mandskab uden egentlig playmaker. VM 
bragte Rasmus Lauge og Mads Mensah i spil – kunne de udfylde tomrummet?</i></p><p>
»Vi havde et problem efter Thomas Mogensens beslutning. Rasmus Lauge havde 
været langtidsskadet, Mads Mensah fik meget lidt spilletid i sin tyske klub, 
og Morten Olsen blev skadet i sidste øjeblik. Men Lauge fightede sig ind på 
holdet. Han gjorde det meget fint under VM, og han hører til på den plads i 
fremtiden. Han tog ansvar, vandt mange mand til mand-dueller, og hans skud 
var farlige. Og da vi bragte Mads Mensah ind i turneringen i stedet for 
Michael Damgaard, der jo ellers havde været fantastisk i testturneringen, 
men som ikke kunne leve op til det under VM, fik vi mere fysik på holdet. 
Mads markerede sig som en afgørende kraft, og nu håber jeg blot, at han får 
mere spilletid i Rhein-Neckar, for det er af stor vigtighed for 
landsholdet«. 
</p><h3>
Spillerne skal sunde sig 
</h3><p><i class=" bl-elem">På højrebackpladsen fik Kasper Søndergaard ikke megen spilletid, blandt 
andet fordi Mads Christiansen spillede sin hidtil bedste slutrunde, og 
undervejs kom der forskellige signaler fra Kasper Søndergaard om hans 
landsholdsfremtid. Har du talt med ham om det?</i></p><p>
»Nej, det har jeg endnu ikke. Spillerne skal lige have tid til at sunde sig 
oven på indtrykkene fra VM, inden der træffes store beslutninger«. 
</p><p>
»Jeg synes ellers, vi skiftede meget ud, men det er rigtigt, at spillere som 
Søndergaard, Henrik Møllgaard og Bo Spellerberg ikke fik megen tid på banen. 
Men det var dikteret af det, der var brug for i de enkelte kampe«. 
</p><h3>
Det er for tidligt at fiske 
</h3><p><i class=" bl-elem">Står du i en situation, hvor du – her tæt på de kommende 
EM-kvalifikationskampe mod Hviderusland – agter at foretage udskiftninger på 
holdet?</i></p><p>
»Nej, jeg har et meget stærkt hold, der er inde i en rigtig god udvikling. Vi 
tabte én kamp under VM og med ét mål – en kamp, vi lige så godt kunne have 
vundet. Hvad vi også havde gjort, hvis ikke Mads Mensah var blevet hæmmet af 
en håndskade i kampen«. 
</p><p>
»Men det skal vi ikke bruge tid på at ærgre os over. Vi skal i stedet glæde os 
over, at holdet rejste sig flot efter nederlaget mod Spanien og vandt de 
næste to kampe. Hele truppen viste meget flot moral, og det var vigtigt. Nu 
mødes vi igen i slutningen af april for at forberede os på en fremtid, der 
ser god ud for holdet. Jeg er meget optimistisk«. 
</p><p><i class=" bl-elem">Skal du så ud og fiske nu?</i></p><p class=" bl-elem">
»Nej, det er det for tidligt til. Jeg venter til foråret«, svarede Gudmundur 
Gudmundsson, som kommer til Danmark om få dage – og skifter håndbold i tv ud 
med håndbold ’i virkeligheden’. 
</p>	
</div>
</div></body></html>
