---
layout:     post
title: 	    "Dom: SAS diskriminerede fyrede piloter og skal betale erstatning"
post_author:	    
post_date:	    Thu, 12 Mar 2015 13:23:14 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2584491/dom-sas-diskriminerede-fyrede-piloter-og-skal-betale-erstatning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
SAS er endnu engang blevet dømt for at diskriminere piloter i forbindelse med 
en fyringsrunde. Denne gang gik forskelsbehandlingen ud over de yngste. 
</p><p>
Højesteret har torsdag afgjort, at fire piloter skal have et plaster på såret 
i form af seks måneders løn for at være blevet fyret af SAS, fordi de var de 
yngste. 
</p><p>
Seks måneders løn svarer ifølge retten til 350.000 kroner per pilot, som 
senere er blevet genansat. 
</p><h3>
Erstatningsspørgsmål var afgørende 
</h3><p>
Sagen har allerede været igennem byret og landsret, hvor det blev besluttet at 
SAS skulle give de fyrede hele ni måneders løn. Hver gang ankede 
flyselskabet dommen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2243429/fire-unge-piloter-fyret-sas-i-ny-sag-om-aldersdiskriminering/">Fire unge piloter fyret: SAS i 
ny sag om aldersdiskriminering </a></p><p>
»Udvælgelsen af de piloter, der skulle opsiges, skete efter senioritetslisten, 
som i henhold til overenskomsten mellem SAS Dansk Pilotforening skulle 
anvendes ved blandt andet afskedigelser«, skriver Højesteret i dommen.
</p><p>
Under sagen har SAS erkendt, at fyringen var udtryk for forskelsbehandling. 
Spørgsmålet har udelukkende været, om de fire skulle have økonomisk 
erstatning eller ej. 
</p><p>
I efteråret faldt der dom i Højesteret i en sag, hvor SAS også havde overtrådt 
loven om forskelsbehandling. I den sag var det dog de ældste, som var blevet 
udsat for diskrimination i forbindelse med en fyringsrunde i 2008. 
</p><p class=" bl-elem">
SAS blev pålagt at betale fire måneders erstatning til hver af de seks fyrede 
piloter. 
</p>	
</div>
</div></body></html>
