---
layout:     post
title: 	    "Facebook udleverede data om brugere til danske myndigheder 17 gange i 2014"
post_author:	    Christian Loiborg
post_date:	    Tue, 17 Mar 2015 14:23:16 +0000
post_site:	    www.version2.dk 
post_link:	    http://www.version2.dk/artikel/facebook-udleverede-data-om-brugere-til-danske-myndigheder-17-gange-i-2014-104694?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>I 2014 udleverede Facebook samlet data om brugere til de danske myndigheder 17 gange. Det viser en nyligt offentliggjort <a href="https://govtrequests.facebook.com/country/Denmark/2014-H2/">rapport fra Facebook</a> over offentlige dataanmodninger.</p>

<p>Det er uvist, hvor mange danskeres informationer, der er tale om i de i alt 17 tilfælde. For én anmodning kan nemlig dreje sig om flere brugere - altså konti. Samlet bad de danske myndigheder i 2014 om data 46 gange, og det drejede sig i alt om 50 konti. Det er altså mere eller mindre sandsynligt, at de 17 tilfælde handler om 17 specifikke personer.</p>

<p>Ifølge Facebook udleveres data kun til valide forespørgsler, der har med kriminalretlige sager at gøre. Facebook oplyser, at størstedelen af anmodningerne typisk vedrører straffesager som røverier og kidnapninger. Der anmodes grundlæggende oplysninger om brugeren - herunder navn, adresse og anciennitet. I andre anmodninger bedes der ifølge Facebook om IP-adresser eller kontoens faktiske indhold.</p>

<p>I 2013 bad de danske myndigheder om at få data udleveret 23 gange for i alt 22 brugerkonti. Her udleverede Facebook informationer i 10 af tilfældene.</p>

<p>Der er altså reelt tale om en fordobling i antallet af forespørgsler fra de danske myndigheder.</p>
  </section></div></body></html>
