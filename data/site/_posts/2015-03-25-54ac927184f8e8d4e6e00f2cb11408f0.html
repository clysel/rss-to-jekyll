---
layout:     post
title: 	    "Coop satser på, at discountbølgen har toppet"
post_author:	    
post_date:	    Wed, 25 Mar 2015 20:12:15 +0100
post_site:	    politiken.dk 
post_link:	    http://politiken.dk/oekonomi/ECE2603572/coop-satser-paa-at-discountboelgen-har-toppet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nu har discountbølgen kulmineret, lyder spådommen fra landets største 
detailhandelskoncern Coop. 
</p><p>
Discountbutikkerne er ellers skudt op over alt i Danmark de seneste år. Sidste 
år var knap 1.600 af landets 3.000 butikker discountbutikker – eller 
lavprissupermarkeder, som de er blevet døbt om til – viser en opgørelse 
analysevirksomheden Retail Institute Scandinavia. 
</p><p>
Siden 2004 har discountbutikkerne haft en vækst på syv procent om året, mens 
andre supermarkeders vækst har været på 0,1 procent. 
</p><p>
Discountbutikkerne har nu en markedsandel på 43 procent. 
</p><p>
»Jeg tror, at discountbølgen har toppet«, sagde adm. direktør Peter Høgsted, 
da Coop præsenterede sit regnskab. 
</p><p>
Coop med kæderne Kvickly, Irma, Fakta, Superbrugsen, Lokalbrugsen, netbutikker 
og en række selvstændige brugsforeninger præsenterede i går sidste år 
resultat i Mad Cooperativet på Hovedbanegården. Den nye butik er Coops bud 
på, hvordan en kvalitetsmadforretning skal se ud. 
</p><p>
»Det er et laboratorium for resten af vores 1.200 butikker«, forklarede Peter 
Høgsted, mens han stolt viste frem i den nye butik på Hovedbanegården. 
</p><p/><h3>
Problemer for Fakta 
</h3><p>
Coop havde i 2014 en omsætning på 44,7 milliarder kroner i de 1217 butikker. 
Det er lidt mere end de 44,4 milliarder kroner i omsætning i 2013. Samlet 
fik Coop et overskud på 523 millioner kroner før skat mod 235 millioner 
kroner året før. 
</p><div class="art-quote article-box">
<p class="quote"/>
<blockquote>
<p class="quote-txt">
Danskerne får 68 kilo tilbud ind ad brevsprækken med stort samme tilbud.
</p>
<p class="sender">
Peter Høgsted, Coop 
</p>
</blockquote>
</div><p/><p>
Coop har selv udbygget sin discountkæde markant de seneste år, så der nu er 
næsten 450 Fakta-butikker. Der er blevet åbnet omkring 50 Fakta’er om året 
nogle år. Sidste år lukkede Coop 15 Fakta’er, men åbnede til gengæld 26 
andre. Nu er der ifølge direktøren stort set det antal Fakta’er, der skal 
være. Men Fakta har været lidt af et smertensbarn for Coop med et underskud 
i 2013 på 140 millioner kroner og sidste år et underskud på 100 millioner 
kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2602123/kunderne-svigter-coops-gebyrfrie-supermarkedsbank/">Kunderne svigter Coops 
gebyrfrie supermarkedsbank</a></p><p>
»Det går den rigtige vej, så vi venter et underskud på 50 millioner kroner i 
år og overskud næste år«, forklarede Peter Høgsted. 
</p><p>
Det er ikke Faktas aktuelle vanskeligheder, som får Coop til at satse på, at 
discountbølgen har toppet. 
</p><p>
»Dansk dagligvarehandel er kedelig og fantasiløs. Vi har nogenlunde de samme 
varer på hylderne« sagde Peter Høgsted under sin præsentation og kaldte et 
billede frem på skærmen bag sig af en række tilbudsaviser fra forskellige 
supermarkeder. 
</p><h3>
68 kilo ens tilbud 
</h3><p>
»Danskerne får 68 kilo tilbud ind ad brevsprækken med stort samme tilbud. Vi 
skal give danskerne nogle bedre tilbud«, sagde Peter Høgsted, der ikke er 
ked af Fakta. 
</p><p>
»Men der er grænser, hvor spændende en butik på 800 kvadratmeter med 2.500 
varenumre kan blive. Det bliver effektivt og standardiseret«, sagde han. 
</p><p>
Du har selv en fortid i Ikea som topchef, og Ikea er vel møbelverdens svar på 
discountbutikken? 
</p><p>
»Ikea fylder også for meget«, lød svaret prompte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/ECE2603720/coop-danskerne-skal-til-at-gaa-op-i-kvalitet/">Coop: danskerne skal til at gå 
op i kvalitet</a></p><p>
I Retail Institute Scandinavia er adm. direktør Henning Bahr ikke helt så 
sikker på, at discountbølgen har toppet. 
</p><p>
»Discountbutikkerne har udviklet sig de seneste år, så der er kommet mere 
kvalitet på hylderne i form af for eksempel økologi, og indretningen har 
mange steder fået et løft, så det er mere rigtigt at kalde dem 
lavprissupermarkeder. Ofte ligger de lige uden for bykernerne, hvor der ikke 
bor nogen, men det er nemt at til og hurtigt væk igen«, siger Henning Bahr, 
adm. direktør i Retail Institute Scandinavia. 
</p><p>
Instituttets prognose for udviklingen frem til 2024 spår, at der vil forsvinde 
100 butikker landet over, mens der vil blive godt 200 flere lavprisvarehuse. 
</p><p>
»Mulighederne for lavprisvarehusene er ikke udtømt, men udviklingen vil 
formentlig ikke gå så hurtigt som de forudgående år«, siger Henning Bahr. 
</p><p>
»Der er formentlig plads til en satsning på kvalitet, som Coop lægger op til. 
Der er for eksempel stigende interesse for at købe økologi hos nogle 
forbrugere, men danske forbrugere er meget prisbevidste, og Coop har jo også 
selv Fakta, som er landets næststørste lavprissupermarkedskæde«, siger 
Henning Bahr. Danske forbrugere bruger i gennemsnit 10,5 procent af deres 
disponible indkomst på mad, mens finner og svenskere bruger næsten 12 
procent. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00923/Mere-discount_923723a.gif" alt="" border="0"/></span></p>	
</div>
</div></body></html>
