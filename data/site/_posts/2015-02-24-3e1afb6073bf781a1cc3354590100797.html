---
layout:     post
title: 	    "Fifa vil afvikle en komprimeret VM-slutrunde sidst i 2022"
post_author:	    
post_date:	    Tue, 24 Feb 2015 11:46:04 +0100
post_site:	    politiken.dk 
post_link:	    http://politiken.dk/sport/fodbold/ECE2560520/fifa-vil-afvikle-en-komprimeret-vm-slutrunde-sidst-i-2022/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fodbold-VM i 2022 har været en problemfyldt størrelse for Fifa, siden 
forbundets eksekutivkomité udpegede Qatar som vært for turneringen. 
</p><p>
Den største udfordring har været olieemiratets ekstremt varme somre, der har 
fået Fifa til at arbejde for i stedet at få turneringen afviklet om 
vinteren. Deres særlige Qatar-taskforce har længe arbejdet på en plan for at 
føre den tanke ud i livet, og nu har man vurderet, at en kortere turnering i 
november og december ville være den bedste løsning. 
</p><p><b class="ext-link">LÆS GSÅ:</b><a class="embeddedlink" href="http://politiken.dk/udland/ECE2352542/vm-arbejdere-i-qatar-snydes-for-loen-og-stuves-sammen-i-usle-boliger/">VM-arbejdere i Qatar snydes 
for løn og stuves sammen i usle boliger</a></p><p>
»Der er stadig andre løsninger i spil, men jeg tror, anbefalingen kommer til 
at blive november og december. Nogen har nok bekymringer, men uanset hvilken 
beslutning, der træffes, vil der blive stillet spørgsmålstegn ved den. Vi må 
se på, hvad der er bedst for alle parter«, udtaler formand for Fifas 
taskforce, Sheikh Salman bin Ebrahim Al Khalifa, efter det seneste møde. 
</p><p><b>De europæiske ligaer er ikke tilfredse</b></p><p>
Netop en afvikling i vinterperioden har tidligere været genstand for hård 
kritik fra de store europæiske ligaer. De har fra starten stået på bagbenene 
over Fifas forslag om at rykke turneringen væk fra klubbernes sommerpause og 
i stedet afbryde klubturneringernes programmer midt i sæsonen. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/fodbold/ECE2540874/fifa-godkender-tre-modkandidater-til-blatter/">Fifa godkender tre 
modkandidater til Blatter</a></p><p>
En afvikling i april og maj har modvilligt været foreslået som nødløsning for 
at mindske forstyrrelsen, men Fifa ser altså ud til at stå fast på, at et 
vinter-VM midt i klubbernes sæson er den bedste løsning. Og her peger 
anbefalingen altså på november og december. 
</p><p>
»Alle er vist enige om, at det er svært at afvikle VM i januar og februar, 
fordi det vil kollidere med vinter-OL. Den eneste mulighed, jeg ser, er at 
holde VM i november og december«, siger al-Khalifa. 
</p><p><b>Kortere turnering, men samme antal kampe</b></p><p>
Til gengæld for det ubelejlige afviklingstidspunkt har Fifas taskforce valgt 
at anbefale en kortere turnering, hvor der skæres i både landsholdenes 
forberedelsestid og antallet af dage mellem kampene. En beslutning, der 
ifølge ESPN er blevet truffet under stort pres fra de gruppemedlemmer med 
tilknytning til de europæiske ligasystemer - heriblandt formanden for den 
engelske Premier League, Richard Scudamore. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/fodbold/vm2014/ECE2336071/fifa-spinder-guld-paa-vm-forretningen-trods-kritik-og-skandaler/">Fifa spinder guld på 
VM-forretningen trods kritik og skandaler</a></p><p>
Der er dog udelukkende snak om en mere komprimeret turnering. Antallet af hold 
og kampe i turneringen forbliver det samme. 
</p><p class=" bl-elem">
Fifas taskforce skal senere tirsdag mødes for tredje og sidste gang, hvorefter 
deres formelle anbefaling vil blive sendt af sted til eksekutivkomitéen. 
Fifa's endegyldige beslutning vil blive truffet på et møde i Zürich 19.-20. 
marts. 
</p>	
</div>
</div></body></html>
