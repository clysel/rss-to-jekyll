---
layout:     post
title: 	    "Corydon: Dong skulle sælge aktier for at leve"
post_author:	    
post_date:	    Fri, 24 Apr 2015 10:36:28 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2641139/corydon-dong-skulle-saelge-aktier-for-at-leve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dong havde ikke klaret sig, hvis Finansministeriet ikke havde solgt en 
mindretalspost af aktier til den amerikanske investeringsbank, Goldman 
Sachs, samt pensionskasserne ATP og PFA. 
</p><p>
Det siger finansminister Bjarne Corydon (S) til TV2 News, efter Dongs 
forhenværende administrerende direktør Anders Eldrup har kaldt aktiesalget 
en 'fejl'. Dong havde ikke tid til at vente på aktiesalget, mener 
finansministeren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2641072/tidligere-dong-direktoer-kritiserer-salg-til-goldman-sachs/">Tidligere Dong-direktør 
kritiserer salg til Goldman Sachs</a></p><p>
»Så havde man løbet en ganske stor risiko for, at Dong var løbet ind i meget 
væsentlige problemer. De stod i en situation, hvor de var så dårligt ratede 
(værdisat) på kreditmarkederne, at de var begyndt at have svært ved at låne 
penge«, siger Bjarne Corydon. 
</p><p>
»De havde simpelt hen for stor gæld og foretog for store investeringer uden at 
have tilstrækkelig mange penge. Det var - efter min mening - et problem, vi 
skulle have løst«. 
</p><h3>
Enstemmig opfordring 
</h3><p>
Han understreger, at Dongs bestyrelse enstemmigt opfordrede ham til at handle, 
fordi energiselskabet ikke kunne køre videre uden ny kapital. Så måtte 
aktiviteterne lukke, forklarer finansministeren. 
</p><p>
»Vi stod med et stort selskab, der havde ganske store vanskeligheder, der 
skulle løses, hvis de overhovedet skulle have mulighed for at føre den 
strategi videre, som blandt andet Anders Eldrup stod fadder til, nemlig at 
investere så kraftigt og risikovilligt i havvindmølleparker«, siger Bjarne 
Corydon. 
</p><p>
Han afviser, at visse danske pensionskasser blev udelukket fra at byde på 
Dong. 
</p><p>
»Danske pensionskasser var meget, meget velkomne til at investere i Dong. Det 
var en fuldstændig åben mulighed for dem. Flere af dem undersøgte muligheden 
grundigt, men fravalgte den vej«, siger Bjarne Corydon. 
</p><p class=" bl-elem">
»Til sidst endte vi med at have en dansk pensionskasse om bord - nemlig den, 
som vi alle er en del af, ATP«. 
</p>	
</div>

</div></body></html>
