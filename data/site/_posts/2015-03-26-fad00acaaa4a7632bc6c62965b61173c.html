---
layout:     post
title: 	    "Risikable boliglån giver pengepolitikkens vogtere grå hår"
post_author:	    
post_date:	    Thu, 26 Mar 2015 13:19:21 +0100
post_site:	    politiken.dk 
post_link:	    http://politiken.dk/oekonomi/ECE2603526/risikable-boliglaan-giver-pengepolitikkens-vogtere-graa-haar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00923/Lars_Rohde_923870w.jpg" alt="Boligfinansiering. I dag er der møde i Det Systemiske Risikoråd, der siden 2013 har haft til opgave at vurdere de systemiske risici for samfundøkonomien - på mødet i dag vil formanden, nationalbankdirektør Lars Rohde især sætte fokus på udviklingen på boligmarkedet. - Foto: Stine Bidstrup (arkiv)"/></div>
<p class="caption ">
<span class="f-img-caption">Boligfinansiering.</span> I dag er der møde i Det Systemiske Risikoråd, der siden 2013 har haft til opgave at vurdere de systemiske risici for samfundøkonomien - på mødet i dag vil formanden, nationalbankdirektør Lars Rohde især sætte fokus på udviklingen på boligmarkedet. - Foto: Stine Bidstrup (arkiv)
</p>
</div>
<p>
Boligejerne og deres lån kan meget vel blive det helt store emne, når nogle af 
landets mest magtfulde personer i dag stimler sammen for at diskutere de 
største trusler mod den danske samfundsøkonomi. 
</p><div class="art-quote article-box">
<p class="quote"/>
<blockquote>
<p class="quote-txt">
Det er klart, at en meget lav eller negativ rente medfører en risiko for 
opbygning af bobler. Derfor vil jeg mene, at tidspunktet nu er til at gøre 
noget ved afdragsfrie lån og rentetilpasningslån
</p>
<p class="sender">
Finn Østrup 
</p>
</blockquote>
</div><p/><p>
Hele tre departementschefer. En tidligere overvismand. Samt ikke mindst 
nationalbankdirektør Lars Rohde er blandt medlemmerne af Det Systemiske 
Risikoråd, som regeringen nedsatte i 2013 og gav til opgave at advare om 
systemiske risici for samfundsøkonomien og komme med forslag til, hvordan de 
kan undgås. 
</p><div class="art-fakta article-box">
<h4 class="">
Det Systemiske Risikoråd </h4>
<h5>
Medlemmer</h5>
<div class="fakta-body" data-buildingblock="embedded_factboxlink">
<p>
Lars Rohde (formand), direktør i Nationalbanken
</p><p>
Michael Dithmer, departementschef i Erhvervs- og Vækstministeriet
</p><p>
Sophus Garfiel, departementschef i Økonomi- og Indenrigsministeriet
</p><p>
Martin Præstegaard, departementschef i Finansministeriet
</p><p>
Sigriður Benediktsdóttir, afdelingschef i Seðlabank Islands (uafhængig ekspert)
</p><p>
Peter Schütze, tidligere direktør i Nordea (uafhængig ekspert)
</p><p>
Torben M. Andersen, professor ved Aarhus Universitet (uafhængig ekspert)
</p><p>
Per Callesen, direktør i Nationalbanken
</p><p>
Ulrik Nødgaard, direktør i Finanstilsynet
</p><p class=" bl-elem">
Karen Dortea Abelskov, kontorchef i Finanstilsynet.
</p>
</div>
</div><p/><p>
Netop formand Lars Rohde sagde så sent som på Realkreditforeningens årsmøde i 
går, at han i »stigende grad« er bekymret over udviklingen på boligmarkedet, 
og allerede i efteråret foreslog han da også at stramme reglerne for de 
afdragsfrie lån, der blev indført i 2003, og som har fået en del af skylden 
for den ødelæggende boligboble. 
</p><p>
Nu er det helt rigtige tidspunkt at gribe ind over for flere af de »gamle 
travere«, mener blandt andre professor Finn Østrup fra handelshøjskolen CBS 
i København. Han anser den historiske situation med negativ rente på 0,75 i 
Nationalbanken som en skærpende omstændighed. 
</p><p>
»Det er klart, at en meget lav eller negativ rente medfører en risiko for 
opbygning af bobler. Derfor vil jeg mene, at tidspunktet nu er til at gøre 
noget ved afdragsfrie lån og rentetilpasningslån«, siger Finn Østrup. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2604445/skattestop-giver-boligkoebere-flere-hundrede-tusinde-kroner-mere-at-koebe-for/">Skattestop giver boligkøbere 
flere hundrede tusinde kroner mere at købe for</a></p><p>
Noget er allerede gjort. Så sent som i januar offentliggjorde Finanstilsynet 
en tilsynsdiamant for realkreditinstitutter, der kort fortalt betyder, at 
der fra 2018 vil være en ny grænse for andelen af lån, hvor renten kun er 
låst fast i op til to år samt fra 2020 en grænse for andelen af afdragsfrie 
lån i de enkelte institutter. 
</p><p>
»Det er ikke særlig vidtgående«, mener Finn Østrup, der vil ramme den enkelte 
boligejer: »Man bør lave et system, hvor man ’kun’ kan tilbyde afdragsfri 
lån og rentetilpasningslån inden for 60 procent af boligens værdi på 
tidspunktet for lånet. På den anden side af 60 procent bør det ikke være 
muligt«, siger Finn Østrup. 
</p><h3>
Vismænd: Se på de variable renter 
</h3><p>
Også Det Økonomiske Råd har allerede rejst et advarselsflag i forhold til de 
populære rentetilpasningslån, hvor renten typisk justeres med 1, 3, 5 eller 
10 års mellemrum, og som så dagens lys i 1996. 
</p><p>
De såkaldte vismænd anbefaler, at man gradvist indfører en øvre grænse for, 
hvor stor en andel af en ejerboligs værdi, der kan bruges til at optage et 
rentetilpasningslån med hyppig rentetilpasning – hvad enten det er 
realkredit eller banklån. 
</p><p><b class="ext-link">SE GRAFIK</b><a class="embeddedlink" href="http://politiken.dk/fasttrack/ECE2604619/grafik-tre-faktorer-der-understoetter-prisstigningerne-paa-boligmarkedet/">Grafik: Disse tre faktorer undestøtter 
prisstigningerne på boligmarkedet</a></p><p>
Konkret nævner vismændene, at selv en øvre grænse på 70 eller 80 procent af 
boligens værdi vil have stor effekt, fordi grænsen i dag reelt er 100 
procent. 
</p><p>
»Vi er faktisk bekymrede for, hvordan rentetilpasningslånene påvirker dansk 
økonomi, hvis der pludselig kommer en rentestigning. På det punkt mener vi, 
at Danmark er for sårbar. Og den begrænsning på den enkelte boligejer, vi 
lægger op til, er meget mere målrettet de reelle problemer end 
tilsynsdiamantens begrænsninger på institutniveau. Jeg vil ikke blande mig 
i, hvad der diskuteres i Det Systemiske Risikoråd. Men vi står selvfølgelig 
ved vores anbefaling, og for boligejerne vil det være ret gunstigt at få et 
fastforrentet lån, så længe renten er så lav, som den er nu«, siger 
overvismand Hans Jørgen Whitta-Jacobsen. 
</p><h3>
Rangvid: Ingen hast lige nu 
</h3><p>
Den nye tilsynsdiamant for realkreditinstitutterne er en direkte udløber af 
det såkaldte Rangvid-udvalg, der med professor Jesper Rangvid i spidsen har 
undersøgt, hvorfor Danmark blev hårdt ramt af finanskrisen. Ifølge ham er de 
eksisterende tiltag umiddelbart tilstrækkelige. 
</p><p>
De lave renter betyder, at danskerne betaler mere af på deres lån end 
tidligere, bemærker Jesper Rangvid. Det skyldes ikke mindst, at mange af 
lånene er indrettet på en måde, så afdragene automatisk stiger, når renten 
falder, sådan som det er sket de seneste år. 
</p><div class="art-quote article-box">
<p class="quote"/>
<blockquote>
<p class="quote-txt">
Man kan da godt overveje at udnytte en aktuel situation med lav F1-andel til 
at overveje en form for yderligere begrænsning på F1?erne
</p>
<p class="sender">
Jesper Rangvid 
</p>
</blockquote>
</div><p/><p>
Og ligesom de afdragsfrie lån i sin tid var med til at skabe en boligboble, så 
kan en yderligere begrænsning også have en uheldig effekt i den modsatte 
retning, der særligt kan ramme de områder i Danmark, hvor boligmarkedet har 
været fastlåst i længere tid. 
</p><p>
Mest »bekymret« er CBS-professoren for en stor andel af de såkaldte F1-lån med 
en variabel rente, der kan gøre ondt på husholdningerne, hvis renten 
pludselig stiger mærkbart. 
</p><p>
Mængden af F1-lån er dog næsten blevet halveret gennem de seneste par år, da 
mange danskere har omlagt til lån med længere mellem tid mellem 
rentefastsættelserne, såsom F3-lån, F5-lån eller ligefrem fastforrentede 
lån. 
</p><p>
»F1’erne bliver også reguleret via tilsynsdiamanten. Ligesom med de 
afdragsfrie lån, er det derfor fornuftigt lige at lade den virke først. Når 
det så er sagt, kan man da godt overveje at udnytte en aktuel situation med 
lav F1-andel til at overveje en form for yderligere begrænsning på F1’erne«, 
siger Jesper Rangvid. 
</p><p class=" bl-elem">
Foruden de særlige lån har eksperter i flere år også argumenteret mod 
fastfrysningen af ejendomsværdibeskatningen, som VK-regeringen indførte i 
2002. 
</p>	
</div>
</div></body></html>
