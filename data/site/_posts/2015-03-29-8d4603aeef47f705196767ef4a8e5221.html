---
layout:     post
title: 	    "Biltest: Efter 17 år er Smart blevet en fin bil"
post_author:	    
post_date:	    Sun, 29 Mar 2015 13:00:15 +0200
post_site:	    politiken.dk 
post_link:	    http://politiken.dk/forbrugogliv/biler/ECE2605305/biltest-efter-17-aar-er-smart-blevet-en-fin-bil/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<ul><li>Pris: 99,990 kr* </li><li>Motor: 1,0 liter/71 hk </li><li>Acc. 0-100 km/t: 14,9 sek.</li><li>Garanti, antal år: 2 år</li><li>Bagagerum: 190 liter</li><li>Årlig ejerafgift: 620 kr.</li><li class=" bl-elem">Forbrugstal: 23,8 km/l.</li></ul><p class=" bl-elem">
* Til alle priser lægges 3.780 kr. i leveringsomkostninger 
</p>
</div>
</div><p>
Det har taget 17 år, men nu er Smart omsider blevet til den helt rigtige 
bybil. Tidligere generationers unoder er fejet væk, og den mindste bil på 
markedet er direkte underholdende at køre. 
</p><p>
Det kunne man ikke sige om de to foregående generationer, hvor den første 
havde premiere i 1998. De kæmpede med en stenhård affjedring og et primitivt 
automatgear, der gav voldsomme ryk, når man gik fra det ene gear til det 
andet. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/biler/ECE2348596/aegte-mikrobil-ny-smart-til-de-storbysmarte/">Ægte mikrobil: Ny Smart til de 
storbysmarte</a></p><p>
Måske har det hjulpet, at Mercedes har fået Renault med som makker. Smart og 
den nye Renault Twingo deler teknik, og Renault har stor ekspertise i at 
skabe en behagelig affjedring til små biler. Vi ved ikke, hvem der har æren, 
men komforten i den nyeste Smart Fortwo er drastisk forbedret i forhold til 
tidligere. 
</p><p>
Konceptet for Smart betyder, at der stadig kun er to siddepladser og et 
mikroskopisk bagagerum på 190 liter, der ligger oven på motoren bagude. Der 
er skåret lidt af vendediameteren, så nu kan Smart dreje 180 grader, når der 
bare er 6,95 meter vej til det. Det er med til at gøre bykørsel til en leg, 
og da længden stadig er kun 2,70 meter, skal der heller ikke være meget 
plads ved kantstenen, når man skal klemme sin Smart ind. Og servostyring er 
blevet standard. 
</p><h3>
Fællesskab med Renault 
</h3><p>
I kabinen ser vi tegn på samarbejdet med Renault. Gearstang, instrumenter og 
radio er de samme som i Renault Twingo, og alt passer fint her i Smart. 
</p><p>
Instrumenterne rummer kun det mest basale, men i den kun 1.400 kilometer gamle 
testbil var der alligevel to defekter. Lampen for dæktrykkontrol lyste 
konstant, selv om der var luft nok i dækkene, og pludselig tog pokker ved 
benzinmåleren. Den gik nemlig af egen kraft fra ’halv tank’ til ’fuld tank’. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/instrumenter_923965y.jpg" alt="" border="0"/><span class="caption"><span class="f-img-caption">simpelt. 
</span>Her er kun det mest nødvendige at kigge på. Et par af funktionerne var defekte i testbilen. Foto: Allan Graubæk</span></span></p><p>
Udstyret er flot i basisversionen til 100.000 kroner. Her finder vi fartpilot, 
aircondition samt en slags afstandsalarm, der blinker og bipper, hvis man 
kører for tæt på den forankørende. Den er dog ikke kombineret med en form 
for automatisk nødbremse, som ellers kunne være på sin plads i en så 
udpræget bybil. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/dintransport/ECE2385337/ny-delebil-er-lige-saa-nem-som-bycyklen/">Ny delebil er lige så nem som 
bycyklen</a></p><p>
Sæderne holder godt fast på fører og passager, og man kan række direkte om i 
bagagerummet uden at stige ud af bilen. Det ville dog være en god idé med en 
overdækning af bagagerummet, for alt indhold kan ses udefra. 
</p><p>
Det er nyt, at Smart kan fås med manuelt gear. De 5 gear er fint afstemt til 
motorkraften. Motoren på 1,0 liter og 71 hk er den samme som i Renault 
Twingo, men der forekommer at være mere overskud i Smart. Med en vægt på 880 
kg er Smart 60 kg lettere end Twingo, men vi gætter på, at Smart også er 
lidt lavere gearet. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/bagklap_923964y.jpg" alt="" border="0"/><span class="caption"><span class="f-img-caption">todelt. 
</span>Bagklappen er splittet i to halvdele. Det er lidt upraktisk i hverdagen. Foto: Allan Graubæk</span></span></p><p>
Smart Fortwo er veloplagt i byen og ikke spor håbløs på motorvej. Smart klarer 
fint at holde både 110 og 130 km/t. Vi kørte den udelukkende i vejr med svag 
blæst, men vi gætter på, at sidevind mærkes ret tydeligt. Ligesom det gør i 
Renault Twingo. Det har aldrig gjort noget godt for en bils stabilitet at 
lægge motoren – og dermed en stor del af vægten – om bagi. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/biler/ECE2504903/unges-bildroem-er-en--vw-up---og-den-skal-vaere-sort/">Unges bildrøm er en VW Up - 
og den skal være sort</a></p><p>
Listen over ekstraudstyr til Smart er næsten længere end bilen. En af 
mulighederne er automatisk dobbeltkoblingsgearkasse til dem, der vil være 
fri for at skifte gear selv, og som vil betale 20.000 kroner ekstra. Vi 
gætter på, at mange ejere vil ofre et sæt alufælge på deres Smart. Som 
standard kører den på stålfælge med synlige møtrikker. 
</p><p class=" bl-elem">
Smart er nu et seriøst bud i bilernes mikroklasse. Anvendeligheden er 
naturligvis indskrænket af, at den kun har to sæder, men ellers er det en 
fin bil til både bykørsel og længere ture. Men den nært beslægtede Renault 
Twingo har de ekstra siddepladser på et bagsæde og er alligevel et par 
tusinde kroner billigere, så der er lagt op til familiedyst. 
</p>	
</div>
</div></body></html>
