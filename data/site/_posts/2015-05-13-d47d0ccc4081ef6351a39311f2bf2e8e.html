---
layout:     post
title: 	    "Ildkamp på populært hotel i Afghanistan ovre: En dræbt"
post_author:	    
post_date:	    Thu, 14 May 2015 00:06:48 +0200
post_site:	    politiken.dk 
post_link:	    http://politiken.dk/udland/ECE2669135/ildkamp-paa-populaert-hotel-i-afghanistan-ovre-en-draebt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mindst én person meldes dræbt, efter at bevæbnede personer åbnede ild i den 
afghanske hovedstad, Kabul, på et gæstgiveri, der er populært blandt 
udlændinge.
</p><p>
Ifølge Sky News og NBC har den amerikanske ambassade oplyst, at en amerikansk 
statsborger er blevet dræbt. Det samme skriver nyhedsbureauerne Reuters og 
AFP.
</p><p>
Ildkampen mellem politi og gerningsmænd på gæstgiveriet er dog overstået, 
siger myndighederne i Kabul ifølge Reuters.
</p><p>
Byens politichef ventes at oplyse om dræbte ved angrebet snart.
</p><p>
Til aften lokal tid gik bevæbnede mænd til angreb på stedet. Kabuls 
politichef, Abdul Rahman Rahimi, fortalte fra gerningsstedet ifølge det 
franske nyhedsbureau AFP, at der kunne høres skud inde fra bygningen.
</p><p>
»Tre eller fire bevæbnede gik ind på Park Palace her til aften. 
Sikkerhedsstyrker er sendt til stedet«, sagde en højtstående kilde hos 
sikkerhedsstyrkerne til AFP tidligere onsdag.
</p><h3>
Flere personer reddet 
</h3><p>
Mange meldes fanget inde på gæstgiveriet. Meldingerne sendt onsdag aften dansk 
tid lyder på cirka 100 personer.
</p><p>
16 personer skulle være blevet reddet ud i løbet af aftenen, skriver AFP.
</p><p>
Endnu er der ingen gruppe, der har taget angrebet på sin kappe. Men AFP 
skriver, at angrebet sker samtidig med, at Taliban - der tidligere har 
begået angreb mod lignende gæstgiverier - har påbegyndt deres årlige 
forårsoffensiv.
</p><p>
Det populære overnatningssted ligger i kvarteret Kolola Pushta, et af de 
dyrere områder i byen, hvor der ligger flere internationale hoteller.
</p><p>
Gæstgiveriet skulle efter planen have lagt lokaler til en koncert med en kendt 
afghansk sanger. Koncerten blev dog afbrudt af skyderiet.
</p><p>
Angrebet minder på flere punkter om et lignende attentat på Serena Hotel i 
marts sidste år, hvor fire bevæbnede Taleban-folk brød forbi 
sikkerhedskontrollen og gik til angreb i det luksuriøse hotels restaurant.
</p><p class=" bl-elem">
Ved angrebet sidste forår mistede mindst otte livet.
</p>	
</div>

</div></body></html>
