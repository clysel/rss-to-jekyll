---
layout:     post
title: 	    "Træt mand overrasker favoritten og vinder på Flanderns brosten"
post_author:	    
post_date:	    Wed, 25 Mar 2015 16:59:14 +0100
post_site:	    politiken.dk 
post_link:	    http://politiken.dk/sport/cykling/ECE2603826/traet-mand-overrasker-favoritten-og-vinder-paa-flanderns-brosten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det lille belgiske cykelhold Topsport Vlaanderen snød onsdag verdensmester 
Michal Kwiatkowski og snuppede de to øverste pladser i cykelløbet Dwars door 
Vlaanderen. 
</p><p>
Belgieren Jelle Wallays var den mest slidte i en firemandsgruppe, men han 
kørte væk fra Kwiatkowski (Etixx-Quickstep), Dylan van Baarle (Garmin) og 
holdkammeraten Edward Theuns til sidst, og så gik der taktik i den. 
</p><p><b>VM-trikot kunne ikke lukke hullet</b></p><p>
Wallays kørte væk på den sidste kilometer og da Michal Kwiatkowski ikke ville 
ofre sig alene, fik belgieren lov at køre i mål til triumfen i det regnvåde 
belgiske brostensløb. 
</p><p>
Edward Theuns sørgede for dobbeltsejr til Topsport Vlaanderen, mens 
hollænderen Dylan van Baarle tog tredjepladsen. 
</p><p><b>Breschel med, men godt brugt</b></p><p>
Matti Breschel (Tinkoff-Saxo) viste igen, at han har fundet formen. 
</p><p>
Den 30-årige dansker var med, da feltet knækkede i flere omgange. Selv om han 
ikke spurtede med om sejren blandt de fire forreste, sad han flot med, hver 
gang feltet knækkede over på de 200,2 kilometer i kulde fra Roeselare til 
Waregem. 
</p><p><b>Mortensen viste sig frem </b></p><p>
Martin Mortensen fra det danske Team Cult Energy var med i dagens lange 
udbrud, og det danske hold viste sig som en meget synlig spiller, indtil de 
allerbedste åbnede for gashåndtaget på løbets sidste 40 kilometer. 
</p><p class=" bl-elem">
Dwars door Vlaanderen er første del i en hel buket med brostenscykelløb i 
Flandern. De kommende dage følger E3 Harelbeke fredag, Gent-Wevelgem søndag 
og Flandern Rundt næste søndag. 
</p>	
</div>
</div></body></html>
