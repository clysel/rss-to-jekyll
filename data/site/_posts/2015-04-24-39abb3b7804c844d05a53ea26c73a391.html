---
layout:     post
title: 	    "Forslag: Københavnske skoleelever skal lære at svømme i havnen"
post_author:	    
post_date:	    Fri, 24 Apr 2015 16:38:08 +0200
post_site:	    politiken.dk 
post_link:	    http://politiken.dk/indland/ECE2642087/forslag-koebenhavnske-skoleelever-skal-laere-at-svoemme-i-havnen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Elever på de københavnske skoler skal lære »vandets herlighedsværdi« at kende 
på egen krop. 
</p><p>
Det mener i hvert fald Enhedslisten, der har stillet forslag til Børne- og 
Ungdomsudvalget om, at eleverne skal have svømmeundervisning i åbent vand i 
sommerhalvåret. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg kan næsten ærgre mig over, at det ikke er mig selv, der er kommet på det
</p>
<p class="sender">
Pia Allerslev, Børne- og ungdomsborgmester 
</p>
</blockquote>
</div><p/><p>
»Skolerne skal uddanne eleverne til at være frie mennesker, og en del at det 
at være fri er, at man ikke er bange for vandet. Vi investerer mange 
ressourcer i at gøre vandet i og omkring København tilgængeligt for 
borgerne, men vi skal også huske at tænke på, at børnene skal blive 
fortrolige med vandet«, siger Gorm Gunnarsen, der er udvalgsmedlem og manden 
bag forslaget. 
</p><p>
Den fortrolighed er det ikke alle børn, der har, oplever han. 
</p><p>
»Forældregenerationen er jo nærmest vokset op med, at havnevandet er giftigt. 
Derfor er der behov for, at der bliver skabt en ny kultur. Det giver en 
større tryghed, hvis man ved, at man kan overleve, hvis man falder i 
havnevandet«, mener han. 
</p><h3>
Borgmester er positiv 
</h3><p>
Børne- og Ungdomsforvaltningen har nu undersøgt mulighederne for svømning i 
det fri, og det er mundet ud i et konkret forslag om et pilotprojekt, som 
udvalget skal tage stilling til på onsdag. Herfra kan forslaget gå videre 
til de kommende budgetforhandlinger og iværksættes fra sommerhalvåret 2016. 
</p><p>
Konkret består pilotprojektet i, at den almindelige svømmeundervisning 
suppleres med svømning i det fri for sjette årgang på to københavnske 
skoler. I alt vil 150 elever deltage, og prisen lyder på 420.000 kroner. 
</p><p>
Undervisningen skal både være reel svømmeundervisning, men skal med snorkel og 
dykkermaske også gøre børnene klogere på havbiologi, fremgår det af 
forslaget. 
</p><p><b class="ext-link">VENTETID</b><a class="embeddedlink" href="http://politiken.dk/motion/ECE2581773/10000-boern-staar-paa-venteliste-til-svoemmeundervisning/">10.000 børn står på venteliste til 
svømmeundervisning</a></p><p>
Børne- og ungdomsborgmester Pia Allerslev (V) er positivt stemt over for 
Enhedslistens idé. 
</p><p>
»Jeg kan næsten ærgre mig over, at det ikke er mig selv, der er kommet på 
det«, siger hun. 
</p><p>
»Vi har så fantastiske faciliteter i vores by, både med havnebadene, Amager 
Strandpark og ude omkring Svanemøllen, at det er oplagt, vi bruger dem, og 
inddrager skolerne og svømmeundervisningen i det. Det handler om at vise 
vores børn og unge, hvad vi kan bruge vandet til, og det er glimrende«, 
siger hun. 
</p><h3>
Kan få det svært i budgetforhandlinger 
</h3><p>
Hos Socialdemokraterne er udvalgsmedlem Jonas Bjørn Jensen også begejstret og 
vil stemme for, at forslaget når videre til budgetforhandlingerne. Men her 
kan det dog få det svært, når midlerne skal prioriteres, vurderer han: 
</p><p>
»420.000 kroner for 150 elever i et halvt år er mange penge, og det er måske i 
periferien af kerneydelsen. Men vi har vedtaget en skolereform med fokus på 
bevægelse, og ideen om at bruge havnen og vandet omkring os er god, og 
derfor er det et interessant forslag«. 
</p><p><b class="ext-link">UNDERSØGELSE</b><a class="embeddedlink" href="http://politiken.dk/indland/ECE2586137/hvert-fjerde-barn-faar-ikke-tilbudt-svoemmeundervisning-i-folkeskolen/">Hvert fjerde barn får ikke 
tilbudt svømmeundervisning i folkeskolen</a></p><p>
Gorm Gunnarsen peger på, at der på sigt kan være penge at spare, hvis 
forslaget bliver bredt ud, og hvis det ikke kun er et supplement til, men et 
egentligt element i svømmeundervisningen. 
</p><p>
»Forslaget er stillet for at forbedre svømmeundervisningen, ikke for at gøre 
den dyrere. Og hvis forsøget løber godt, kan det være, man kan spare nogle 
penge i længden, hvis alle ikke behøver at gå i svømmehal«, siger han. 
</p><p>
Også borgmesteren mener, at ressourcedelen kan lyde voldsom - men peger 
samtidig på, at pengene ikke behøver at være en stopklods. 
</p><p class=" bl-elem">
»Det er i hvert fald værd at prøve af, og så må vi se, om det bliver for dyrt. 
Så kan det være, vi kan finde en løsning, der er billigere«, siger hun. 
</p>	
</div>

</div></body></html>
