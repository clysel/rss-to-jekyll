---
layout:     post
title: 	    "Karakterbogen: Tre mand dumpede på overmatchet dansk hold"
post_author:	    
post_date:	    Mon, 30 Mar 2015 06:39:02 +0200
post_site:	    politiken.dk 
post_link:	    http://politiken.dk/sport/fodbold/EM-kvalifikation/ECE2609524/karakterbogen-tre-mand-dumpede-paa-overmatchet-dansk-hold/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">EM-kvalifikation</p>
<p class="last-res">Seneste kampe</p>






</div>
<div class="art-fakta article-box">
<h4 class="">
Karakterbogen</h4>
<h5>
Skalaen</h5>
<div class="fakta-body" data-buildingblock="embedded_factboxlink">
<ul class=" bl-elem"><li><b>12: </b>Fremragende præstation</li><li><b>10: </b>Fortrinlig præstation </li><li><b>7:</b> God præstation </li><li><b>4:</b> Jævn præstation </li><li><b>02:</b> Tilstrækkelig præstation </li><li><b>00:</b> Utilstrækkelig præstation </li><li><b>-3:</b> Ringe præstation </li><li class=" bl-elem"><b>U.b.:</b> Uden for bedømmelse (ingen/for lidt spilletid) </li></ul>
</div>
</div><p>
De to testkampe gav Erik Sviatchenko og Daniel Wass mulighed for at spille sig 
tættere på Morten Olsens foretrukne trup. Kampen mod Frankrig understregede, 
at de nok snarere har bevæget sig i den modsatte retning. 
</p><h3>
1. Kasper Schmeichel 7
</h3><p>
Som stopklods for den overmatchede danske defensive gjorde Morten Olsens 
foretrukne keeper, hvad han kunne for at bevare jævnbyrdigheden i opgøret. 
Gode refleksredninger ved afslutninger tæt under mål og konsekvente indgreb 
på franske indlæg forhindrede ydmygelsen. 
</p><h3>
6. Lars Jacobsen 02 
</h3><p>
Anføreren havde nok at gøre med sine bidrag til at bremse den massive franske 
angrebsbølge. De muligheder for kontrastød, der faktisk viste sig 
indimellem, tøvede han – måske fornuftigt nok – med at forfølge helhjertet, 
indtil franskmændene efter pausen slap tøjlerne en smule. Når det lykkedes 
at komme op på kanten af modstandernes felt, savnede indlæggene kraft og 
præcision. 
</p><h3>
4. Erik Sviatchenko 00 
</h3><p>
Det første forfærdelige kvarter fra USA-kampen sad åbenbart stadig i krop og 
sjæl hos midterforsvareren fra FC Midtjylland. I hvert fald syntes han at 
basere sin indsats på forsigtighed frem for alt og kom derfor – især i 1. 
halvleg – ofte til at fremstå tøvende, forvirret og fysisk underlegen over 
for de aggressive modstandere. 
</p><h3>
3. Simon Kjær 4 
</h3><p>
Ankeret i det danske forsvar ydede en ihærdig indsats i de mange direkte 
dueller med Olivier Giroud, men følte sig alligevel nødsaget til at slippe 
ham ved 2-0-scoringen, da hurtige franske fødder skabte usikkerhed i 
opdækningen. Lille-spilleren knoklede på, men fandt aldrig fred til at 
etablere overblik og stabilitet i en overmatchet dansk defensiv. 
</p><h3>
5. Nicolai Boilesen 02 
</h3><p>
Det er og bliver ikke som klassisk back, at Nicolai Boilesen har sine 
kvaliteter. Han er stærkest, når kantspilleren foran ham hjælper til i 
defensiven og modstanderne samtidig efterlader plads til løb op ad fløjen. 
Ingen af delene skete i St. Etienne, hvor Ajax-spilleren kun i meget 
begrænset omfang havde noget at bidrage med. 
</p><h3>
2. Daniel Wass 00 
</h3><p>
Først blev han testet som højre back mod USA og dumpede i det defensive 
arbejde. Siden fik han så den ønskede chance på midtbanen og gik da også til 
opgaven med stor entusiasme. For mange boldtab, dårlige afleveringer og 
svigt i de defensive tilbageløb understregede imidlertid, at Daniel Wass er 
langt fra Morten Olsens idealopstilling. 
</p><h3>
7. William Kvist 02 
</h3><p>
Efter ’nedsmeltningen’ mod USA genfandt William Kvist en vis stabilitet i sit 
spil. Der gik imidlertid en god del af kampen, før det så ud til at gå op 
for ham, at franskmænd netop nu spiller langt bedre fodbold end amerikanere. 
I den situation er der brug for tilbageløb og alt andet end boldstop og 
tilbagelægninger. Det syntes William Kvist først at erfare i anden halvdel 
af kampen. 
</p><h3>
9. Michael Krohn-Dehli 02 
</h3><p>
Endnu en modsætningsfuld indsats. På den ene side er Michael Krohn-Dehli 
spilleren, der selv over for så bevægeligt hold som det franske kan finde 
hullerne til chanceskabende afleveringer. På den anden side kan han i 
perioder daske aldeles uengageret rundt på banen og gøre modstandernes 
opspil ekstraordinært farlige med halvhjertede defensive løb, der forærer 
overtal væk, når han fortryder undervejs. 
</p><h3>
21. Lasse Vibe 00 
</h3><p>
Det kan godt være, at nogle modstandere lader sig intimidere af den hurtighed, 
Lasse Vibe er i besiddelse af, men det gælder altså ikke det franske 
landshold. Det blev kun alt for tydeligt demonstrere, at landsholdets nye 
yndling stadig har en hel del at føje til sit niveau for at det for alvor 
kan kaldes internationalt. Nytteløse og dermed ufarlige løb med bolden 
fusede ud og udstillede kun, at han mangler at kunne bidrage med mere. 
</p><h3>
11. Nicklas Bendtner 4 
</h3><p>
Hattrickstjernen fra onsdagens kamp mod USA havde et par defensive hovedstød 
til franske dødbolde som bedste aktioner i 1. halvleg. Da franskmændene gav 
en anelse mere plads væk i 2. halvleg, blev angriberen mere synlig og havde 
en god afslutning, der hævede hans indsats fra det absolutte bundniveau. 
</p><h3>
10. Christian Eriksen 02 
</h3><p>
Det varede rigtig længe, før den danske Premier League-stjerne overhovedet kom 
ind i kampen. Han har det selvsagt bedst på et hold i boldbesiddelse – og 
det var Danmark kun sjældent i den første time. Mod kampens slutning fik 
Christian Eriksen mere plads og tid til at agere positivt i offensiven – 
blandt andet med et godt spark på mål – men boldtabt og manglende hjælp til 
den trængte defensiv trækker ned. 
</p><h3>
17. Simon Busk Poulsen 4 
</h3><p>
AZ Alkmaar-backen synes at have accepteret det faktum, at hans tid som 
førstevalg til startopstillingen er forbi. Det ser ud til at klæde ham på 
med en god portion fanden-i-voldskhed til opgaver som den i St. Etienne. Han 
turde i hvert fald at drible, aflevere og afslutte med den energisk 
friskhed, det danske hold manglede i 1. halvleg. 
</p><h3>
23. Anders Christiansen 02 
</h3><p class=" bl-elem">
’AC’ fik ikke nær så god en halvleg i samlingens anden testkamp, som han 
gjorde i den første. Han var pænt med i det opbyggende spil, da der først 
blev plads til det, men tabte også bolden unødigt i et par nærkampe og 
manglede skarphed og præcision i sine afleveringer. 
</p>	
</div>

</div></body></html>
