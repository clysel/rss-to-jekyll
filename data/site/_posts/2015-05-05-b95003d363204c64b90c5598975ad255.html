---
layout:     post
title: 	    "Uoplyst Pacquiao-skade kan give retligt efterspil"
post_author:	    
post_date:	    Tue, 05 May 2015 09:36:24 +0200
post_site:	    politiken.dk 
post_link:	    http://politiken.dk/sport/ECE2655238/uoplyst-pacquiao-skade-kan-give-retligt-efterspil/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kampen i ringen mellem Manny Pacquiao og Floyd Mayweather natten til søndag 
endte med et klart nederlag til førstnævnte på point. Og nu kan efterspillet 
til kampen betyde endnu et nederlag til den filippinske bokser. 
</p><p>
Pacquiao skal ifølge Sky Sports opereres for en skulderskade, som han allerede 
døjede med inden kampen. Problemet er bare, at han oplyste til Nevada 
Athletic Commission, at han ingen skulderproblemer havde, og det kan givet 
et retligt efterspil. 
</p><p>
Kommissionen var øverste myndighed for kampen, og usande oplysninger afgivet 
til dem kan koste bøde eller suspendering. 
</p><p>
»Vi vil indsamle alle fakta og følge op på omstændighederne. Vi skal være 
sikre på, at bokserne giver korrekt information«, siger formanden for Nevada 
Athletic Commission, Francisco Aguilar til Sky Sports. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/boksning/ECE2652586/pacquiao-troede-han-havde-vundet-han-gik-hele-tiden-baglaens/">Pacquiao troede han havde 
vundet</a></p><p>
Pacquiao svarede nej til spørgsmålet om, hvorvidt han havde en skulderskade 
dagen inden kampen, men samtidig fik han - med det amerikanske 
antidopingagenturs (USADA) tilladelse - en indsprøjtning mod netop en 
skulderskade før opgøret mod Mayweather. 
</p><p>
Den filippinske boksers lejr mener derfor, at de havde informeret om skaden, 
men USADA er en tredjepart i sagen, som udelukkende skulle teste for doping, 
og svaret til kommissionen i Nevada var et ganske andet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/boksning/ECE2652576/suveraen-mayweather-vinder-boksebraget-mod-pacquiao/">Suveræn Mayweather vinder 
boksebraget mod Pacquiao </a></p><p>
»Vi havde ingen lægelig information, ingen MRI-skanninger, ingen dokumenter. 
Det var ikke et antidopingspørgsmål«, siger USADA-chef Travis Tygart. 
</p><p>
»Enten begik de (Pacquiao-lejren, red.) en frygtelig fejl ved ikke at følge 
reglerne, og ellers prøvede de at holde det hemmeligt for modstanderen«, 
siger Tygart. 
</p><p class=" bl-elem">
Det forventes, at Manny Pacquiao skal opereres i skulderen senere på ugen, og 
så må han vente på at høre, om de manglende oplysninger får yderligere 
konsekvenser for ham. 
</p>	
</div>

</div></body></html>
