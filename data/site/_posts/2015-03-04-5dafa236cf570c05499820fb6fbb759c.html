---
layout:     post
title: 	    "Søsterorganisation: Norwegian går til ekstremer i konflikt"
post_author:	    
post_date:	    Wed, 04 Mar 2015 11:10:18 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2572566/soesterorganisation-norwegian-gaar-til-ekstremer-i-konflikt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det danske flypersonales brancheorganisation FPU langer hårdt ud efter 
Norwegians ageren i konflikten om løn- og arbejdsvilkår for de skandinaviske 
piloter i selskabet. 
</p><p>
»Det er at tage det til ekstremer at forsøge at bryde en lovlig varslet 
arbejdskonflikt«, siger formand i FPU Thilde Waast, der følger konflikten 
fra sidelinjen. FPU repræsenterer hovedparten af de danske piloter og 
kabinepersonale, dog ikke de strejkende piloter fra Norwegian. 
</p><p>
Formanden reagerer på Norwegians udmelding om, at selskabet vil kalde ekstra 
personale ind fra udlandet, så en del flyvninger i Europa kan blive 
gennemført trods strejken. 685 piloter fra Danmark, Norge og Sverige mødte 
ikke på arbejde her til morgen, fordi de er utilfredse med den aftale, Bjørn 
Kjos og resten af Norwegians ledelse tilbyder piloterne. 
</p><p><b class="ext-link">STREJKE</b><a class="embeddedlink" href="http://politiken.dk/oekonomi/arbejdsmarked/ECE2572507/strejke-ramt-norwegian-henter-fly-og-piloter-i-udlandet/">Strejke-ramt Norwegian henter fly og 
piloter i udlandet</a></p><p>
»Hvis man begynder at blive mør i konflikten, sætter man sig til 
forhandlingsbordet. Man kalder ikke andre ind i konflikten«, fortsætter 
Thilde Waast. 
</p><p>
Norwegian bekræfter over for Ritzau, at der er tale om spanske og engelske 
piloter, som vil blive kaldt ind for at dække nogle af hullerne efter de 
strejkende skandinaviske piloter. 
</p><p>
Forhandlingerne mellem Norwegians ledelse og piloterne brød sammen natten til 
lørdag. De skandinaviske piloter i Norwegian Pilot Union efterspørger en 
overenskomst med moderselskabet Norwegian Air Shuttle, men står det til 
Norwegian selv, skal piloterne fortsat være ansat i datterselskabet 
Norwegian Air Norway. 
</p><h3>
Anklage: Medarbejderne bliver splittet op 
</h3><p>
Thilde Waast kalder udviklingen i Norwegian for »særligt skræmmende«, fordi 
alle medarbejdere var dækket af en overenskomst for bare fem år siden. 
</p><p><i class=" bl-elem">Det er en presset branche. Hvorfor bør piloterne ikke give sig i 
forhandlingerne? </i></p><p>
»Som jeg forstår konflikten, vil Norwegian lade de skandinaviske 
arbejdspladser konkurrere med blandt andre de spanske piloter på løn- og 
arbejdsvilkår. Det er urimeligt, fordi vi ikke har de samme levevilkår eller 
det samme skattetryk i Danmark, hvor det er meget dyrere at leve«, siger 
formanden for det danske flypersonales brancheorganisation. 
</p><p><b class="ext-link">OVERBLIK</b><a class="embeddedlink" href="http://politiken.dk/oekonomi/virksomheder/ECE2571344/timetal-og-tilhoersforhold-det-skiller-ledelse-og-piloter-ad-i-norwegian/">Timetal og tilhørsforhold: Det skiller 
ledelse og piloter ad i Norwegian</a></p><p>
Informationschef Arve Sigmundstad i fagforeningen Parat, der organiserer de 
strejkende skandinaviske Norwegian-piloter, sagde i går til Politiken, at 
medarbejderne oplever, at Norwegian forsøger at marginalisere de ansatte ved 
at gøre brug af datterselskaber. Den opfattelse deler Thilde Waast fra FPU. 
</p><p>
»Norwegian har været igennem en meget kraftig forandring af 
virksomhedsstrukturen, hvor selskabet forsøger at skabe konkurrence internt 
i virksomheden og splitte medarbejderne op i små interne grupper, så de 
bedre kan presse dem på løn og arbejdsvilkår. Personalet må ikke længere stå 
sammen i fælles overenskomster, fordi de så står stærkere«, siger hun. 
</p><h3>
Norwegian forsvarer brugen af datterselskaber
</h3><p>
Norwegian forholder sig direkte til anklagen, men kommunikationsrådgiver hos 
Norwegian Daniel Kirchhoff siger om brugen af datterselskaber: 
</p><p>
»Bestyrelsen har tidligere besluttet, at vores operative drift skal foregå i 
datterselskaber. Vores piloter har en overenskomst med datterselskabet 
Norwegian Air Norway, og den respekterer vi. Nu ønsker piloterne at få en 
overenskomst med moderselskabet, og det vil ledelsen og bestyrelsen i 
Norwegian ikke acceptere«, siger han. 
</p><p>
Overflyttelsen af 147 medarbejdere fra SAS til datterselskabet Cimber skabte 
også protester i weekenden. Kabinepersonalet fra SAS nedlagde arbejdet 
fredag, fordi de ansatte frygter, at de på sigt vil komme på en dårligere 
overenskomst. Strejken, der var blevet erklæret ulovlig af arbejdsretten, 
blev dog allerede afblæst mandag, efter at SAS havde truet med at fyringer.
</p><p><b class="ext-link">SAS-KONFLIKT </b><a class="embeddedlink" href="http://politiken.dk/oekonomi/arbejdsmarked/ECE2570902/den-sidste-sas-ansatte-er-naeppe-flyttet/">Den sidste SAS-ansatte er næppe 
flyttet</a></p><p>
Et internt brev, som Norwegians ledelse sendte ud til de ansatte i sidste uge, 
viser, at selskabet vil have piloterne til at flyve op mod den tilladte 
grænse på 900 timer om året. Det er et af virksomhedens hovedkrav i den 
verserende konflikt. I dag flyver de skandinaviske piloter kun omkring 700 
timer. 
</p><p><i>Thilde Waast fra FPU<b>, </b>i Ryanair flyver piloterne op mod 900 timer. 
Det gør de spanske og engelske piloter i Norwegian også. Hvorfor kan de 
skandinaviske piloter ikke også gøre det</i>? 
</p><p>
»Når vi taler om de 700 timer, så gælder det kun den tid, man har i luften. 
Jeg tror, piloterne vil være villige til at flyve mere, men det handler i 
virkeligheden om den mængde frihed, de har. Piloterne flyver alt, hvad de 
kan på arbejdsdagene, hvor de kan komme helt op på 60 arbejdstimer på fem 
dage. Og der holder Norwegians piloter fast ved deres fire fridage mellem 
fem arbejdsdage«, siger hun. 
</p><p class=" bl-elem">
Siden sammenbruddet natten til lørdag er det ikke lykkedes parterne at mødes 
for at drøfte situationen. 
</p>	
</div>
</div></body></html>
