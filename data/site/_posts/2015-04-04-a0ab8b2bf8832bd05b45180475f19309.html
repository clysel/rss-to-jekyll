---
layout:     post
title: 	    "Atomaftale med Iran hyldes, men ..."
post_author:	    
post_date:	    Sat, 04 Apr 2015 09:48:15 +0200
post_site:	    politiken.dk 
post_link:	    http://politiken.dk/udland/ECE2615944/atomaftale-med-iran-hyldes-men-/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Hovedpunkter</b></h4>
<h5>
<b>Rammeaftale</b></h5>
<div class="fakta-body" data-buildingblock="embedded_factboxlink">
<p>
Irans 19.000 centrifuger til at berige uran reduceres til 5.060, der kun må 
berige uran til 3,67 pct., langtfra nok til atombomber. 
</p><p>
Aftalen gælder i 15 år, hvor Iran også skal reducere lagre af 10.000 
kg lavt beriget uran til 300 kg.
</p><p>
Atomreaktoren i Fordo, som Iran holdt hemmelig til 2009, standser 
uranberigelse. Iran kan beholde sine atomanlæg med ændringer. 
</p><p class=" bl-elem">
FN kan inspicere alle Irans anlæg, der mistænkes for militære aktiviteter. </p>
</div>
</div><p>
Den Internationale Krisegruppe (ICG) er blandt de mange, som hylder den 
rammeaftale om Irans atomprogram, som sent onsdag blev indgået i den 
schweiziske by Lausanne efter flere overskredne deadlines. ICG skriver: »Det 
er en triumf for multinationalt diplomati«. 
</p><p>
Hvis en endelig atomaftale kommer på plads ved sin deadline 30. juni, »kan den 
afslutte en langvarig konfrontation med mange dimensioner og effektivt 
blokere for både åben og hemmelig atommilitarisering, danne positiv 
præcedens for ikkespredning af atomvåben og åbne vejen for konstruktivt 
engagement om kritiske forhold for fred og sikkerhed i Mellemøsten«, mener 
ICG.
</p><h3>
Eksepert: Kan stole på Iran
</h3><div class="art-quote article-box">
<p class="quote"/>
<blockquote>
<p class="quote-txt">
I princippet kan aftalen garantere, at Iran ikke bliver en atommagt
</p>
<p class="sender">
Tarja Cronberg, Iran-specialist 
</p>
</blockquote>
</div><p>
»Der er endnu meget arbejde før en endelig aftale, men rammeaftalen viser, at 
der er nok politisk vilje til at nå dertil. Det er et utrolig godt og 
nødvendigt første skridt til en ny sikkerhedsordning i Mellemøsten. Nogle 
kritikere mener, at aftalen truer den orden. Jeg tilhører dem, der ser det 
som en mulighed for at skabe en holdbar, sikker orden i regionen«, siger 
Tarja Cronberg, Iran-specialist, tidligere formand for Europaparlamentets 
Iran-delegation og fredsforsker ved Sipri, Det Internationale 
Fredsforskningsinstitut i Stockholm. <br/><br/>
Blandt mange fordele fremhæver hun, at den kan forhindre atomkapløb i 
Mellemøsten og en ny krig i regionen, for uden en aftale ville USA være 
tvunget til at angribe iranske atomanlæg, understreger hun. »Og uden en 
aftale ville Iran forlade ikkespredningsaftalen (NPT). I princippet kan 
aftalen garantere, at Iran ikke bliver en atommagt«, siger Cronberg.</p><p><b class="ext-link">LÆS OGSÅ </b><a class="embeddedlink" href="http://politiken.dk/fasttrack/ECE2615607/jubel-i-teheran-jeg-graed-af-glaede-det-er-ikke-til-at-tro/">Jubel i Teheran: »Jeg græd af 
glæde. Det er ikke til at tro«</a></p><p><i class=" bl-elem">Men Iran har tidligere snydt om sit atomprogram, så hvilken garanti har vi 
for, at det ikke sker igen?</i></p><p>
»Man kan hæfte sig ved, at siden den foreløbige aftales indgåelse i 2013 har 
iranerne holdt alle aftalepunkter. Det beviser, at man faktisk kan stole på 
dem. Ja, de har tidligere snydt, men har jo også haft grunde til ikke at 
stole på Vesten. Selvfølgelig skal man være forberedt på nye krænkelser, men 
der ligger jo garantier i det uhørt strenge inspektions- og 
verifikationssystem, som Iran vil blive underlagt«.
</p><h3>
Hård fortsat kamp 
</h3><p>
Cronberg forventer en hård kamp frem til deadline for en endelig aftale. »De 
kommende måneder vil modstanden skærpes. Fælles for USA og Iran er, at 
høgene i begge lande vil forhindre, at deres præsidenter får en fjer i 
hatten med en endelig aftale. Den kamp bliver hårdest i USA, for præsident 
Hassan Rouhani i Iran har den øverste leder, Ali Khameneis, opbakning til 
aftalen, så Khamenei kan ventes at holde sine høge i skak«.
</p><p><i class=" bl-elem">Men Khamenei vender sig jo imod reformer, som Rouhani ønsker, og som også 
er betingelse for varig international forsoning?</i></p><p>
»Khamenei er pragmatiker. Hvis han ser, at reformer er nødvendige, vil han 
støtte dem. Og han erkender sikkert, at indrømmelser til befolkningens 
reformønsker er nødvendige for systemets overlevelse«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2615622/nyhedsanalyse-atom-aftale-vil-bringe-iran-ud-af-international-isolation/">Nyhedsanalyse: Atom-aftale vil 
bringe Iran ud af international isolation</a></p><p>
USA og EU har bevidst holdt alle andre spørgsmål uden for atomforhandlingerne, 
men Cronberg ser muligheder for ændringer i Irans hidtidige støtte til 
regimet i Syrien, hvis en endelig aftale kommer på plads. 
</p><p>
»Når iranerne ved, hvad de har at forholde sig til, kan vi vente ændringer i 
Irans internationale signaler, og en aftale er også den eneste chance for at 
få indenrigspolitiske reformer i gang«.
</p><h3>
Begejstrede selfies
</h3><p>
Aftalen er blandt andet vigtig, fordi udsigten til den skaber glæde blandt 
iranere, både fordi ophævelse af sanktionerne kan forbedre deres levevilkår, 
og fordi den giver håb om politiske ændringer, understreger Cronberg. 
</p><p>
Begejstringen blandt iranere har blandt andet vist sig ved stribevis af 
selfies lagt ud på internettet taget med Obamas tv-tale om rammeaftalen som 
baggrund.
</p><p>
Indenrigspolitiske slagsmål er i gang i de to lande i centrum for konflikten, 
som går tilbage til USA’s første advarsel i 2002 imod, at iranske atombomber 
kunne være på vej.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2615657/republikanere-saar-tvivl-om-stoette-til-atomaftale/">Republikanere sår tvivl om 
støtte til atomaftale</a></p><p>
I Iran har høge påpeget i den konservative avis Kayhan, at de ikke accepterer 
aftalen, og at Israel skal udslettes. 
</p><p>
Fox News, der afspejler modstanden i USA, rapporterede: »Rammeaftalen blev 
præsenteret for verden som en sejr for vestligt demokrati. Det er den ikke. 
Det er en triumf for diplomatisk bavl. For kræfter, som vil forhindre 
Teherans middelalderlige mullaher i at få midler til masseslagteri, er det 
et skridt i den forkerte retning«. 
</p><p class=" bl-elem">
Om faldgruber for aftalen fremhæver Tarja Cronberg tidsplanen for ophævelse af 
sanktionerne mod Iran. »Iran ønsker det straks, mens de internationale 
forhandlere siger i takt med, at Iran beviseligt tager de aftalte skridt. 
Dertil kommer, at vi ikke aner, om USA’s Kongres får held til at forhindre 
amerikansk accept«.
</p>	
</div>

</div></body></html>
