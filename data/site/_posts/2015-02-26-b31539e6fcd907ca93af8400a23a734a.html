---
layout:     post
title: 	    "Østrigs muslimer kæmper mod ny lov"
post_author:	    
post_date:	    Thu, 26 Feb 2015 15:02:18 +0100
post_site:	    politiken.dk 
post_link:	    http://politiken.dk/udland/ECE2564492/oestrigs-muslimer-kaemper-mod-ny-lov/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I over 100 år har den østrigske lov om islam stået som et eksempel til 
efterfølgelse i andre europæiske lande med ønsker om at integrere og i 
sidste ende ligestille muslimske borgere med andre. 
</p><p>
Men i går faldt den gamle lov, Islamgesetz, fra 1912, da parlamentet i Wien 
vedtog så drastiske ændringer i loven, at landets muslimske befolkning er i 
oprør og vil have den reviderede lov prøvet ved højesteret. 
</p><p>
»Vi kan ikke andet end at se loven som en diskrimination af os muslimer i 
forhold til andre religiøse grupper. Det ligner et stort tilbageslag for 
muslimer her i landet, der altid har været en slags rollemodel for 
integration. Derfor vil flere organisationer indbringe den nye lov for 
højesteret for at få afgjort, om den er i strid med Østrigs grundlov«, siger 
Carla Amina Baghajati. 
</p><p>
Hun er talskvinde for islamisk trossamfund i Østrig, IGGiÖ. Trods protester 
fra organisationen og stort set hele den islamiske befolkningsgruppe på 
500.000 – svarende til godt 6 procent af den østrigske befolkning – blev 
revisionen af loven om islam vedtaget med stort flertal i parlamentet. 
</p><p>
Dermed er det slut med de særlige forhold for muslimer i Østrig, der har 
eksisteret siden vedtagelsen af den nu ændrede lov i 1912. 
</p><h3>
Islam på tysk 
</h3><p>
Dengang havde Østrig-Ungarn under ledelse af den habsburgske kejser Franz 
Joseph annekteret Bosnien-Hercegovina som en del af landet. 
</p><p>
For at få muslimske bosniske soldater indrulleret i den østrig-ungarnske hær 
vedtog den daværende regering loven, der sidestillede islam med landets 
ledende katolske kirke, protestantiske og jødiske kirker. 
</p><p>
Blandt andet blev det tilladt at undervise i islam i stedet for eksempelvis 
kristendom i offentlige statslige skoler i Østrig. 
</p><div class="art-quote article-box">
<p class="quote"/>
<blockquote>
<p class="quote-txt">
Vi vil have et islam med østrigsk karakter
</p>
<p class="sender">
Sebastian Kurz, integrations-minister 
</p>
</blockquote>
</div><p>
Den praksis er stadig tilladt ifølge revisionen. Men undervisningen skal 
fremover foregå på tysk i stedet for på tyrkisk, sådan som det ofte er 
tilfældet nu.</p><p>
Dertil kommer, at udenlandsk finansiering af moskeer fremover er forbudt, 
ligesom udenlandske imamer ikke må prædike i Østrig længere. Til gengæld er 
det eksempelvis i fremtiden tilladt for muslimske borgere at holde fri for 
at deltage i religiøse højtideligheder. 
</p><h3>
Udviser imamer fra tykiet 
</h3><p>
»Vi vil have et islam med østrigsk karakter. Hver muslim i Østrig bør være i 
stand til at praktisere sin religion, som han vil, men vi vil ikke have 
indflydelse og kontrol udefra. Med andre religioner behøver vi ikke frygte 
indflydelse udefra og derfor være formynderiske med hensyn til 
finansiering«, som den blot 28-årige udenrigs-og integrationsminister 
Sebastian Kurz har sagt det til den statslige radiostation ORF i Østrig. 
</p><p>
Størstedelen af den muslimske befolkning i Østrig har rødder i Tyrkiet, 
hvorfra mange indvandrede i 1960’erne for at finde arbejde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2557720/tyrkiet-rykker-ind-i-syrien-for-at-evakuere-soldater-og-gravsted/">Tyrkiet rykker ind i Syrien 
for at evakuere soldater og gravsted</a></p><p>
Efter afslutningen på den jugoslaviske borgerkrig i slutningen af 90’erne kom 
en stor gruppe flygtninge fra Bosnien til landet. 
</p><p>
Omkring 60 af de i alt 300 imamer, der menes at praktisere i landet, er sendt 
ud fra Tyrkiet. De risikerer nu at blive udvist, og det er »en gevaldig 
fejl«, mener lederen af det religiøse råd i Tyrkiet, Mehmet Görmez. 
</p><h3>
Sætter Østrig 100 år tilbage 
</h3><p>
Over for ORF præciserer han, at islam er en international religion, hvis 
udøvere ikke kan eller bør begrænses af landegrænser. 
</p><p>
»Hvis enkelte lande tror, at de kan lave deres egen version af det, har de 
forregnet sig. Lovændringen i Østrig sætter landet 100 år tilbage, hvad 
angår religionsfrihed«, siger lederen af det religiøse råd i Tyrkiet kaldet 
Diyanet. 
</p><div class="art-fakta article-box">
<h4 class="">
Islamgesetz </h4>
<h5>
Gammel lov fornyet</h5>
<div class="fakta-body" data-buildingblock="embedded_factboxlink">
<p><b>SIDEN 1912 har </b>islam haft officiel status i Østrig med mulighed for 
bl.a. at undervise i religionen i offentlige skoler. Det må man fortsat 
efter den nye lov, men undervisningen skal fremover foregå på tysk og ikke 
tyrkisk, som ofte er tilfældet nu. 
</p><p><b>Ifølge revisionen</b> af loven er udenlandsk finansiering af moskeer 
og muslimske religiøse grupperinger forbudt, ligesom udenlandske imamer ikke 
må prædike i Østrig. 
</p><p class=" bl-elem"><b>Til gengæld er </b>halalslagtning nu officielt tilladt, og muslimer 
har statens tilladelse til at holde fri på religiøse helligdage. Endelig 
ligestiller den nye lov forholdene for muslimer og tilhængere af den særlige 
alawittiske trosretning i islam. 
</p>
</div>
</div><p>
Han får medhold i professor i stats- og forvaltningsret ved Universitet i Wien 
Stefan Hammer.</p><p>
»Mens det er helt legalt for regeringen at prøve at forhindre misbrug af 
donationer fra udlandet, kan et rent forbud mod internationale bidrag til 
det islamiske samfund være meget problematisk i forhold til grundloven. At 
finansiere religiøse grupper er en del af deres interne forhold. Det betyder 
ikke, at staten ikke kan tage fat i aspekter af det, men der er nødt til at 
være proportioner«, siger han til BBC. 
</p><h3>
Spændinger mellem religioner 
</h3><p>
Ifølge professoren modtager andre kirkelige og religiøse grupper som for 
eksempel den russiskortodokse kirke, der er stærkt støttet fra Moskva, også 
bidrag. 
</p><p>
»At gøre forskel på religiøse grupper vil være et klart brud på princippet om 
lighed og ens rettigheder«, mener Steffan Hammer. 
</p><p>
Forholdet mellem den muslimske befolkningsgruppe og det katolske flertal i 
Østrig har altid været fredsommeligt sammenlignet med mange andre europæiske 
lande. Men på det seneste har der været spændinger. 
</p><p>
Ved en oktoberfest sidste år i Wien sagde en lokalrådsformand for det 
højrepopulistiske frihedsparti FPÖ, som tidligere blev ledet af nu afdøde 
Jörg Haider, at for mange muslimer i hovedstaden opfører sig som udlændinge. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/herbener/ECE2552683/vi-har-brug-for-nye-religioner/">Vi har brug for nye religioner</a></p><p>
»De kan ikke integreres særlig godt, fordi kvinderne bærer burka og den slags, 
så de vil ikke være rigtige østrigere. De prøver at være tyrkere«, sagde 
Helwig Leibinger fra FPÖ, der i de seneste år har haft en bølge af fremgang 
i meningsmålingerne. 
</p><h3>
Poster Girls for IS 
</h3><p>
En meningsmåling, der blev offentliggjort i radioprogrammet Bürgerforum i 
denne uge, viser, at 58 procent af de østrigske vælgere frygter, at »flere 
muslimer bliver radikaliseret i Østrig«. 62 procent af de adspurgte mente, 
at forholdet mellem muslimer og ikkemuslimer i Østrig ikke er »særlig godt«. 
</p><p>
Spændingerne blev ikke mindre, da to teenagepiger, begge døtre af bosniske 
flygtninge, blev meldt savnet i april sidste år. I et sms-interview med den 
franske ugeavis Paris Match fortalte pigerne, den 15-årige Sabina Selimovic 
og den 17-årige Samra Kesinovic, at de var i Syrien og gift med hver sin 
kriger fra terrororganisationen Islamisk Stat. Pigerne, der menes at være 
blevet radikaliseret af unge med tjetjensk baggrund i Wien, er fremstillet 
som såkaldte <i>poster girls </i>for IS i østrigske medier. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2563920/australier-draebt-i-kamp-mod-islamisk-stat/">Australier dræbt i kamp mod 
Islamisk Stat</a></p><p>
Den australske regering anslog i en redegørelse sidste år, at omkring 150 
unge, heraf 44 østrigske statsborgere, har forladt landet for at kæmpe for 
organisationer som IS. 
</p><p class=" bl-elem">
Trods den beherskede opbakning til demonstrationen forleden har de muslimske 
organisationer gjort det klart, at kampen fortsætter. I første omgang bliver 
kamppladsen den østrigske højesteret. 
</p>	
</div>
</div></body></html>
