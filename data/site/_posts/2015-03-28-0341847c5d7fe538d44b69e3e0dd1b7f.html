---
layout:     post
title: 	    "Sverige har genoprettet forhold til Saudi-Arabien"
post_author:	    
post_date:	    Sat, 28 Mar 2015 21:42:11 +0100
post_site:	    politiken.dk 
post_link:	    http://politiken.dk/udland/ECE2608780/sverige-har-genoprettet-forhold-til-saudi-arabien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sveriges regering vil ikke sige, om den måtte bede Saudi-Arabien om en 
undskyldning for at en diplomatisk strid med landet kunne blive bragt til en 
afslutning. 
</p><p>
Den saudiarabiske ambassadør er på vej tilbage til Stockholm, og forholdet 
mellem de to lande er normaliseret igen. Hverken den svenske 
udenrigsminister, Margot Wallström, eller statsministeren, Stefan Löfven, 
vil sige, hvorvidt svenskerne bad om en undskyldning for at få afsluttet den 
diplomatiske konflikt. 
</p><p>
Striden blev udløst, da Saudi-Arabien tidligere i denne måned nægtede at lade 
Wallström holde en tale på et topmøde i Den Arabiske Liga. Hun havde kort 
forinden kritiseret saudiaraberne for at undertrykke menneskerettighederne. 
</p><p>
»Jeg trækker ikke mine udtalelser om demokrati og menneskerettigheder 
tilbage«, understreger Wallström. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2582461/saudi-arabien-traekker-ambassadoer-hjem-fra-sverige/">Saudi-Arabien trækker 
ambassadør hjem fra Sverige</a></p><p>
Ifølge det svenske nyhedsbureau TT har et brev fra kong Carl Gustaf og 
statsminister Löfven spillet en vigtig rolle i det forløb, som har afsluttet 
konflikten. 
</p><p>
»Vi kan bekræfte, at kongen efter en forespørgsel fra regeringen, sendte et 
brev, som blev leveret til den saudiarabiske konge«, siger 
informationschefen ved det svenske hof, Margareta Thorgren. 
</p><p>
Kilder i det svenske udenrigsministerium siger, at kong Carl Gustaf blev 
ringet op af Saudi-Arabiens kong Salman fredag aften. Det blev her meddelt, 
at den saudiarabiske ambassadør ville vende tilbage til Stockholm. 
</p><p>
»Vi har fået opklaret en mulig misforståelse, om at vi skulle have fornærmet 
islam, hvilket er noget, vi aldrig har gjort«, siger Löfven. 
</p><p>
Den svenske regering siger videre, at Saudi-Arabien er et indflydelsesrigt 
land. 
</p><p>
»Derfor er det vigtigt for os at for os at genoprette de bilaterale 
forbindelser«, siger Wallström. 
</p><p><b class="ext-link">EKSPERT OM BRUDT VÅBENAFTALE:</b><a class="embeddedlink" href="http://politiken.dk/udland/ECE2583909/ekspert-om-brudt-vaabenaftale-sverige-er-ikke-velkommen-i-mellemoesten/">Sverige er 
ikke velkommen i Mellemøsten</a></p><p>
Wallström kritiserede i Riksdagen blandt andet undertrykkelse af kvinder i det 
store arabiske land. 
</p><p>
»Det er indlysende, at den politik, der føres i Saudi-Arabien, langt fra er en 
feministisk politik. Fremfor alt krænkes kvinders rettigheder«, sagde hun. 
</p><p>
Sverige har besluttet ikke at forlænge en aftale om våbensalg til 
Saudi-Arabien, der er nummer syv på listen over Sveriges største 
våbenmarkeder. 
</p><p class=" bl-elem">
/ritzau/TT 
</p>	
</div>
</div></body></html>
