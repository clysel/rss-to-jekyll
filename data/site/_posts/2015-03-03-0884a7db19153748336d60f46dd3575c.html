---
layout:     post
title: 	    "Minister lover flere penge til at bekæmpe listeria"
post_author:	    
post_date:	    Tue, 03 Mar 2015 16:42:44 +0100
post_site:	    politiken.dk 
post_link:	    http://politiken.dk/forbrugogliv/forbrug/forbrugersikkerhed/ECE2571042/minister-lover-flere-penge-til-at-bekaempe-listeria/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Eksperter konkluderer, at Danmark er førende i listeria-bekæmpelse, men 
indsatsen kan blive endnu bedre. 
</p><p>
I sommeren 2014 kostede et alvorligt listeria-udbrud 17 mennesker livet og 41 
blev syge. Kilden var en rullepølse fra en specifik fabrik. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE2490797/paaroerende-kraever-erstatning-fra-joern-a-rullepoelser/">Pårørende kræver erstatning 
fra Jørn A. Rullepølser</a></p><p>
På den dystre baggrund bestilte fødevareminister Dan Jørgensen (S) en kritisk 
gennemgang af listeria-indsatsen i Danmark. 
</p><p>
I rapporten, der kommer tirsdag, konkluderer udenlandske og danske eksperter 
samt repræsentanter fra fødevareerhvervet, at Danmark gør det rigtige. 
</p><p>
»Der er dog ting, man kan gøre for at forbedre situationen. Det er en sølle 
trøst, at vi har den bedste listeria-indsats i verden, hvis vi stadig har 
problemer«, siger fødevareminister Dan Jørgensen. 
</p><h3>
Nyt fødevareforlig
</h3><p>
Ministeren vil på baggrund af rapporten indkalde de politiske partier til 
forhandlinger om et nyt fødevareforlig. 
</p><p>
»Listeria er en lumsk bakterie, som kræver, at der bliver sat ind på flere 
niveauer, hvis vi skal forebygge udbrud. Derfor er jeg også glad for, at vi 
har et solidt fagligt grundlag, vi kan bruge som afsæt til de politiske 
drøftelser af prioriteringen af indsatsen«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE2476511/vi-stoler-lige-saa-lidt-paa-koed-som-paa-brugte-biler/">Vi stoler lige så lidt på kød 
som på brugte biler</a></p><p>
Han er klar over, at en forbedret indsats koster penge, men de skal nok blive 
fundet. 
</p><p>
»Det er klart, at der skal findes ressourcer i et fødevareforlig, men jeg 
lægger op til, at vi finder dem«, siger Dan Jørgensen. 
</p><p>
Han hæfter sig ved, at de udenlandske eksperter roser den danske 
listeria-indsats. 
</p><p>
»Danmark er kendt for høj fødevaresikkerhed, og derfor er det også helt 
afgørende, at vi lægger os i selen for at sikre, at forbrugersikkerheden 
fortsat er i top«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2419332/antallet-af-smittede-af-listeria-rullepoelse-naar-op-paa-40/">Antallet af smittede af 
listeria-rullepølse når op på 40</a></p><p>
Rapporten peger på, at der er behov for mere viden om listeria i de køkkener, 
der laver mad til risikogrupper, og der skal også være mere viden om, hvem 
der risikerer at blive smittet. 
</p><p>
Også fødevarevirksomheder og fødevarekontrollen bør have et større kendskab 
til listeria, hvis man vil blive bedre til at forebygge den frygtede 
bakterie. Rapporten anbefaler derudover yderligere forskning og bedre 
smittekildeopsporing. 
</p><p>
Fødevarestyrelsen blev i sommeren 2014 kritiseret for ikke at have lavet en 
hurtigere og grundigere undersøgelse af rullepølse-virksomheden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/ECE2413935/maend-er-ligeglade-med-madskandaler/">Mænd er ligeglade med 
madskandaler</a></p><p>
Hovedkonklusionen i en redegørelse dengang var, at styrelsen burde have 
foretaget hurtigere og grundigere undersøgelser af virksomheden, og 
Fødevarestyrelsens beredskabschef fik frataget sit ansvarsområde som 
konsekvens. 
</p><p class=" bl-elem">
Den nye rapport har fokuseret på listeria-indsatsen generelt. 
</p>	
</div>
</div></body></html>
