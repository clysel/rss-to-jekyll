---
layout:     post
title: 	    "Bagsiden oversætter fra lidegaardsk til dansk: Sådan bliver det nye politiken.dk"
post_author:	    
post_date:	    Mon, 09 Mar 2015 19:06:54 +0100
post_site:	    politiken.dk 
post_link:	    http://politiken.dk/bagsiden/ECE2576701/bagsiden-oversaetter-fra-lidegaardsk-til-dansk-saadan-bliver-det-nye-politikendk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Du læser denne artikel som et af mange læsetilbud på det helt nye 
politiken.dk. Der er sket noget med hjemmesiden, som du sikkert allerede har 
hørt eller læst chefredaktør Bo Lidegaard forklare. Meget nyt er hændt, hvis 
man skal tro mediechefen. 
</p><div class="art-fakta article-box">
<h4 class="">
Ordforklaring</h4>
<h5>
Hvad betyder det?</h5>
<div class="fakta-body" data-buildingblock="embedded_factboxlink">
<p><b>Digital værktøjskasse:</b> Der er ikke tale om en rigtig 
værktøjskasse. Det er en metafor for de forskellige typer af artikler, vi 
laver; nogle med video, nogle med tekst, nogle med billeder. Typisk kommer 
et nyt 'stykke værktøj' ned i 'værktøjskassen', hver gang en delegation af 
chefer har været i London eller New York og set, hvordan The Guardian, New 
York Times eller Huffington Post gør.
</p><p><b>Korte håndholdte opdateringer: </b>De fleste danske journalister 
bruger store dele af deres arbejdstid på at gøre sig til på de sociale 
medier, som er arnestedet for korte opdateringstekster om aktuelle emner. 
Det slår flere og flere mediehuse mønt på ved at lade journalisternes 
opdateringer gøre det ud for redaktionel tekst. Smart og 
omkostningseffektivt.
</p><p class=" bl-elem"><b>Fortælletempo:</b> I cykelsporten taler man om kadence, når man 
beskriver rytternes hastighed gennem landskabet. Høj kadence er godt, for så 
sker der noget. Det forholder sig omvendt med journalistik. Her er højt 
tempo noget skidt, fordi journalisternes hjerner og hænder ikke kan følge 
med, når de skal skrive 14 daglige artikler om Ukraine, perlehønsehold, 
Thorning og topjobs, Ægæerhavets hemmeligheder, trafiksituationen i 
Limfjordstunnellen, sexskandalen i Pennsylvania, ostehøvle, Brøndbys seneste 
nedtur og en efterårsstorm, der vist nok er på vej, men måske udebliver, ja, 
den udeblev, men beredskabet var beredt.
</p>
</div>
</div><p>
Men »verden vil bedrages med glimmer og avispapir«, som Michael Falck sang i 
Sebastians 'Skatteøen' i 1986, og når medierne skal puste nye satsninger op, 
sker det ofte med brug af de største kanonslag og de mest farverige fontæner 
fra den redaktionelle fyrværkeriskuffe. Situationen kalder på en kritisk 
gennemgang af de vidtløftige ord og begreber, så du som læser med sjælefred 
ved, hvilket produkt du nu får. </p><p><b>Det får du</b><br/>
Et politiken.dk i to tempi, hvor der på den ene side bliver ro og fred til at 
læse længere og bedre artikler og på den anden side bliver sat et 
hæsblæsende nyhedstempo. Det kan næsten ikke gå galt. Se eksempelvis på EU, 
som også fungerer upåklageligt i flere tempi. 
</p><p>
Det nye temposkift betyder, at vi får bedre tid til at oversætte og afskrive 
artikler fra AP og Reuters, så du ikke behøver at læse internationale 
netmedier. Og lynnyhedsstrømmen, som vi kalder 'Seneste Nyt Live' kan 
erstatte dit forbrug af Twitter og til dels Facebook. 
</p><p>
Det eneste, du skal give os til gengæld, er lidt mere af din tid - og din 
mailadresse. I hvert fald i første omgang. For det er bestemt ikke 
utænkeligt, at vi om en måned beder dig om at indtaste din højde, vægt, 
yndlingsret og foretrukne sexstilling, så vi bedre kan målrette artikler til 
netop dit behov. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke utænkeligt, at vi om en måned beder dig om at indtaste din højde, 
vægt, yndlingsret og foretrukne sexstilling
</p>
</blockquote>
</div><p>
Jo større viden, vi får om dig og dine behov, jo mere skræddersyede tilbud på 
rav fra Politiken Plus kan vi sende dig. Var det måske noget med en ravplug 
til den lumre læser? Eller en ravskål til din morgenskyr med hjemmelavet 
müsli? En ravringeklokke til ladcyklen? </p><p>
Denne målretning af indhold kan du takke vores algoritme for; sådan en har vi 
nemlig også fået, allerhøjeste mode. Algoritme er tidens buzzword, det er 
den computerbårede verdens svar på liberalisternes 'markedet'. En enhed, der 
er 100 procent skabt af menneskehænder, men som agerer så intuitivt, at vi 
kan bruge den til alt muligt og i sidste ende også som syndebuk. Hvis ingen 
gider købe dit sommerhus, er det, fordi markedet er mættet. Hvis du ikke er 
tilfreds med de artikler, du får præsenteret, er det algoritmens skyld. 
</p><p><b>Det får du også</b><br/>
Når du registrerer dig, kommer du med i klubben, idet du håndjerner dig fast 
til den journalistiske radiator, Politiken er. Varmen og ånden fra Hørup, 
Brandes, Cavling, Pundik, Seidenfaden og Lidegaard står rede til at berige 
dig og servere velsmagende og helt igennem korrekte standpunkter til dig, 
når du er i tvivl om, hvordan verden skal tolkes. 
</p><p>
Et raskt udpluk: Vi er imod Islamisk Stat, men dog ikke så glade for krig og 
præcisionsbomber (et begreb, vi forholder os meget skeptisk til). Vi går ind 
for rummelighed, fri forskning, breddeidræt og er meget imod ulighed, 
metervaremad, finansielle spekulanter og ukritisk markedstænkning. 
</p><p>
Disse holdninger er der givetvis mange danskere, der allerede har. Det unikke, 
vi kan tilbyde dig, er en plads i det eneste store ikke-partipolitiske 
segment af danskere. Du bliver kulturradikal. Vi er lighedsorienterede som 
socialisterne, intellektuelle som de socialliberale, velhavende som 
liberalisterne og værdiorienterede som nationalisterne. Det bedste fra alle 
verdener. 
</p><p>
Og selv om de færreste egentlig ved, hvad kulturradikalisme konkret indebærer, 
så er det et herligt skældsord at bruge mod mennesker, hvis holdninger er 
helt rigtige og gennemtænkte, og som derfor ikke tillader, at du 
underbetaler din au pair, så du har råd til to sommerhuse. 
</p><p>
Men intet menneske bliver styrket i medvind. Det er derfor, Politiken befinder 
sig godt i rollen som alles yndlingshadeobjekt. Vi elsker, når folk peger på 
os og siger, at vi tager fejl, for så ved vi, at vi - igen - har ret. 
</p><p>
Så velkommen til det nye politiken.dk. Du er en af os nu. 
</p><p class=" bl-elem">
Lad os fejre det med et godt glas crément de Bourgogne. 
</p>	
</div>
</div></body></html>
