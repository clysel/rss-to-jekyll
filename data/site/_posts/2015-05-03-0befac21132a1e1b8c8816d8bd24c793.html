---
layout:     post
title: 	    "Døden er svær at tale om, selv på etplejehjem: »Det er jo altid nogens mor«"
post_author:	    
post_date:	    Sun, 03 May 2015 09:37:09 +0200
post_site:	    politiken.dk 
post_link:	    http://politiken.dk/forbrugogliv/livsstil/trivsel/ECE2652593/doeden-er-svaer-at-tale-om-selv-paa-etplejehjem-det-er-jo-altid-nogens-mor/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Hvis man for eksempel trækker gardinerne for, og den ældre selv siger, ?gad 
vide om jeg er her, når I trækker dem fra i morgen?, så kan 
man gribe bolden og spørge ind 
</p>
<p class="sender">
</p><p class=" bl-elem">Tine Jørgensen, Seniorcenter Bakkegården</p> 

</blockquote>
</div><p>
Hun synes ikke, hun er blevet klogere på døden med alderen. Men måske mere 
afklaret. 
</p><p>
»Jeg har oplevet det, jeg skulle«, siger 93-årige Ruth Abrahamsson. 
</p><p>
Hørelsen er noget slidt, men de vandblå øjne skinner stadig, når hun fortæller 
om sine 8 børnebørn og 21 oldebørn, som er på de mange billeder på reolerne 
i det lille værelse på plejehjemmet. Og når hun fortæller om de 35 år, hun 
arbejdede med at pakke aviser på Politiken. 
</p><p>
Det er ellers ikke, fordi døden har været fraværende. Hun har mistet sine 
forældre, sin mand og også en datter. Og af de otte venner, som holdt 
sammen, er Ruth Abrahamsson den sidste tilbage. 
</p><p>
Hun ved præcis, hvilken kirke hendes begravelse skal foregå i, når det bliver 
hendes tid, og at der skal synges ’Jeg er træt og går til ro’ og to andre 
salmer. 
</p><p>
Alligevel har hun meldt sig på en særlig temaaften, ’Dialog om døden’, som 
holdes på Kildevæld Sogns Plejehjem på Østerbro, hvor hun bor. 
</p><p>
Hun ved ikke præcis, hvad hun vil have svar på, men hun vil gerne have 
bekræftet, at det kan foregå uden for mange smerter. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/trivsel/ECE2652596/aeldre-sagen-vi-skal-bryde-tabuet-om-doeden/">Ældre Sagen: Vi skal bryde 
tabuet om døden</a></p><p>
Ideen fra plejehjemmets side er netop, at beboere og pårørende på møderne kan 
få svar på deres spørgsmål om alt fra pleje til ritualer, før det bliver 
aktuelt. 
</p><p>
Og Kildevæld Sogns Plejehjem er et af dem, organisationen Ældre Sagen 
fremhæver i forbindelsen med deres nye bog ’Tæt på Døden’, som netop er 
udkommet. Bogen indholder samtaler med fagpersoner og personer, der har 
mistet, og sætter fokus på, hvordan vi kommer herfra. 
</p><p>
For døden er stadig et tabu, mener Ældre Sagen. Selv på plejehjem, hvor de 
ellers møder døden ofte. Forfatteren til bogen, chefkonsulent i Ældre Sagen 
Margrethe Kähler, oplever, at der er mange spørgsmål, som fortjener svar. 
</p><p>
»De ældre har brug for at vide, om plejehjemmet kan pleje dem, hvis de bliver 
syge, og om det er muligt hurtigt at få fat på deres familie. Og er det ikke 
det, kan det være rart at vide, at der er personale, de kender, som kan 
sidde hos dem den sidste tid«, fortæller Kähler, som i bogen blandt andet 
har talt med sygeplejersker, læger, ledere af plejehjem og en præst. 
</p><h3>
Kurser i ’den svære samtale’
</h3><p>
Margit Lundager, der er leder af Kildevæld Sogns Plejehjem, oplever ligefrem, 
at der kan være modstand blandt både beboerne og medarbejderne, når det 
kommer til at tale om døden. 
</p><p>
»Det er svært at konfrontere folk med, at de er i den sidste del af deres 
liv«, forklarer lederen, som er gået i gang med at søge midler til at 
systematisere deres indsats på området. 
</p><p>
Og at der er noget at lære, bekræfter Tine Jørgensen, daglig leder på 
seniorcenter Bakkegården i Gladsaxe. Her er man med i et forsøg sammen med 
fem andre plejehjem, hvor målet er at styrke den palliative indsats, altså 
den lindrende indsats ved livets afslutning. 
</p><p>
Det har blandt andet drejet sig om at bryde tabuet, for selv om der med to 
seniorcentre og i alt 250 boliger hver uge er et dødsfald, så kan døden 
stadig være svær at tale om. 
</p><p>
»Dem, vi skal tale med, er ofte i krise. Både borgerne, som måske kan mærke, 
at kroppen er ved at sætte ud, og er angste ved det, og også den pårørende, 
som kan være vred og i følelsernes vold. For selv om man kan sige, at det jo 
er et ældre menneske, som har haft et langt liv, så er det altid nogens 
mor«, forklarer hun. 
</p><p>
På Bakkegården har alle personaler været på kursus i ’den svære samtale’, og 
ved indflytningen er ønsker til døden et særskilt punkt, som man forsøger at 
tale om på en skånsom måde. 
</p><p>
På den måde får personalet også fortalt, at de på plejehjemmet kan give 
smertelindring og beroligende midler, så de ikke nødvendigvis behøver at 
komme på sygehuset. 
</p><p>
Ellers gælder det meget om at spørge, når de ældre selv tager emnet op. 
</p><p>
»Hvis man for eksempel trækker gardinerne for, og den ældre selv siger, ’gad 
vide om jeg er her, når I trækker dem fra i morgen’, så kan man gribe 
bolden, og spørge ind til det. Men der er mange facetter, for der er også 
nogen, som ikke vil tale om døden, eller som ikke vil tale med os om den, og 
det skal vi respektere«, siger Tine Jørgensen, som forklarer, at nogle 
beboere vil være for demente til at kunne udtrykke sig, og at personalet så 
tolker på beboerens adfærd. 
</p><p>
At det ikke er alle, som har lyst til at tale om døden, kan Axel Andersson 
tale med om. Han bor også på Kildevæld Sogns Plejehjem. 
</p><h3>
85-årig vil se fremad 
</h3><p>
Og der fra kørestolen mellem vittige bemærkninger om, at han »ikke løber så 
langt« og et næsten tandløst smil, bliver han faktisk lidt ked af det ved 
tanken. 
</p><p>
»Det er jo ikke noget, jeg går og spekulerer over«, forklarer Axel Andersson, 
som heller ikke går rundt og husker på, hvor gammel han er, men ved, at han 
er født i 1930. Han har arbejdet et langt liv med elektronik hos Philips, 
men det er mange år siden nu. 
</p><p>
Alligevel har han meldt sig til det kommende dialogmøde om døden, for det er 
jo godt at vide, hvordan de griber det an, og hvad der skal ske, hvis man 
skulle gå hen og blive syg, forklarer han. 
</p><p class=" bl-elem">
»Det er jo noget, man skal, men jeg er ikke kommet så langt endnu. Jeg lever i 
nuet og vil hellere se fremad. Ellers bliver man bare nedtrykt«. 
</p>	
</div>

</div></body></html>
