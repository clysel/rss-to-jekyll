---
layout:     post
title: 	    "Google trækker i land: Android 5.0 er ikke krypteret som standard alligevel"
post_author:	    Christian Loiborg
post_date:	    Wed, 04 Mar 2015 10:38:20 +0000
post_site:	    www.version2.dk 
post_link:	    http://www.version2.dk/artikel/google-traekker-i-land-android-50-er-ikke-krypteret-som-standard-alligevel-91049?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Da Google sidste år lancerede Android 5.0 Lollipop var det med lovningen om, at kryptering af hele enheden var en standardfunktion. Ikke nok med det, så skulle alle enheder fra fabrikken været indstillet til at være fuldt krypteret. Men nu er flere enheder kommet frem, som ikke indeholder kryptering, skriver <a href="http://arstechnica.com/gadgets/2015/03/google-quietly-backs-away-from-encrypting-new-lollipop-devices-by-default/">Ars Technica</a>.</p>



<p>Det viser sig nu, at Google har trukket lidt i land. Ars Technica har fundet en passage i retningslinjerne for Android, som hardwareproducenter skal følge. Her fremgår det, at kryptering <em>skal</em> understøttes på enheden, og at det anbefales på det kraftigste, at kryptering er aktiveret. Derudover fremgår det, at fuld kryptering forventes at være et krav fremadrettet. Med andre ord: Der er altså ikke tale om et krav her og nu.</p>



<p>Ifølge Ars Technica er en af de mulige grunde til, at kryptering ikke for nuværende er et krav er, at krypteringen lader til at gå ud over brugeroplevelsen ved at sænke ydeevnen betragteligt. Bl.a. skulle Nexus 6-telefonen lide under krypteringen i så høj en grad, at den i visse tilfælde var langsommere end forgængeren Nexus 5.</p>

<p>Kravene fra Google betyder altså, at hvis din enhed er købt med Nexus 5, ja så kan du altså aktivere kryptering - men du kan ikke gå ud fra, det er slået til som standard, som Google ellers tidligere oplyste.</p>
  </section></div></body></html>
