---
layout:     post
title: 	    "Vintervejr lammer flyttrafik i USA"
post_author:	    
post_date:	    Wed, 18 Feb 2015 14:18:21 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2551379/vintervejr-lammer-flyttrafik-i-usa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vinterstorme fejer lige nu hen over USA og gør det aldeles besværligt at være 
flypassager. 
</p><p>
Siden weekenden er knap 6.000 flyvninger blevet aflyst, forlyder det hos en 
række amerikanske medier, heriblandt USA Today. 
</p><p>
Mandag var cirka 2.000 afgange aflyst, mens tallet lå på 1.600 tirsdag. 
</p><p>
De værste trafikale problemer strækker sig især fra Tennessee og North 
Carolina i syd og op til Washington og New York. LaGuardia i New York havde 
tirsdag aften aflyst hundredvis af fly, svarende til 10 til 15 procent af 
trafikprogrammet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/flyoglufthavne/ECE2524010/verdens-saereste-flykatalog-er-gaaet-konkurs/">Verdens særeste flykatalog er 
gået konkurs</a></p><p>
Af de tre lufthavne i New York, LaGuardia, Newark og JFK er sidstnævnte mindst 
ramt af vintervejret. I Washingtons Reagan National Airport var en fjerdedel 
af dagens flyvninger aflyst, da klokken var 18 tirsdag. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/Winter_Weather_914331y.jpg" alt="" border="0"/><span class="caption"><span class="f-img-caption">Koldt. 
</span>Hudson-floden, som den så ud tirsdag den 17. februar. Arktiske temperaturer har lagt sig over dele af landet. FOTO: Seth Wenig/AP Photo</span></span>
Værre stod det til i Tennessee, hvor over 220 flyvninger svarende til omkring 
40 procent af trafikprogrammet måtte indstilles i går. 
</p><p>
KLM, Air France og Delta Air Lines tilbød passagerer, der skulle flyve til 
berørte lufthavne mandag og tirsdag, at ændre rejsedatoen eller at ansøge om 
at få pengene tilbage, hvis afgangen var aflyst eller forsinket i mere end 
tre timer. 
</p><p>
Andre store amerikanske flyselskaber, United Airlines og American Airlines har 
også information på deres hjemmesider om, hvilke lufthavne og byer, som 
selskaberne forventer, vil være generet af vejret. American Airlines 
informerer desuden om, hvad man har af muligheder for ombooking, hvis man 
ikke kan komme af sted. 
</p><h3>
Vintervejr fortsætter senere på ugen 
</h3><p>
Det kolde vejr, der har bevæget sig op fra den sydøstlige del af landet 
forventes i dag at gå særligt ud over Washington. Offentlige kontorer var 
lukket tirsdag, og befolkningen forbereder sig på store mængder sne - 
prognoser siger 20 centimeter snefald. 
</p><p>
Boston har ifølge avisen Boston Globe haft seks vinterstorme på tre uger. Også 
i dag ventes byen at blive ramt hårdt og med temperaturer under normalen 
hele ugen. 
</p><p>
»Det er faretruende koldt, sagde byens borgmester Muriel Bowser til CNN. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2467767/saadan-sparer-du-tusindvis-af-kroner-paa-usa-rejsen/">Sådan sparer du tusindvis af 
kroner på USA-rejsen</a></p><p>
I New York og Washington har temperaturen de seneste dage været nede på minus 
15 grader. 
</p><p>
Ikke kun kolde vinde og snefald generer amerikanerne, men også store mængder 
regn omdannet til is gør al trafik og generel færden udenfor yderst 
besværlig og risikabel. 
</p><p class=" bl-elem">
Og det tegner ikke til, at mildere vinde er på vej. Torsdag og fredag 
forventes en ny koldfront den østlige del af landet. 
</p>	
</div>
</div></body></html>
