---
layout:     post
title: 	    "Orbicon: Medarbejderfordobling og udland venter forude"
post_author:	    71978
post_date:	    Thu, 16 Apr 2015 12:00:09 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/orbicon-medarbejderfordobling-og-udland-venter-forude-3018
---
<html><body><div><section class="body">
			<p><figure class="plugin full"><img src="http://karriere.jobfinder.dk/sites/karriere/files/styles/article_inline/public/etf_artikeltop.png?itok=ojFU8XsJ" alt=""/></figure></p>
			<p>Ambitionen er klar: På fire år vil den rådgivende ingeniørvirksomhed Orbicon øge antallet af medarbejdere med 100 procent - fra ca. 500 i dag til omkring 1000 i 2018. Samtidig vil virksomheden udvide sine aktiviteter i udlandet, så den internationale forretning til den tid udgør 20 procent mod bare fem procent i dag.</p>
			<p>Det betyder blandt andet, at der i de kommende år skal ansættes en hel del ingeniører i både ind- og udland, da ingeniørerne tegner sig for cirka 60 procent af virksomhedens ansættelser. Og det er særligt ingeniører med kompetencer inden for miljø, det bæredygtige byggeri og klimatilpasning, virksomheden er på udkig efter.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Hold dine karriere ved lige. Tjek de nye jobopslag på Jobfinder</a></p>
			<p><aside class="plugin right box">
			   Resultat 2014</aside></p>
			<ul>
			<li>Orbicon kom ud af 2014 med et driftresultat på 23 mio. kr.  </li>
			<li>Resultatet er skabt på baggrund af organisk vækst på godt 10 procent og en generel bedre lønsomhed i driften.  </li>
			<li>Resultatet er det bedste, siden Orbicon i 1998 blev udskilt fra Hedeselskabet, som et selvstændigt selskab.  </li>
			</ul>
			<p>
			</p>
			<p>»Vi følger en tydelig ledestjerne i forhold til miljø- og bæredygtige kompetencer. Det er dem, vi kan differentiere os med,« siger administrerende direktør i Orbicon, Jesper Nybo Andersen.</p>
			<p>Særligt opgaver med klimapasning spiller en stødt stigende rolle i virksomhedens profil.</p>
			<p>»Vi har oplevet en nærmest eksplosiv vækst på klimatilpasningsområdet de sidste par år. Fra at udgøre nærmest ingenting, tegnede klimatilpasning sig for 15 procent af omsætningen sidste år, fortæller« Jesper Nybo Andersen.</p>
			<p>Den erfaring, Orbicon har draget om klimatilpasning inden for landets grænser, har givet nogle af de kompetencer, som virksomheden nu vil overføre til et internationalt marked. Efter et par hårde år under finanskrisen, ligger verden nemlig åben, som den administrerende direktør udtrykker det.</p>
			<h2>Følger ikke målsætning blindt</h2>
			<p>Jesper Nybo Andersen vurderer, at Orbicon efterhånden har opnået sin maksimale andel på det danske miljømarked. Den del bliver i hvert fald ikke væsentligt større herhjemme, her vil det primært være indenfor infrastruktur, byggeri og klimaområdet at væksten sker, så skal miljøområdet vokse, må det være uden for landets grænser.</p>
			<p>Det betyder dog ikke, at Orbicon sætter sejl over styr og kaster sig hovedløst ud i et verdensomspændende eventyr. I første omgang er fokus rettet mod nabolandene: Norge, Sverige og til dels Tyskland.</p>
			<p>»Man skal jo gå, før man kan løbe, og vi tror især, vi kan være konkurrencedygtige på et nordisk marked,« siger den administrerende direktør.</p>
			<p>Orbicons nuværende strategi, der løber frem mod 2018, blev iværksat ved årsskiftet, og skal Jesper Nybo Andersen sætte overskrift i form af nøgleord på den, bliver det, udover klimatilpasning og internationalisering, bæredygtighed og lønsom vækst. Sidstnævnte betyder, at virksomheden har et mål om at vækste samtidig med, at forretningen giver overskud, så der ikke skal hentes store investeringer udefra - eksempelvis fra Orbicons ejer, Hedeselskabet.</p>
			<p>»Derfor er vores ambition om at være 1000 mand i 2018 også en strategisk ambition. Er vi vokset til 850 på en lønsom måde, er det ganske tilfredsstillende. Vi følger ikke en målsætning blindt,« siger Jesper Nybo Andersen.</p>
		</section>
		  </div></body></html>
