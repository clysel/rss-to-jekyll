---
layout:     post
title: 	    "Socialborgmester: Ny plan skal genskabe tryghed hos børn og unge"
post_author:	    
post_date:	    Wed, 18 Feb 2015 19:44:50 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2553001/socialborgmester-ny-plan-skal-genskabe-tryghed-hos-boern-og-unge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<div class="art-quote article-box">
<p class="quote"/>
<blockquote>
<p class="quote-txt">
Man skal både gå i dialog med dem, der er frustrerede, og dem, der ikke er
</p>
<p class="sender">
Jesper Christensen, socialborgmester i København 
</p>
</blockquote>
</div><p>
Efter terrorangrebene, som København har været udsat for i weekenden, er der 
brug for dialog med alle byens børn og unge. 
</p><p>
Det gælder ikke mindst dem, der er frustrerede og påvirkede af begivenhederne, 
siger socialborgmester i Københavns Kommune, Jesper Christensen (S). 
</p><p>
Det har skoler, myndigheder og politi tager konsekvensen af og iværksat en ny 
social handleplan, som skal genskabe tryghed og ro efter de voldsomme 
begivenheder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2550559/plan-skal-forhindre-uro-blandt-koebenhavns-unge-efter-terror/">Plan skal forhindre uro blandt 
Københavns unge efter terror</a></p><p>
»Vi står i en særlig situation, hvor der i flere dage har været ekstremt meget 
fokus på begivenhederne. Der har både været meget politi på gaderne og mange 
reaktioner fra borgere og andre. Derfor er der alt mulig grund til at få 
begivenhederne bearbejdet, så vi kan genskabe tryghed hos børn og unge«, 
siger borgmesteren med henvisning til den nye sociale plan, der kommer på 
grund af weekendens terrorangreb i København. 
</p><p>
Den sociale handleplan indeholder en række initiativer, som skal forhindre uro 
blandt Københavns børn og unge efter attentaterne i weekenden, hvor to mænd 
mistede livet og fem politibetjente blev såret. Dialog er det helt centrale 
i planen, der indebærer flere møder på de københavnske folkeskoler, 
rådgivning og støtte til forældre og et ekstra fokus på gadeplansarbejdet 
med de unge. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2552115/gerningsmand-voksede-op-med-vold-vaaben-og-bandekrig-i-ghettoen/">Gerningsmand voksede op med 
vold, våben og bandekrig i ghettoen</a></p><p>
»I lyset af de voldsomme hændelser er der selvfølgelig reaktioner hos børn og 
unge, som der kan være brug for at få talt igennem. Der kan være nogen, som 
ser spøgelser, der ikke er der, eller har frustrationer, som i lyset af 
dette kan komme til udtryk. Derfor skal vi tage opgaven med at få talt om 
begivenhederne alvorligt, og det er ikke politiets opgave«, siger Jesper 
Christensen. 
</p><h3>
Det værste, man kan gøre, er at stoppe samtalen 
</h3><p>
Planen lægger blandt andet op til, at kommunens gadeplansarbejdere søger 
dialog med de unge på Nørrebro, som i forgårs fjernede blomster og lys fra 
stedet på Svanevej, hvor gerningsmanden til attentaterne blev dræbt. Enkelte 
af mændene gav samtidig udtryk over for TV 2 og Radio24syv om, at de bakkede 
op om 22-årige Omar Abdel Hamid el-Husseins gerninger. 
</p><p><i class=" bl-elem">Hvorfor skal man gå i dialog med mænd, der erklærer støtte til terror? </i></p><p>
»Det er vigtigt, at man går i dialog med de borgere, der er i ens by. Man skal 
både gå i dialog med dem, der er frustrerede, og dem, der ikke er. Efter 
sådanne hændelser er man nødt til at forsøge at opnå en fælles opfattelse 
af, hvad der er sket. Dialogen om, hvad det er for et samfund, vi gerne vil 
have, er vigtig. Specielt efter en krisesituation er det vigtigt også at gå 
i dialog med de omtalte grupper«. 
</p><p><i class=" bl-elem">Er dialogen ikke den forkerte vej, når der er tale om unge, som siger, at 
de støtter op om et terrorangreb, som vi har været vidne til? </i></p><p class=" bl-elem">
»Nej, det tror jeg ikke. Det værste, man kan gøre, det er at stoppe samtalen. 
Uanset hvor slemt det står til, har vi et ønske om, at man kommer ud på den 
anden side. Derfor må vi aldrig stoppe med at tale sammen eller at sætte 
spørgsmålstegn ved hinandens holdninger. Ikke mindst i lyset af sådan en 
episode, som vi har været igennem«. 
</p>	
</div>
</div></body></html>
