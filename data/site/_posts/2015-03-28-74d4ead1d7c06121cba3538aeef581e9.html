---
layout:     post
title: 	    "Spørg Lasse: Har en hankænguru en lomme på maven? "
post_author:	    
post_date:	    Sat, 28 Mar 2015 21:03:58 +0100
post_site:	    politiken.dk 
post_link:	    http://politiken.dk/viden/ECE2607748/spoerg-lasse-har-en-hankaenguru-en-lomme-paa-maven/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er et godt spørgsmål, og jeg har kontaktet videnskabelig direktør Bengt 
Holst fra Zoologisk Have i København, som ved meget om dyr. 
</p><p>
Det korte svar er nej. 
</p><div class="art-fakta article-box">
<h4 class="">
Spørg Lasse</h4>
<p class="fakta-body" data-buildingblock="embedded_factboxlink">
Lasse Foghsgaard er journalist og biokemiker og svarer på spørgsmål fra 
videnskabens verden. Send dit spørgsmål til: viden@pol.dk
</p>
</div><p/><p>
Hos pungdyrene, som kænguruerne tilhører, er det kun hunnen, der har en lomme 
eller en pung, som den også kaldes. 
</p><p><b class="ext-link">SPØRG LASSE </b><a class="embeddedlink" href="http://politiken.dk/viden/ECE2559580/spoerg-lasse-har-pingviner-knae/">Har pingviner knæ?</a></p><p>
Lommen består af en hudfold, der dækker dievorterne og beskytter de små unger, 
når de bliver født. 
</p><p>
Når en kænguruunge kommer til verden, er den ganske ufærdig. Den ligner 
nærmest en lille orm og er ikke større end spidsen af en lillefinger. Ungen 
er helt blind ved fødslen. 
</p><p>
Moderen føder siddende og har forud for fødslen slikket et spor fra 
kønsåbningen op til kanten af pungen. 
</p><p>
Når den blinde unge fødes, følger den det spor og kravler selv op i pungen. 
Når den når kanten af pungen, lader den sig dumpe ned i mørket, og dernede 
finder den vej til dievorten, som den så tager i munden. 
</p><p><b class="ext-link">SPØRG LASSE </b><a class="embeddedlink" href="http://politiken.dk/viden/ECE2520871/spoerg-lasse-hvorfor-er-der-nordlys/">Hvorfor er der nordlys?</a></p><p>
Så snart dievorten kommer ind i munden på den lille ufærdige unge, svulmer den 
op, så ungen ikke kan slippe den igen. Og derefter pumper dievorten med 
jævne mellemrum mælk ind i munden på ungen, så den kan vokse og udvikle sig 
videre. For de mellemstore kænguruer tager det cirka tre måneder, før 
ungerne er store nok til at kigge ud. 
</p><p class=" bl-elem">
Efter seks måneder forlader de frivilligt pungen for at gå på opdagelse i 
nærheden af moderen. Men hvis der opstår fare, ser man ofte ungerne løbe 
tilbage til moderen og springe på hovedet tilbage i pungen – tilbage i 
sikkerhed. 
</p>	
</div>
</div></body></html>
