---
layout:     post
title: 	    "Statens Kunstfond giver penge til graphic novels og radiopionerer"
post_author:	    
post_date:	    Fri, 17 Apr 2015 12:56:52 +0200
post_site:	    politiken.dk 
post_link:	    http://politiken.dk/kultur/boger/ECE2630114/statens-kunstfond-giver-penge-til-graphic-novels-og-radiopionerer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er blevet delt tre usædvanlige arbejdslegater ud af Statens Kunstfonds 
Legatudvalg for Litteratur. 
</p><p>
Et til det digitale magasin Third Ear, der især er kendt for deres 
radiomontager, et til graphic novel-forfatteren Rikke Villadsen og et til 
hendes kollega Halfdan Pisket. 
</p><p>
Det usædvanlige er ikke, at de har fået støtte, men at de har fået det store 
treårige arbejdslegat på 850.000 kroner, legatudvalgets største hæder. 
Hidtil er det udelukkende 'almindelige' forfattere, der har fået del i 
pengene. 
</p><h3>
En guldalder 
</h3><p>
»Vi har fået en ny struktur, og vi vil gerne vise, at vi har mange 
støtteområder. Det fantastiske er, at der lige nu nærmest er en guldalder 
inden for danske graphic novels, og det skal også afspejle sig i vores 
legater«, siger formand for Legatudvalg for Litteratur, forfatteren Anne 
Lise Marstrand-Jørgensen, der mener, at der var så mange kvalificerede 
ansøgninger fra tegneserietegnere, at 20 procent af de store legater er gået 
til dem. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00928/_____Intet_navn_____928920y.jpg" alt="" border="0"/><span class="caption"><span class="f-img-caption">Modtager. 
</span>Halfdan Pisket modtager et arbejdslegat. Foto: Affotografering</span></span></p><p><b class="ext-link">LÆS PORTRÆT AF PISKET</b><a class="embeddedlink" href="http://politiken.dk/magasinet/interview/ECE2619563/kakerlaks-soen-kan-tegne/">Kakerlaks søn kan 
tegne</a></p><p>
»Det er som om den grafiske litteratur er blevet voksen, nu hvor 
Litteraturudvalget giver et 3-årigt arbejdslegat til os. Jeg er nogle gange 
oplevet, at tegneserien er blevet fastlåst i en lidt underlødig kategori, 
men nu har man fået øjnene op for, at billedet og ordene kan skabe noget 
sammen for den voksne læser også. Noget andet end det klassiske 
tegneseriealbum«, siger Rikke Villadsen, der står bag bøger som ‘Et knald 
til’ og ‘9 PIGER – LIFTET’ sammen med forfatteren Bjørn Rasmussen og 
’Skægmanden’ sammen med Jens Blendstrup.
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00928/_____Intet_navn_____928985w.jpg" alt="" border="0"/><span class="caption"><span class="f-img-caption">Modtager. 
</span>Rikke Willumsen modtager også et treårigt arbejdslegat. Foto: affotografering</span></span></p><p>
»For mig er det ud over anerkendelse også en tryghed, hvor jeg slipper for at 
tage illustrationsopgaver for at få brød på bordet. Det giver mig en endnu 
større mulighed for at udfordre tegneseriemediet. Jeg håber, jeg kan gøre 
flere interesserede i det. Og vi kan begynde at kalde det for den grafiske 
litteratur«, siger hun. 
</p><h3>
Historisk og visionært 
</h3><p>
Hun deler sin begejstring med det andet hjørne af det, vi ikke kalder den 
traditionelle litteratur, der også har fået en økonomisk tilkendegivelse af, 
at de gør et godt stykke arbejde. 
</p><p>
»Der sker også noget virkelig interessant med radiomontagen nu, og vi er glade 
for, at vi kan støtte her. Det er kendetegnende for alle otte 
legatmodtagere, at det er den bedste kvalitet inden for områderne, og noget 
vi tror på. Vi tror, at pengene er godt givet ud«, siger legatudvalgets 
formand. 
</p><p>
Pengene er ud over et pusterum også en stor blåstempling, mener Tim Hinman, 
der sammen med Krister Moltzen har fået legatet til at udvikle de 
radiomontager, de sammen udsender under navnet Third Ear. 
</p><p>
»Vi synes det er historisk og storslået og visionært, at de har anerkendt det 
vi laver, som en slags litteratur. Nu har de virkelig blåstemplet hele 
genren. Vi synes det er genialt, at de har gjort det. Det betyder meget for 
os og genren at blive anerkendt«, siger Tim Hinman. 
</p><p><b class="ext-link">GUIDE</b><a class="embeddedlink" href="http://politiken.dk/kultur/wide/ECE2498194/stor-guide-40-podcasts-du-boer-unde-dine-oerer/">40 podcasts, du bør unde dine ører</a></p><p>
»Takket være den støtte, vi tidligere har fået, går vi verden rundt med det, 
vi laver lige nu, og nu kan vi blive ved med at lave det, vi elsker; at 
arbejde detaljeret i langsomt tempo og lave ting af høj kvalitet«, siger 
han. 
</p><p class=" bl-elem">
I alt har legatudvalget modtaget 737 ansøgninger, hvoraf der er blevet givet 
penge til 297 af ansøgerne. De otte, der har fået de store treårige legater 
på 850.000 kroner er ud over de tre nævnte forfatterne Iben Mondrup, Ida 
Marie Hede, Kenneth Jensen, Eva Tind og Tina Sakura Bestle. I alt blev der 
delt 29.400.000 kroner ud i legater. 
</p>	
</div>

</div></body></html>
