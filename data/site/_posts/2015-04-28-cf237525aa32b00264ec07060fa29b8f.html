---
layout:     post
title: 	    "Hjælp forskere med at tjekke den danske natur "
post_author:	    Anne Marie Lykkegaard
post_date:	    Tue, 28 Apr 2015 08:18:36 +0000
post_site:	    ing.dk 
post_link:	    http://ing.dk/artikel/hjaelp-forskere-med-tjekke-den-danske-natur-175723
---
<html><body><div><section class="body">
			<p>Næste gang du skal ud at gå en tur i den danske natur, skal du tage din mobil med. Med den kan du nemlig tage billeder af og registrere arterne gennem den nye NaturTjek-App og på den måde hjælpe danske forskere.</p>
			<p><figure class="plugin right zoomable"><img data-original-image="http://ing.dk/sites/ing/files/euphydryas_aurinia.jpg" src="http://ing.dk/sites/ing/files/styles/w1120_media_right/public/euphydryas_aurinia.jpg?itok=TdTu5_oq" alt=""/><figcaption> Hedepletvinge er en af de arter, som har det særligt svært i Danmark. Den findes kun nogle få steder i Nordjylland, selvom den engang var udbredt i det meste af landet. </figcaption></figure></p>
			<p>Appen er en del af et helt nyt forskningsprojekt, <a href="http://www.dn.dk/Default.aspx?ID=40916">Biodiversitet Nu</a>, som gennem de næste seks år med brugernes hjælp vil forsøge at skabe et billede af naturens tilstand.</p>
			
			<p>»Vi har i dag et hul i vores viden om, hvordan naturens mangfoldighed – det man også kalder biodiversiteten – udvikler sig. Vi kan sige med sikkerhed, at rigtig mange arter af både dyr og planter i den danske natur er truede eller tæt på at uddø. Vi ved meget om enkelte arter, men vi mangler det lokale overblik, som indeholder enormt væsentlig viden om, hvordan vi fremover skal passe på naturen. Derfor har vi startet Det Store NaturTjek,« fortæller Michael Leth Jess, Direktør i Danmarks Naturfredningsforening, <a href="http://www.science.ku.dk/presse/nyhedsarkiv/2015/naturtjek/">i en pressemeddelelse</a> fra Københavns Universitet.</p>
			<p>Forskere fra Aarhus og Københavns Universiteter står i samarbejde med Danmarks Naturfredningsforening bag det nye projekt, hvor de via danskernes indsamlede data vil udvikle en indikator for naturens tilstand.</p>
			<p>»Vi er afhængige af, at danskerne har lyst til at gå på skattejagt i naturen og hjælpe os med at lede efter de arter af dyr og planter, som forskerne har udvalgt til indikatorer for naturens tilstand. Derfor har vi forsøgt at gøre det let at registrere på sin mobiltelefon,« siger Michael Leth Jess i pressemeddelelsen.</p>
			<p>Det er ikke kun dyr og planter, som forskerne har brug for data om. Levesteder som kæmpestore sten, moser og væltede træer kan også registreres i appen. Og hver gang man laver en registrering på telefonen, vil den blive tilgængelig på et kort.</p>
			<p>I alt har forskerne brug for 150.000 registreringer om året, hvis projektet skal lykkes.</p>
			<p><a href="http://www.dn.dk/Default.aspx?ID=40916">Biodiversitet.nu</a> beskriver projektet de arter og typer af levesteder, du kan finde i naturen.</p>
		</section>
		  </div></body></html>
