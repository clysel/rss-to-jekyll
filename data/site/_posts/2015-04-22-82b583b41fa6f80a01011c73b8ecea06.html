---
layout:     post
title: 	    "Analyse: Er der noget, vi ikke må vide, Corydon? "
post_author:	    
post_date:	    Wed, 22 Apr 2015 11:12:10 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2637942/analyse-er-der-noget-vi-ikke-maa-vide-corydon/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Dong var </p><p>reelt ude af </p><p>den akutte</p><p class=" bl-elem">finansielle klemme</p>

</blockquote>
</div><p>
Det begynder at ligne en af de sager, hvor der på et tidspunkt opstår et ønske 
om en uvildig undersøgelse – men hvor undersøgelsen aldrig bliver til noget, 
fordi Folketingets store partier, her Socialdemokraterne og Venstre, er 
enige om, at der ikke er behov for at undersøge noget. 
</p><p>
Nye spørgsmål om salget af aktier i Dong til Goldman Sachs, ATP og PFA bliver 
mere end et år efter ved med at dukke op. 
</p><p>
Men finansminister Bjarne Corydon (S), som masserede beslutningen om salget 
igennem i Folketingets Finansudvalg 30. januar 2014, er ikke til rådighed 
for flere svar i sagen. Han sender e-mails, kommunikationsfolk og 
embedsmænd, som taler uden for citat, i marken, men har gennem nu seks uger 
ikke ønsket selv at stille op for at besvare de nye spørgsmål. 
</p><p>
De væsentligste spørgsmål koncentrerer sig om, hvorvidt det var sandt, når 
Corydon som begrundelse for at haste beslutningen igennem i et stadig mere 
tvivlende Finansudvalg siger, at Dong havde et »akut kapitalbehov«, og 
gjorde det klart, at udvalget spillede hasard med Dong, hvis salget til 
Goldman Sachs m.fl. ikke blev godkendt. Straks. 
</p><h3>
En nyhed sent fredag eftermiddag 
</h3><p>
De nye spørgsmål rejser sig primært på baggrund af to nye oplysninger: 
</p><p>
Politiken afdækkede i går, at Dong med salget af halvdelen af det britiske 
havvind-projekt London Array for 5,8 milliarder kroner reelt kom ud af den 
akutte finansielle klemme, som selskabet indiskutabelt befandt sig i, da 
aktiesalget gik i gang et år tidligere. De 5,8 milliarder kroner ekstra i 
Dong’s kasse hørte omverdenen og Folketinget først om fredag 31. januar – 
dagen efter at Folketinget havde godkendt aktiesalget, som Corydon kaldte 
presserende, fordi Dong <i>akut</i> manglede kapital. 
</p><p>
Folketinget kendte heller ikke centrale dele af et notat fra Kammeradvokaten, 
som Bjarne Corydon havde modtaget fire dage før godkendelsen af aktiesalget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2637462/regeringen-goldman-sachs-var-den-eneste-loesning/">Regeringen: Goldman Sachs var 
den eneste løsning</a></p><p>
Nemlig den passage, som sagde, at der intet juridisk var til hinder for at 
lade være med at godkende den foreløbige aftale (»tiltræde aktstykket«, i 
finansudvalgssprog), som Corydon havde indgået med Goldman Sachs om 
aktiesalget: »Finansudvalget kan derfor som udgangspunkt lovligt undlade at 
tiltræde aktstykket, uanset om dette sker med henblik på helt generelt at 
revurdere, om den kapitaludvidelse, som er beskrevet i Aktstykke 37, er den 
mest hensigtsmæssige måde, hvorpå Dong Energy A/S’ kapitalbehov kan 
opfyldes. Der er efter min opfattelse heller intet til hinder for, at en 
sådan revurdering kan føre til, at der iværksættes en ny procedure, der skal 
danne grundlag for en kapitaludvidelse«. 
</p><p>
En formulering, som nok kunne have interesseret et Folketing, hvor tvivlen 
bredte sig om, hvorvidt salget af aktier til Goldman Sachs – og ikke mindst 
prisen – nu også var den bedst mulige handel for staten. 
</p><h3>
Spalterne er åbne, Corydon 
</h3><p>
Spørgsmålene kommer oven i det bemærkelsesværdige forløb afdækket af DR 
Dokumentar og Politiken i august: 
</p><p>
Da der i det hektiske januarforløb opstod politisk ballade om, at Goldmann 
Sachs ville købe Dong-aktier via selskaber i skattely, sendte 
Finansministeriet/Bjarne Corydon regeringspartiernes ordførere i byen med 
den lodret forkerte oplysning, at Goldman Sachs havde lovet at betale 
udbytteskat i Danmark. 
</p><p>
Det samlede forløb rejser med stigende styrke spørgsmålet: Er der noget i 
forløbet om salget af aktier i Dong til Goldman Sachs, som vi ikke må vide? 
</p><p class=" bl-elem">
Som det har været tilfældet de seneste seks uger, står Politikens spalter 
fortsat åbne for finansminister Bjarne Corydon, hvis han på et tidspunkt 
bliver klar til at svare på spørgsmål. 
</p>	
</div>

</div></body></html>
