---
layout:     post
title: 	    "Løkke advarer mod risiko for økonomisk maveplasker"
post_author:	    
post_date:	    Sun, 05 Apr 2015 08:06:40 +0200
post_site:	    politiken.dk 
post_link:	    http://politiken.dk/indland/politik/ECE2616575/loekke-advarer-mod-risiko-for-oekonomisk-maveplasker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De stadigt mere entydige økonomiske forårstegn får nu Venstre-formand Lars 
Løkke Rasmussen til at advare mod »selvtilstrækkelighed« og politisk 
reformpause i tillid til, at krisen er ovre og afløst af et nyt buldrende 
opsving. 
</p><p>
Det skriver Jyllands-Posten. 
</p><p>
Regeringen har netop fremlagt det såkaldte konvergensprogram - en slags 
helbredsattest for dansk økonomi, der hvert år skal sendes til EU. 
Hovedbudskabet er en opskrivning af forventningerne til væksten i valgåret 
2015 og til næste år. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/dkoekonomi/ECE2606878/corydon-opjusterer-vaekstskoen-men-foraaret-er-lunefuldt/">Corydon opjusterer vækstskøn, 
men..: »Foråret er lunefuldt«</a></p><p>
Men kigger man lidt længere frem, er der udsigt til vigende økonomisk vækst og 
stigende gæld. Det lidt længere fokus afslører, at økonomien vil være i 
balance i 2020, men ikke i årene derefter, skriver avisen. 
</p><p>
»Det giver basis for en advarsel. For min store bekymring er, at hvis vi ikke 
tænker os rigtig godt om, vil vi ikke være i stand til at gribe opsvinget og 
flyve højt og længe. Så risikerer vi at lave en maveplasker igen alt for 
hurtigt«, siger Lars Løkke Rasmussen til Jyllands-Posten. 
</p><h3>
Thulesen afviser at skære
</h3><p>
Han mener, at en ny økonomisk langtidsplan, der ser frem til 2025 eller 2030, 
er blandt en ny regerings vigtigste opgaver. 
</p><p>
Dansk Folkepartis formand, Kristian Thulesen Dahl, erklærer sig enig i Løkkes 
bekymring. Men han afviser at skære i ydelserne, som Venstre vil med et nyt 
kontanthjælpsloft, og fastholder, at der er brug for vækst i de offentlige 
udgifter. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2613762/fra-bornholm-over-naestved-til-frederikshavn---beskaeftigelsen-stiger-i-hele-landet/">Fra Bornholm over Næstved til 
Frederikshavn - beskæftigelsen stiger i hele landet</a></p><p>
Socialdemokraterne anklager Løkke for sortsyn, og ifølge politisk ordfører 
Maja Panduro (S) er der brug for tro på opsvinget. 
</p><p class=" bl-elem">
»Det virker som om, at det er irriterende for Lars Løkke Rasmussen, at det går 
bedre i Danmark. Det passer ikke ind i hans valgkampstrategi«, siger hun til 
Jyllands-Posten. 
</p>	
</div>

</div></body></html>
