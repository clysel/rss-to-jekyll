---
layout:     post
title: 	    "Hebdo-journalister afviser sammenligning med tegnekonkurrence"
post_author:	    
post_date:	    Tue, 05 May 2015 17:13:13 +0200
post_site:	    politiken.dk 
post_link:	    http://politiken.dk/kultur/medier/ECE2655235/hebdo-journalister-afviser-sammenligning-med-tegnekonkurrence/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Man kan ikke sammenligne en karaktur-tegning på forsiden af Charlie Hebdo med 
den tegnekonkurrence, den antiislamistiske organisation American Freedom 
Defense Initiative stod bag i Texas. 
</p><p>
En konkurrence, der siden førte til et dødeligt angreb ved Curtis Culwell 
Center i staten Texas i søndags. 
</p><p>
Det siger to Hebdo-journalister i programmet Charlie Rose på den amerikanske 
tv-station PBS. 
</p><p>
»Vi organiserer ingen konkurrence. Vi gør blot vores arbejde. Vi kommenterer 
nyhederne. Når Muhammed dukker op i nyhederne, tegner vi Muhammed. Men er 
han ikke i nyhederne, tegner vi ham ikke«, siger satiremagasinets redaktør 
Gérard Biard i PBS-programmet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2653558/arrangoer-af-muhammed-udstilling-skudattentat-er-krig-mod-ytringsfrihed/">Arrangør af 
Muhammed-udstilling: Skudattentat er krig mod ytringsfrihed</a></p><p>
Filmanmelder Jean-Baptiste Thoret afviser desuden, at der skulle være en 
parallel mellem organisationen American Freedom Defense og satiremagasinet i 
Frankrig. 
</p><p>
»Der er absolut ingen sammenligning. Du har en form for antiislamistisk 
bevægelse, der kæmper mod islamisering af USA. Problemet omkring Charlie 
Hebdo er slet ikke det samme«, siger Jean-Baptiste Thoret, der er 
filmanmelder på Charlie Hebdo og slap levende fra angrebet, fordi han kom 
for sent på arbejde. 
</p><h3>
Pamela Geller er hadefuld 
</h3><p>
Bag den antiislamistiske organisation American Freedom Defense Initiative står 
den højreorienterede debattør Pamela Geller, der også er en af 
nøglepersonerne i de internationale antimuslimske bevægelser. 
</p><p>
Derudover har Pamela Geller i en række andre sager været forbundet med danske 
islamkritikere. Anders Gravers, formand og medstifter af Stop Islamiseringen 
af Danmark (SIAD), har flere gange holdt foredrag sammen med Geller i kampen 
for ytringsfriheden. 
</p><p><b class="ext-link">PORTRÆT</b><a class="embeddedlink" href="http://politiken.dk/udland/int_usa/ECE2653950/portraet-pamela-geller-er-anti-islamisternes-bramfrie-stjerne/">Pamela Geller er anti-islamisternes 
bramfrie stjerne</a></p><p>
Helle Merete Brix, som er stifter af Lars Vilks Komiteen og var arrangør af 
det debatmøde i Krudttønden i København, der blev angrebet i februar, lægger 
ligesom de to Hebdo-journalister afstand til den antiislamistiske 
organisation i USA. 
</p><p>
»Det er et segment af islamkritikere, som jeg ikke har lyst til at samarbejde 
med. Pamela Geller har en meget hadefuld måde at imødegå kritikerne på«, 
siger Helle Merete Brix, men hun understreger samtidig, at hun ikke mener, 
det er afgørende, hvem eller hvad motivet bag tegningerne har været. 
</p><p class=" bl-elem">
»Konkurrencen er udskrevet, fordi man vil have lov at udfordre islams dogme, 
og at det skal være behæftet med så stor fare, at man gør noget så uskyldigt 
som en tegning eller karikatur, det, synes jeg, er det vigtige her. Det var 
noget fuldstændig fredeligt, det var i en kontekst af ytringsfrihed, og det 
vælger man at imødegå med et morderisk angreb, det må være det centrale«, 
siger Helle Merete Brix. 
</p>	
</div>

</div></body></html>
