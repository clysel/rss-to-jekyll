---
layout:     post
title: 	    "Kæmpe dansk telefusion udskudt i EU"
post_author:	    Martin Bernth
post_date:	    Thu, 09 Apr 2015 13:24:38 +0000
post_site:	    www.version2.dk 
post_link:	    http://www.version2.dk/artikel/kaempe-dansk-telefusion-udskudt-i-eu-135973?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Der er meget at se til for EU’s konkurrencekommissær Margrethe Vestager. Foruden en gigantisk og kompleks erstatningssag mod Google skal Danmarks Europa-kommissær nemlig også tage stilling til om en fusion mellem Telenor og Telia i Danmark er lovlig.</p>

<p>Den beslutning har Kommissionen nu valgt at udskyde til den 19. august, så de to store teleselskaber må vente med en afklaring fra europæisk hold.</p>



<p>»Teleselskaber er en vigtig tjeneste i mange menneskers dagligdag. Mit mål er at skabe sikkerhed for, at den foreslåede sammenlægning ikke vil føre til højere priser for danske kunder og virksomheder,« siger Margrethe Vestager i en kommentar <a href="http://www.business.dk/digital/stor-telefusion-skal-granskes-yderligere-i-eu">ifølge Business.dk.</a></p>

<p>Hvis de to selskaber lægger deres forretning i Danmark sammen bliver de næsten lige så store som TDC, der dermed vil kunne dele næsten alle danske telekunder imellem sig, hvilket har skabt bekymringer for forhøjede priser hos den danske Europa-kommissær.</p>



<p>Foruden selskabet ‘3’ er det de tre selskaber, der ejer mobilnettet herhjemme, og dermed vil det danske mobilnet efter fusionen være i hænderne på bare tre store selskaber.</p>
  </section>

      </div></body></html>
