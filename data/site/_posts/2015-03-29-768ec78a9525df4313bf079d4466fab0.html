---
layout:     post
title: 	    "Analyse: Kina sætter USA udenfor indflydelse"
post_author:	    
post_date:	    Sun, 29 Mar 2015 16:40:24 +0200
post_site:	    politiken.dk 
post_link:	    http://politiken.dk/udland/ECE2608850/analyse-kina-saetter-usa-udenfor-indflydelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
USA har scoret et diplomatisk selvmål. Washington har forsøgt at spænde ben 
for den nye investeringsbank, som Kina har taget initiativ til, men flere 
vigtige allierede har givet deres støtte til Beijing, og USA er indtil 
videre sat uden for indflydelse. 
</p><p>
Officielt har amerikanerne været imod banken, fordi man var bekymrede over, om 
kineserne ville tage hensyn til menneskerettigheder, miljø og 
arbejderrettigheder og lånenes bæredygtighed i det hele taget. 
</p><p>
Uofficielt handler det om magt. For Washington er bange for at miste 
indflydelse i Asien. Og banken er et eksempel på, hvordan Kina langsomt får 
større international magt, og hvordan det er lykkedes for Beijing at stikke 
en kile ned i samarbejdet mellem USA og de lande, som for eksempel Danmark 
og Storbritannien, der normalt er nogle af amerikanernes tættest allierede. 
</p><h3>
Kina er en stor spiller
</h3><p>
Når så mange lande i Europa og Asien er parate til at bakke op om banken, er 
det »et tegn på at Kina spiller en stadig en stadig større rolle i verden og 
på Kinas diplomatiske styrke«, siger Shi Yinhong, der er professor i 
internationale studier på Renmin Universitet i Beijing. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2608847/tre-ting-du-skal-vide-om-kinas-nye-storbank/">Tre ting du skal vide om Kinas 
nye storbank</a></p><p>
Den nye Asian Infrastructure Investment Bank (AIIB) er heller ikke den eneste 
finansielle institution, som Kina har taget initiativ til. For eksempel er 
Beijing ved at oprette en Silkevejsfond, der får en startkapital på mindst 
40 milliarder dollars. 
</p><p>
AIIB vil være en konkurrent til amerikansk og vestligt dominerede 
institutioner som for eksempel Asia Development Bank, Den Internationale 
Valutafond IMF og Verdensbanken. 
</p><p>
En anonym kilde i den amerikanske regering har tidligere sagt til Reuters, at 
den amerikanske kongres har spændt for reformer i Verdensbanken, og at det 
»har skabt en mulighed for Kina til at træde i karakter«. 
</p><p>
Flere udviklingslande har i årevis ment, at de ikke har tilstrækkelig 
indflydelse i Verdenbanken, hvor USA har stor politisk indflydelse. For 
eksempel står regeringen i Beijing i spidsen for verdens andenstørste 
økonomi, og her mener man, at Kina ikke har den indflydelse, som 1,35 
milliarder mennesker burde berettige til. 
</p><p>
Derfor vil Beijing have et alternativ. 
</p><h3>
Nye broer og jernbaner
</h3><p>
AIIB kommer primært til at investere milliarder i bygninger af broer, 
jernbaner, veje og anden infrastruktur, som der er hårdt brug for i Asien. 
</p><p>
»Infrastrukter er et område, som Kina er virkeligt dygtige til«, siger Jin 
Canrong, der er ekspert i internationale relationer på Renmin Universitet. 
</p><p><b class="ext-link">NYHED </b><a class="embeddedlink" href="http://politiken.dk/oekonomi/gloekonomi/ECE2608844/danmark-gaar-med-i-ny-kinesisk-storbank/">Danmark går med i ny kinesisk storbank </a></p><p>
Så der er brug for den nye investeringsbank. Men der er også brug for, at der 
er gennemsigtighed og offentlighed i banken. At den ikke bliver korrupt. At 
man tager netop menneskerettigheder og miljø alvorligt. Groft sagt, at 
banken ikke bliver en del af etpartistaten Kina. 
</p><p>
Indtil videre tyder det på, at Kina vil have 49 procent af aktierne i den nye 
bank, og at resten skal fordeles mellem de andre lande, heriblandt Danmark, 
som er med til at grundlægge banken. 
</p><p>
Det giver selvfølgelig kommunistpartiet magt. Men Kina skulle være parate til 
for eksempel at opgive sin vetoret, skrev Wall Street Journal tidligere på 
ugen. 
</p><p>
Shi Yinhong siger, at det stadig er for tidligt at komme med større 
konklusioner om banken, da man stadig er ved at forhandle den på plads. Og 
han tror ikke, at Kina vil sætte sig tungt på magten. 
</p><p>
»Kina vil ikke få en dominerende position. Men Kina vil spille en vigtig 
rolle«, siger Shi Yinhong. 
</p><p>
Selvfølgelig vil Beijing ikke blot oprette banken for uegennyttigt at hjælpe 
nabolande. Det handler om kontrakter til kinesiske virksomheder, økonomisk 
udvikling og regional magt og diplomati. De samme grunde, som USA også har 
indflydelse i lignende finansielle institutioner. 
</p><p>
Men efter flere års økonomisk vækst har USA stadig vanskeligt ved at forstå, 
at en kinesisk nation, der har 1,35 milliarder indbyggere og en femtedel af 
klodens befolkning, også har krav på indflydelse. 
</p><p>
Samtidig skal Kina også lære, hvad det vil sige at have netop den slags 
indflydelse. For i Beijing er man også mestre i at score diplomatiske 
selvmål, når man for eksempel presser regeringer til ikke at mødes med 
Tibets åndelige leder, Dalai Lama. 
</p><p>
Da Sydkorea gik med i banken var det med en begrundelse om, at der var brug 
for investeringer i infrastruktur i Asien. Og at AIIB vil kunne supplere de 
andre investeringsbanker i regionen. 
</p><p>
»Regeringen vil arbejde for at arbejde tæt sammen med andre lande om at hjælpe 
AIIB til at udvikle høje standarder omkring ansvarlig, gennemsigtighed, 
administration og bæredygtige lån«, hedder det i en udtalselse fra Sydkoreas 
finansministerium. 
</p><p>
Også Australien har udtalt, at man er gået med i banken for at sikre, at den 
ikke kun er under kinesisk indflydelse. 
</p><p>
Og det giver god mening, lyder forklaringen. Mere end at køre sig selv på 
sidelinjen, som USA har gjort. 
</p><p>
Men Beijing har historisk set også været gode til at presse andre lande og for 
eksempel true med økonomiske sanktioner og diplomatiske knytnæver, hvis man 
vover at trodse Beijings ønsker. 
</p><p>
Da Storbritannien som et af de første lande gav deres støtte til AIIB, lød det 
tvært fra USA, at London altid blot er ude på at »behage« kineserne. 
</p><p>
Så den egentlig prøve kommer først, når banken skal give sine første lån. Og 
når der kommer en situation, hvor der er uenighed i banken og Danmark og de 
andre lande skal gå imod kinesiske ønsker. 
</p><p class=" bl-elem">
Tør man det? Eller vil USA få ret i, at man blot var ude på at behage Kina? 
</p>	
</div>
</div></body></html>
