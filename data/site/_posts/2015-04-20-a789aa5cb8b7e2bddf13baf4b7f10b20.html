---
layout:     post
title: 	    "Venner til dræbt sender 30-årig bag tremmer i 12 år"
post_author:	    
post_date:	    Mon, 20 Apr 2015 14:16:01 +0200
post_site:	    politiken.dk 
post_link:	    http://politiken.dk/indland/ECE2635549/venner-til-draebt-sender-30-aarig-bag-tremmer-i-12-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Retten i Glostrup er overbevist om, at drabet på 21-årige Ozan Özcan i april 
sidste år blev begået af en 30-årig mand, som har været tiltalt i sagen. 
</p><p>
Mandag eftermiddag har retten valgt at idømme manden, Morten Hymøller Jensen, 
12 års fængsel. 
</p><p>
Drabet fandt sted 12. april 2014. Ozan Özcan stod ifølge anklagen sammen med 
to kammerater ved et pizzeria i krydset ved Rybjerg Allé og Maj Allé i 
Mørkhøj i Gladsaxe ved 19-tiden, da der blev affyret skud mod dem. 
</p><p>
Den 21-årige blev ramt og kort efter erklæret død på Herlev Hospital. 
</p><p>
Ifølge anklageskriftet sigtede den 30-årige Morten Hymøller Jensen med en 
pistol mod to andre personer i krydset »i den hensigt at dræbe«. Det 
lykkedes dog ikke. 
</p><h3>
Har nægtet sig skyldig 
</h3><p>
Hymøller Jensen nægter sig skyldig i drabet og har under retssagen sagt, at 
han slet ikke var til stede, da skudepisoden fandt sted. 
</p><p>
Derimod har den dræbtes venner, som var på stedet, udpeget den 30-årige som 
gerningsmanden. 
</p><p>
Ozan Özcan har tidligere været medlem af banden Værebros Hårde Kerne, som er 
smeltet sammen med den hollandske motorcykelgruppe Satudarah, som har åbnet 
en afdeling i Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2289430/30-aarig-naegter-sig-skyldig-i-gladsaxe-drab/">30-årig nægter sig skyldig i 
Gladsaxe-drab</a></p><p>
Derfor troede politiet i første omgang, at der var tale om et bandeopgør. Men 
den teori er senere afkræftet. Motivet skal findes i »nogle 
uoverensstemmelser», har politiet tidligere oplyst. 
</p><p class=" bl-elem">
Den 30-årige har bedt om betænkningstid i forhold til, om han vil anke dommen. 
</p>	
</div>

</div></body></html>
