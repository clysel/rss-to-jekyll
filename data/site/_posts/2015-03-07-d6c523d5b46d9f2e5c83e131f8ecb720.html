---
layout:     post
title: 	    "Kinas censur fjerner tv-film om smog fra nettet"
post_author:	    
post_date:	    Sat, 07 Mar 2015 19:34:46 +0100
post_site:	    politiken.dk 
post_link:	    http://politiken.dk/udland/ECE2577560/kinas-censur-fjerner-tv-film-om-smog-fra-nettet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Det er det Kina, som vi kender</p><p/><p class=" bl-elem"/>

<p class="sender">
</p><p>Zhan Jiang, professor</p><p class=" bl-elem"> i journalistik</p> 

</blockquote>
</div><p>
Det er en dokumentarfilm om luftforurening. Og den blev en sensation. Det er 
mindre end en uge siden, at filmen blev lagt på internettet, og på så kort 
tid nåede langt over 200 millioner kinesere at se den.
</p><p>
Nu er det slut.
</p><p>
Fredag eftermiddag gik myndighederne i gang med at fjerne filmen fra det 
kinesiske internet, hvor den også havde bredt sig via millioner af indlæg på 
de sociale medier.
</p><p>
Dokumentaren kunne ses på en lang række webportaler, som alle fik besked på at 
fjerne den. For eksempel Youku, der er en kinesisk konkurrent til YouTube, 
hvor den havde fået langt de fleste af de mange millioner klik.
</p><p>
»Jeg må indrømme, at jeg blev en smule overrasket«, siger Zhan Jiang, der er 
professor i journalistik på Beijing Foreign Studies University.
</p><p><b class="ext-link">LÆS OGSÅ </b><a class="embeddedlink" href="http://politiken.dk/magasinet/feature/ECE2575953/mor-til-baby-snyder-censuren-i-kina-med-200-millioner-seere-til-smog-film/">Mor til baby snyder censuren i 
Kina med 200 millioner seere til smog-film</a></p><p>
Mange kinesere havde undret sig over, at myndighederne ikke tidligere stoppede 
filmen, og spurgte sig selv, om de mon ville gøre det på et tidspunkt. 
</p><p>
Svaret kom fredag, og »det er det Kina, som vi kender« igen, siger Zhan Jiang.
</p><p>
Det er den 39-årige journalist Chai Jing, der står bag den kritiske 
dokumentarfilm om luftforurening. I 2013 blev hun gravid, men hendes datter 
fik en svulst og skulle opereres straks efter fødslen.
</p><p>
Datteren overlevede. Og Chai sagde sit job op for at passe sit syge barn. Det 
var her, hun fik ideen til filmen, for Chai begyndte for alvor at bekymre 
sig om datterens helbred og de problemer, den massive luftforurening skaber.
</p><p>
Chai Jing, der fra 2001-13 var ansat på det statslige CCTV og er en kendt 
journalist, brugte et år på at lave filmen, som hun også selv finansierede. 
</p><h3>
Storm på internettet
</h3><p>
Lørdag i sidste uge blev den lagt på internettet. Det var her, den bredte sig 
som en storm.
</p><p>
Men filmens succes blev for meget for censorerne. Allerede i løbet af ugen fik 
de kinesiske medier ordre på at fjerne artikler og indslag om filmen. Der 
var forbud mod at omtale den.
</p><p>
Og fredag sendte Statens Administration af Presse, Publikationer, Radio, Film 
og TV, som er det fyldige navn på regeringens censurmyndighed, en ordre ud 
til alle medier og webportaler om helt at fjerne filmen.
</p><p>
Ordren kom, samtidig med at Kinas meteorologiske bureau advarede om, at 
Nordkina vil blive ramt af kraftig smog fredag og lørdag. Fredag aften var 
luftforureningen i Beijing cirka 14 gange over det niveau, som 
Verdenssundhedsorganisationen (WHO) anbefaler.
</p><p class=" bl-elem">
Censuren kommer også, samtidig med at Kina holder sit årlige politiske topmøde 
i Beijing, hvor 3.000 delegerede fra den kinesiske elite er rejst til 
hovedstaden.
</p>	
</div>
</div></body></html>
