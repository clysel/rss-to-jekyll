---
layout:     post
title: 	    "Hacket fransk tv-station viste login-oplysninger i egne udsendelser"
post_author:	    Martin Bernth
post_date:	    Mon, 13 Apr 2015 07:09:00 +0000
post_site:	    www.version2.dk 
post_link:	    http://www.version2.dk/artikel/hacket-fransk-tv-station-viste-login-oplysninger-i-egne-udsendelser-139899?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Måske var det ikke så underligt, at hacker-angrebet mod den franske tv-station TV5Monde i sidste uge ramte på så mange fronter, som det gjorde. I hvert fald har stationen været flittig til at vise login-oplysningerne til profiler på sociale medier og personlige koder i forbindelse med indslag på dens egne kanaler. <a href="http://arstechnica.com/security/2015/04/hacked-french-network-exposed-its-own-passwords-during-tv-interview/">Det skriver Ars Technica.</a></p>



<p>Onsdag aften gik 11 af tv-stationens kanaler i sort i flere timer som følge af et hackerangreb fra den islamistiske gruppe, der kalder sig 'the CyberCaliphate’. Gruppen kompromitterede også stationens hjemmeside og Facebook-side.</p>

<p>Flere brugere på Twitter har siden været en tur i arkiverne og fundet billedmateriale fra aftenen før angrebet, hvor en medarbejder bliver interviewet foran et skrivebord, der er plastret til med post-it og små notesedler med login-oplysninger til diverse sociale medier.</p>

<p>Selvom de arkivbilleder, der er tilgængelige skulle være i så ringe en opløsning, at det er svært at læse sedlerne, er det lykkes en Twitter-bruger at rekonstruere adgangskoden til tv-stationens youtube-kanal.</p>

<p>I et andet tilfælde har en opmærksom tv-kigger kunnet konstatere, at tv-stationen endda i dækningen af hacker-angrebet tilsyneladende begik endnu en password-synd og har broadcastet dækbilleder af noget, der kunne ligne en anden medarbejders generelle password.</p>
  </section>

      </div></body></html>
