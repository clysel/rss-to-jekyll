---
layout:     post
title: 	    "Patienter får udpeget en ansvarlig læge"
post_author:	    
post_date:	    Wed, 15 Apr 2015 22:23:02 +0200
post_site:	    politiken.dk 
post_link:	    http://politiken.dk/fasttrack/ECE2629399/patienter-faar-udpeget-en-ansvarlig-laege/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
De to nye lægefunktioner:</h4>
<div class="fakta-body" data-buildingblock="embedded_factboxlink">
<p><b>Den <i>behandlings</i>ansvarlige læge</b></p><p>
Den behandlingsansvarlige læge har ansvaret for patientens behandlingsforløb 
på afdelingen/i specialet (overblik og fremdrift) og udpeges som 
udgangspunkt på baggrund af den aktuelle aktionsdiagnose. 
</p><p>
Den behandlingsansvarlige læge har ansvaret for en plan, et overblik og en 
sammenhæng i indsatsen for patienten, og for at der er drivkraft i processen 
på afdelingen/i specialet. Alle patienter skal have tilknyttet en 
behandlingsansvarlig læge, med mindre patienten ikke finder det nødvendigt 
og selv frabeder sig dette. 
</p><p>
Den behandlingsansvarlige læge er selv behandlende læge, men vil ikke altid 
være det i alle dele af behandlingsforløbet. At være behandlingsansvarlig 
læge betyder således ikke, at man skal være til rådighed døgnet rundt. Den 
aktuelt behandlende læge kan ændre patientens behandlingsplan baseret på nye 
kliniske oplysninger, men det er en grundlæggende forståelse, at de 
behandlende læger eller teamet som organisatorisk enhed ikke kan erstatte 
det lægefaglige overblik over og ansvar for behandlingen, som påhviler den 
behandlingsansvarlige læge.
</p><p><b>Den tværgående <i>patient</i>ansvarlige læge:</b></p><p>
Når patientforløbet er eller forudses komplekst for personalet og/eller 
patienten, bliver en af de behandlingsansvarlige læger også tværgående 
patientansvarlig læge (typisk den behandlingsansvarlige læge inden for den 
afdeling/det speciale, hvor patienten pga. diagnosen hører til). Det gælder 
fx for patienter, hvis behandlingsforløb går på tværs af 
afdelinger/sygehuse, og det gælder i høj grad ved særligt komplicerede 
forløb, som fx patienter med flere parallelle aktionsdiagnoser 
(multitraumepatienter, multisyge, intensivpatienter), og/eller patienter, 
hvis forløb strækker sig over flere matrikler/regionsgrænser.
</p><p>
Den tværgående patientansvarlige læge skal have det lægefaglige overblik på 
tværs af afdelinger/sygehuse og skal sikre de nødvendige fagkompetencer 
inddrages på tværs af specialer og faggrupper, herunder at de igangværende 
behandlingsforløb på tværs af specialer bliver koordineret. Ansvaret rækker 
på den måde ud over eget speciale, hvad angår logistik og koordinering af 
behandling.
</p><p class=" bl-elem"><i class=" bl-elem">Kilde: Danske Regioner, Kræftens Bekæmpelse, Danske Patienter, 
Overlægeforeningen og Yngre Læger</i></p>
</div>
</div><p>
Patientrejsen gennem det danske sundhedsvæsen kan være en ubehagelig 
oplevelse, hvor den syge kan følge, at der mangler en kaptajn på broen. 
</p><p>
En udpeget, ansvarlig læge, der tager patienten i hånden og påtager sig 
ansvaret for forløbet. 
</p><p>
Den gode nyhed er, at det kommer. 
</p><p>
Danske Regioner, Kræftens Bekæmpelse, Danske Patienter, Overlægeforeningen og 
Yngre Læger står nemlig bag en ny beslutning om at indføre to nye begreber i 
den hvide hospitalsverden; det de kalder en <i>behandlings</i>ansvarlige 
læge og en tværgående <i>patient</i>ansvarlig læge, oplyser 
de på deres hjemmesider i dag. 
</p><h3>
Flere initiativer bliver sat i gang 
</h3><p>
Frem mod 2018 vil der blive sat flere initiativer i gang, så indfasningen af 
både 'den <i>behandlings</i>ansvarlige læge' og 'den tværgående <i>patient</i>ansvarlige 
læge' vil ske løbende. Senest medio 2018 vil den behandlingsansvarlige læge 
være bredt indfaset, oplyser regionerne. 
</p><p>
»Vi er i gang med en stor kulturændring i retning af Borgernes sundhedsvæsen, 
og det her er et vigtigt skridt i den retning. Jeg er meget glad for, at det 
er lykkedes at samle nøgleaktørerne i et partnerskab om så vigtig en opgave, 
og at vi kan gøre det på alle sygdomsområder. Det vil få stor betydning for 
patienterne«, siger formand for Danske Regioner Bent Hansen (S) i en 
pressemeddelelse. 
</p><p>
Han pointerer, at parterne vil arbejde mod en 'kulturændring, der indebærer, 
at behandlingsforløbene tilrettelægges i et samarbejde mellem læge, patient 
og pårørende. Lægen skal sikre, at der tages hensyn til patientens ønsker og 
livssituation', som det formuleres. 
</p><h3>
Arbejdet har båret frugt
</h3><p>
De senere år har både Yngre Læger, Overlægeforeningen og Kræftens Bekæmpelse 
talt meget om at få indført en patientansvarlige læge på den ene eller anden 
måde. Et arbejde, der nu ser ud til at bære frugt: 
</p><p>
»I dag oplever alt for mange kræftpatienter og pårørende, at ingen har 
ansvaret, og at de bliver glemt, når de skifter afdeling eller hospital. 
Ganske enkelt fordi ingen tager ansvaret for deres samlede 
behandlingsforløb. Tilbage står patienten alene og får måske ikke de 
relevante tilbud og undersøgelser i rette tid. Det kan ingen være tjent 
med«, siger Kræftens Bekæmpelses direktør Leif Vestergaard Pedersen ifølge 
cancer.dk. 
</p><p>
Yngre Læger ser frem til, at det lægelige ansvar for en patients skæbne i 
sundhedsvæsnet formentlig bliver mere entydigt. Sidste år lavede foreningen, 
der repræsenterer den største lægegruppe i Danmark, en undersøgelse, der 
viste, at fire ud af ti Yngre Læger mister overblikket over, hvem der har 
ansvaret for den enkelte patient. 
</p><p class=" bl-elem">
»Det er naturligvis ikke hensigtsmæssigt for hverken patienterne eller 
lægerne. I værste tilfælde fører det til dårligere patientforløb«, siger 
formand for Yngre Læger Camilla Rathcke til Ugeskriftet.dk. 
</p>	
</div>

</div></body></html>
