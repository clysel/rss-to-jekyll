---
layout:     post
title: 	    "5 kunstfolk udpeger storbyernes oversete museumsperler"
post_author:	    
post_date:	    Wed, 06 May 2015 17:03:47 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2655990/5-kunstfolk-udpeger-storbyernes-oversete-museumsperler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Entreerne er betalt, bygningerne beundret og kunsten inhaleret. 
</p><p>
Men hvilke kunstmuseer skal du se næste gang, når nu MoMA i New York, Louvre i 
Paris, Tate Modern i London og alle de andre oplagte steder allerede er 
oplevet? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2434335/mode-imperium-aabner-nyt-kunstmuseum-i-paris/">Mode-imperium åbner nyt 
kunstmuseum i Paris</a></p><p>
Politiken har spurgt fem danske kunstfolk med fingeren på pulsen, hvad de 
synes, Politikens læsere bør se, næste gang de er på storbyrejse. Læs deres 
overraskende anbefalinger herunder. 
</p><h3>
1. Overset perle i New York 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/7950574696_99f4a14b_934017y.jpg" alt="" border="0"/><span class="caption"><span class="f-img-caption">Manhattan. 
</span>Dette museum ligger tæt på både The Metropolitan og Guggenheim og er et besøg værd. Foto: t-mizo/Flickr Creative Commons</span></span><b>Sted:</b> The Frick Collection <br/><b>Hvor:</b> New York, USA <br/>
Anne-Birgitte Fonsmark, museumsdirektør på Ordrupgaard: <br/>
»Jeg er meget begejstret for The Frick Collection. Jeg tager altid lige forbi, 
hvis jeg er i New York. Det ligger på East 70th Street mellem Fifth Avenue 
og Madison Avenue kun et stenkast fra The Metropolitan og Guggenheim, så har 
du besøgt dem, bør du også gå en tur forbi her. Oprindeligt var museet 
privat bolig for rigmanden Frick, der havde tjent en formue som 
stålproducent. Det er ikke et sted, hvor du kommer til at lide af 
Stendhal-syndromet (lidelse, der opstår, hvis man bliver bombarderet med alt 
for meget kunst på én gang, red.). Det er meget overkommeligt. Det er en 
relativt lille, men fornem samling af kunst fra renæssancen til slutningen 
af det 19. århundrede i omgivelser med kostbare møbler. Du kan blandt andet 
se Rembrandts Polske Rytter og værker af Goya og de franske impressionister. 
Oplevelsen er enestående, fordi samlingen af kunst er så udsøgt i det her 
fornemme gamle hjem. Og det har en menneskelig dimension, fordi det – selv 
om det er storslået – også er et privat hjem. Det er en luksusoplevelse«. <br/>
Læs mere på <a href="http://www.frick.org" target="_blank">frick.org</a>. </p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1726563/arkitekturperler-her-er-20-af-verdens-mest-fascinerende-museer/">Arkitekturperler: Her er 20 af 
verdens mest fascinerende museer</a></p><h3>
2. Skæve udstillinger og kinesisk samtidskunst 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/moca_web_934021y.jpg" alt="" border="0"/><span class="caption"><span class="f-img-caption">Alternativt. 
</span>Museum of Contemporary Art (MoCA) i Shanghai ligger inde i byens Peoples Park. Foto: Banalities/Flickr Creative Commons</span></span><b>Sted:</b> Museum of Contemporary Art (MoCA) <br/><b>Hvor:</b> Shanghai, Kina <br/>
Tina Kristensen, chefredaktør Magasinet Kunst: <br/>
»Jeg har rejst en del i Kina og skrev i sin tid speciale om kinesisk 
samtidskunst. Og Museum of Contemporary Art (MoCA) i Shanghai er et 
fantastisk museum, der ligger mit hjerte nær. Det er et privat museum, der 
ligger lidt forputtet midt inde i Peoples Park. De er gode til at satse med 
deres udstillinger. Du kan ofte møde de lidt skæve kunstnere her, og så 
viser de en del kinesisk samtidskunst. De præsenterer mange spændende unge 
kinesiske kunstnere. Normalt tænker man på Kina som et lukket land med hård 
censur også på kunstfronten, men MoCA er et museum der lægger vægt på 
kulturudveksling og vidensdeling mellem Shanghai og resten af verden«. <br/>
Læs mere på <a href="http://www.mocashanghai.org" target="_blank">mocashanghai.org</a>. </p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/laesertip/ECE2565336/laeserne-tipper-her-er-de-bedste-gratis-museer/">Læserne tipper: Her er de 
bedste gratis museer</a></p><h3>
3. Dynamisk museum, der altid rammer tidsånden 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00811/New_Museum_mikel_ee_811385y.jpg" alt="" border="0"/><span class="caption"><span class="f-img-caption">Anbefaling. 
</span>New Museum, der ligger i Bowery på Lower East Side, er tegnet af japanske Sanaa. Foto: Mikel_ee/Flickr Creative Commons</span></span><b>Sted:</b> New Museum <br/><b>Hvor:</b> New York, USA <br/>
Christina Wilson, kunsthistoriker, ejer af rådgivningsvirksomheden Christina 
Wilson Art Advisory og tidligere galleriejer: <br/>
»New Museum udpeger altid retningen for ny kunst. Der er hele tiden nye 
kunstnere at opdage. Det er et dynamisk museum og museets kuratorer er gode 
til at ramme tidsånden. Deres speciale er kunst efter modernismen, altså new 
media, dvs med værker i andre materialer end de traditionelle skulpturer og 
maleri. De har tit meget fine soloudstillinger af store udenlandske 
kunstnere, ikke kun amerikanske. Selve museet er bygget op som store kasser, 
der er sat forskudt oven på hinanden. Udstillingsrummene ligger uden om en 
indvending kerne, som er elevatoren. Når man kommer ud på etagerne er det 
ligesom at bevæge sig rundt på et stort newyorker-loft. Øverst oppe ligger 
Sky Room, der er åbent for publikum lørdag og søndag. Her får man en 
fantastisk udsigt over Lower Manhattan«.<br/>
Læs mere på <a href="http://www.newmuseum.org" target="_blank">newmuseum.org</a>. </p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2181676/dansk-museum-paa-ny-times-liste-det-er-noget-enhver-museumsdirektoer-droemmer-om/">Dansk museum på NY Times' 
liste: »Det er noget enhver museumsdirektør drømmer om«</a></p><h3>
4. Svensk museum i tidligere privat hjem 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/_DSC9938_web_933888y.jpg" alt="" border="0"/><span class="caption"><span class="f-img-caption">Guld. 
</span>Møbler og andet inventar i den store salon viser, at arkitekten bag indretningen i Hallwylska Museet har været inspireret af Tessinska-paladset i Stockholms Gamla Stan. Flygelet kommer fra Steinway &amp; Sons i New York. Foto: Hallwylska Museet</span></span><b>Sted:</b> Hallwylska Museet <br/><b>Hvor:</b> Stockholm, Sverige <br/>
Kunstnerduoen Elmgreen &amp; Dragset: <br/>
»Hallwylska Museet er et tidligere privat hjem, der gemmer på en enorm samling 
af kunst, møbler og forskellige genstande. Hallwylska Museet er særlig 
interessant, fordi ejerne, Walther og Wilhelmina von Hallwyl, var enormt 
velhavende og stort set ikke havde nogle økonomiske restriktioner, da de 
hyrede arkitekten Isak Gustaf Clason til at stå for designet. Det er både 
bygningens mange forskellige arkitektoniske stilarter, der er fascinerende, 
såvel som de forskellige værelser, der hele tiden skifter i stil, og det 
faktum, at huset blev skabt for at kunne huse parrets kunstsamlinger. Det er 
spændende i sig selv at tænke på, hvor meget et hjem kan afsløre om dem, der 
boede der selv, når de ikke er til stede længere«. <br/>
Læs mere på <a href="http://www.hallwylskamuseet.se" target="_blank">hallwylskamuseet.se</a>. </p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2347780/london-museum-genaabner-efter-renovering-til-380-millioner-kroner/">London-museum genåbner efter 
renovering til 380 millioner kroner</a></p><h3>
5. Fransk modehus’ vilde museum 
</h3><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00933/LVP_Christophe_Ena__933887y.jpg" alt="" border="0"/><span class="caption"><span class="f-img-caption">Arkitektur. 
</span>Ifølge musesumsdirektør på ARoS, Erlend Høyersten, minder det nye Louis Vuitton kunstmuseum i Paris om både Guggenheim i Bilbao såvel som Kiasma i Helsinki. Foto: Christophe Ena/AP</span></span><b>Sted:</b> Fondation Louis Vuitton <br/><b>Hvor:</b> Paris, Frankrig <br/>
Erlend Høyersten, direktør på ARoS: <br/>
»Fondation Louis Vuitton er nabo til Jardin d'Acclimatation ved parken Bois De 
Bologne i Paris. Museumsbygningen er meget speciel. Den er tegnet af Frank 
Gehry, der er kendt for sin dekonstruktivistiske arkitektur. Museet åbnede i 
oktober sidste år, og det bliver spændende at se, hvordan bygningen kommer 
til at fungere som kunstmuseum, netop fordi arkitekturen er så speciel. 
Udfordringen er, hvordan man formidler det kunstneriske indhold i så 
æstetisk vild en bygning. Hvordan er fleksibiliteten? Hvad er mulighederne 
for kunsten? Det tvinger de ansatte til at tænke i nye kreative retninger. 
Nogle kunstarter fungerer godt i sådan nogle omgivelser. For eksempel 
installationskunst, mens klassisk malerkunst har det sværere. Det er først 
og fremmest samtidskunst, men også installationskunst, der bliver udstillet 
på Fondation Louis Vuitton«. <br/>
Læs mere på <a href="http://www.fondationlouisvuitton.fr" target="_blank">fondationlouisvuitton.fr</a>. </p>	
</div>

</div></body></html>
