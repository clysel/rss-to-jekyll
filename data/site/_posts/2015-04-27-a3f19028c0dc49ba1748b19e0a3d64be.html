---
layout:     post
title: 	    "Jakob Poulsen viser vejen til FC Midtjyllands første titel"
post_author:	    
post_date:	    Mon, 27 Apr 2015 15:30:50 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2642974/jakob-poulsen-viser-vejen-til-fc-midtjyllands-foerste-titel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
Den første gang er altid noget særligt. Jakob Poulsen har som fodboldspiller 
endnu ikke vundet en titel, men det er meget tæt på nu. Og han har på linje 
med mange af os, der følger Superligaen, uendelig svært ved at forestille 
sig, at FC Midtjylland kan snuble i slutspurten og smide et sikkert dansk 
mesterskab væk. Det må ikke gå galt, når man fører med 11 point ned til 
nummer 2 med bare 8 spillerunder tilbage. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2634953/analyse-solbakken-kaemper-med-svaer-opgave-i-fck/">Analyse: Solbakken kæmper med 
svær opgave i FCK</a></p><p>
»Hvad jeg vil gøre, hvis vi sætter det forspring til og mister guldet til 
sidst? Jeg vil sætte mig ned og begynde at græde«, siger den 31-årige 
midtbaneprofil, der har været med til at få bronze tre gange og har været 
taber i en pokalfinale med FCM mod FC Nordsjælland. 
</p><p>
»Men er det at vinde noget at blive nummer 3? Det kan man vel ikke sige. Jeg 
var dog meget glad for at få bronze første gang med Esbjerg i 2004 med et 
ungt hold. Vi spillede godt, og da vi i første forårsrunde i en forrygende 
kamp bankede Brøndby 6-1 på Brøndby Stadion, kom vi på førstepladsen. Vi 
havde egentlig potentiale og styrke til at vinde guld, men vi snakkede ikke 
om det, var ikke forberedt på det, og vi var glade for bronze«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2633109/et-aegte-tophold-fcm-sejrer-trods-svag-indsats/">Et ægte tophold: FCM sejrer 
trods svag indsats</a></p><p>
»Det var også en stærk præstation af det FCM-hold, som vi fik bronze med i 
2012«, bemærker Jakob Poulsen og vil nok helst ikke mindes om nedturen i 
foråret 2014, da FCM mistede førstepladsen til AaB og til allersidst 
andenpladsen til FCK. 
</p><p>
»Det var en hård og trist tid i dagene efter den sidste kamp. Men da vi mødtes 
og startede træningen efter sommerpausen, var ærgrelsen, skuffelsen og 
frustrationerne i truppen væk. Og det lå i luften, at vi ville gå ind til en 
ny sæson med endnu større vilje og gejst og give alt for at revanchere os. 
Vi var så klar fra start som aldrig før – og det var FCK ikke. Derfor fører 
vi med så mange point«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2625352/fodboldredaktoeren-et-mesterhold-der-vil-vinde-hver-gang/">Fodboldredaktøren: Et 
mesterhold, der vil vinde hver gang</a></p><p>
Mange mener, at Jakob Poulsen spiller sit bedste i karrieren i denne sæson. 
Glen Riddersholm siger, at han er som god vin, der bliver bedre med årene. 
</p><p>
»Vi ser Jakob i en endnu mere fokuseret udgave end tidligere«, forklarer 
cheftræneren.
</p><p>
»Han er virkelig trådt i karakter og har løftet sig som en leder, både på 
banen og i omklædningsrummet. Han er opsøgende og stimulerende for 
holdkammeraterne i kamp og til træningen. Jakob er topprofessionel, 
målrettet og ufattelig vigtig i den centrale rolle midt på banen«. 
</p><h3>
Han vil vinde og drille ’Duncan’
</h3><p>
»Fysisk kan jeg ikke have det bedre«, siger Jakob Poulsen. 
</p><p>
»Og det, der driver mig i jobbet som fodboldspiller, har vokset sig stærkere. 
Jeg vil vinde. Også i småspil til træningen, så jeg kan drille Morten 
’Duncan’, når han taber. Jeg vil vinde alle kampe – og endelig en titel«
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2624862/fcm-er-europas-bedste-paa-doedbolde/">FCM er Europas bedste på 
dødbolde</a></p><p>
»Jeg har altid godt kunnet lide at være ledende på banen. Det falder mig 
naturligt. Jeg er mere bevidst nu om mit ansvar som en erfaren spiller, og 
jeg kan også råbe og dirigere i kampe, hvor jeg måske ikke selv er flyvende 
i mit spil«. 
</p><p>
Det er sjældent, at han ikke er en af de bedste på FCM-holdet i 8’er-rollen i 
4-1-4-1-systemet, hvor han dominerer i det opbyggende spil. Og som ’server’, 
når midtjyderne får hjørnespark i venstre side og frispark, hvor han kan 
sparke på mål eller lægge bolde ind i feltet, er han på toppen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2624864/toerke-historisk-faa-scoringer-i-superligaen/">Tørke: Historisk få scoringer 
i Superligaen</a></p><p>
Jakob Poulsen er manden med flest måloplæg (10) i denne sæson og 51 i alt i 
Superligaen. Han kravler støt og rolig opad til toppen på alltime-ranglisten 
over de spillere, som har sørget for flest målgivende afleveringer. Søren 
Berg er nummer 1 med 64, Henrik Hansen er noteret for 57, Christopher 
Poulsen for 56. 
</p><p>
»Vores spilkoncept fungerer, som vi ønsker; vi er dominerende i de fleste 
kampe. Vi kan spille hurtigt og direkte, og vores organisation er så solid, 
at det er meget svært at skabe chancer mod os. Vi har en fantastisk offensiv 
med mange målfarlige spillere. Se bare på topscorerlisten«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2616164/fodboldredaktoeren-fc-midtjylland-faar-guld-inden-slutspillet-kommer/">Fodboldredaktøren: FC 
Midtjylland får guld, inden slutspillet kommer</a></p><p>
»Og det var godt, at klubben hentede Martin Pusic i vinter, så han og ’Duncan’ 
kan presse hinanden og sammen være garanti for mål i de fleste kampe«. 
</p><p>
På hjemmebane er FCM så suveræn som aldrig før med 13 sejre i lige så mange 
kampe, og opbakningen til holdet er stærk, når der spilles på MCH Arena. 
</p><p>
»Fansene er rigtig gode, og stemningen er fin. Men jeg kan godt undre mig 
over, at vi ikke har et fyldt stadion til de fleste kampe, når vi spiller, 
som vi gør, og ligger, som vi gør, på tabellen. Jeg håber meget på udsolgt 
til de sidste hjemmekampe, når vi nu er så tæt på at nå det store mål, vi 
har sat os«. 
</p><h3>
»Ikke en fest at sidde på bænken«
</h3><p>
Manden med 31 landskampe på banen og mange på bænken, hvilket ikke er nogen 
fest, som han bemærker, har kontrakt med FCM til sommeren 2018. Efter 
bronzesæsonen 2011-12, da han måske spillede lige så godt som nu, tog han 
halvandet år i Monaco – en god tid, der gav ham en stor pose penge og nogle 
dejlige oplevelser i et behageligt klima – før han vendte tilbage til FC 
Midtjylland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2617096/otte-vilde-minutter-giver-superligaen-kunstigt-aandedraet/">Otte vilde minutter giver 
Superligaen kunstigt åndedræt</a></p><p>
»De ville have mig, og jeg ville hjem til dem, fordi jeg kunne se store 
muligheder for at vinde noget«. 
</p><p class=" bl-elem">
Hobro er næste modstander på midtjydernes færd direkte mod mesterskabet. De to 
første indbyrdes kampe indbragte 6 point med målscoren 8-1. Det kan ikke gå 
galt for Jakob Poulsen og FCM. 
</p>	
</div>

</div></body></html>
