---
layout:     post
title: 	    "Fransk anklagemyndighed: Andenpiloten fløj ind i bjergside med vilje"
post_author:	    
post_date:	    Thu, 26 Mar 2015 13:04:39 +0100
post_site:	    politiken.dk 
post_link:	    http://politiken.dk/udland/ECE2605067/fransk-anklagemyndighed-andenpiloten-floej-ind-i-bjergside-med-vilje/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Andenpiloten på det forulykkede Germanwingsfly fløj tilsyneladende ind i 
bjergsiden med vilje. 
</p><p>
Det siger den franske anklagemyndighed her til eftermiddag på et pressemøde, 
skriver nyhedsbureauet Reuters. 
</p><p>
Andenpiloten var ifølge anklagemyndigheden alene i cockpittet, da flyet med 
høj fart bankede ind i en bjergside i den franske alper, og ifølge 
meldingerne skete det med fuldt overlæg, da han sandsynligvis ønskede »at 
ødelægge flyet«, oplyser anklagemyndigheden. 
</p><p>
Ved flystyrtet døde 150 mennesker - 144 passagerer og 6 ansatte. 
</p><h3>
Andenpiloten styrede flyet mod jorden 
</h3><p>
Flyet 4U9525 var på vej fra Barcelona i Spanien til Düsseldorf i Tyskland, da 
det klokken 10.30 - en halv time efter at være lettet - begyndt at tabe 
højde. 11 minutter senere styrtede flyet ned og blev knust mod en bjergside. 
</p><p>
Hidtil har katastrofen været omgærdet af stor mystik. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2604514/mystik-om-laast-cockpitdoer-noedkode-kan-tvinge-doer-op-selv-om-pilot-er-besvimet/">Mystik om låst cockpitdør: 
Nødkode kan tvinge dør op, selv om pilot er besvimet</a></p><p>
Men på pressemødet i dag kunne den franske anklagemyndighed først bekræfte New 
York Times' historie fra i går om, at andenpiloten var alene i cockpittet på 
nedstyrtningstidspunktet, for efterfølgende at afsløre, at myndighederne 
lige nu arbejder ud fra en teori om, at han var i live til det sidste, og at 
han med vilje fløj sig selv og de øvrige ombordværende i døden. 
</p><p>
Den franske anklagemyndighed kan endnu ikke fastslå med hundrede procents 
sikkerhed, at det var tilfældet, men siger, at andenpiloten tilsyneladende 
selv styrede flyet nedad. 
</p><h3>
Anklagemyndighed afviser terror 
</h3><p>
Ifølge den franske anklagemyndighed har andenpiloten afvist at åbne døren 
indtil cockpittet. 
</p><p>
På lydoptagelserne fra den sorte boks, som redningsmandskabet har fundet i det 
uvejsomme område i de franske alper, hvor flyet styrtede ned, kan man ifølge 
en kilde, der efterforsker tragedien, høre, hvordan der bliver banket på 
døren ind til cockpittet, og at der er én, der forsøger at sparke døren ind 
forud for nedstyrtningen, skriver <a target="_blank" href="http://www.nytimes.com/2015/03/26/world/europe/germanwings-airbus-crash.html?hp&amp;action=click&amp;pgtype=Homepage&amp;module=photo-spot-region&amp;region=top-news&amp;WT.nav=top-news&amp;_r=1">New 
York Times</a> . 
</p><p>
Den historie bliver bekræftet af anklager Brice Robin, der dog understreger, 
at andenpiloten ikke var en efterlyst terrorist, hvorfor man ikke mener, at 
flystyrtet var terror. 
</p><p>
På lydoptagelserne fra cockpittet kan man ifølge Brice Robin høre de alarmer, 
der bliver sat i gang, når cockpittet afviser at åbne døren, efter at nogen 
uden for har indtastet nødkoden i forsøget på at komme ind. 
</p><p>
Brice Robin siger også, at andenpiloten ikke siger noget som helst, efter at 
piloten havde forladt cockpittet tidligere på flyvningen. 
</p><p>
Den franske anklagemyndighed oplyser, at andenpiloten var en 28-årig tysk 
statsborger. 
</p><p class=" bl-elem"><b>Opdateres</b></p>	
</div>
</div></body></html>
