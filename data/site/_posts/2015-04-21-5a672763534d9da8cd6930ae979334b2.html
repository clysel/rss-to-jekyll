---
layout:     post
title: 	    "Amnesty efter dom til Mohamed Morsi: »En parodi på retfærdighed«"
post_author:	    
post_date:	    Tue, 21 Apr 2015 16:52:57 +0200
post_site:	    politiken.dk 
post_link:	    http://politiken.dk/udland/ECE2637117/amnesty-efter-dom-til-mohamed-morsi-en-parodi-paa-retfaerdighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Retsagen mod Egyptens tidligere præsident Mohamed Morsi har ikke været 
retfærdig, og derfor skal han enten løslades eller på ny stilles for en 
domstol, der er af international standard. 
</p><p>
Det mener Amnesty International, efter at Morsi tidligere i dag blev idømt 20 
års fængsel for sin rolle under et sammenstød i 2013. Her blev flere 
personer dræbt, da hans støtter ryddede en lejr af demonstranter, der foran 
præsidentpaladset i Kairo protesterede mod nye bestemmelser, der udvidede 
præsidentens magt. 
</p><div class="art-fakta article-box">
<h4 class="">
Mohamed Morsi</h4>
<div class="fakta-body" data-buildingblock="embedded_factboxlink">
<p>
Morsi er den første præsident i Egypten, der blev valgt demokratisk.
</p><p>
Han sad på posten fra 30. juni 2012 til 3. juli 2013, hvor han blev afsat ved 
et militærkup efter massive protester i befolkningen.
</p><p>
Han er medlem af Det Muslimske Broderskabs politiske fløj, Friheds- og 
Retfærdighedspartiet, der ikke længere har lov til at operere i Egypten, 
efter broderskabet blev erklæret ulovligt og stemplet som en 
terrororganisation i 2013.'
</p><p class=" bl-elem">
Siden da har den daværende hærchef og nuværende præsident, Abdel Fattah 
al-Sisi, slået hårdt ned på Det Muslimske Broderskab.
</p>
</div>
</div><p/><p><b class="ext-link">DOM</b><a class="embeddedlink" href="http://politiken.dk/udland/ECE2636627/mohamed-morsi-idoemmes-20-aars-faengsel-for-at-tilskynde-til--drab/">Mohamed Morsi idømmes 20 års fængsel for at 
tilskynde til drab</a></p><p>
Dommen demonstrerer endnu engang, at det egyptiske retssystem er ude af stand 
til at udstikke retfærdige domme, når det gælder medlemmer eller støtter af 
Det Muslimske Broderskab, lyder det i en <a href="https://www.amnesty.org/press-releases/2015/04/egypt-verdict-for-ousted-president-points-to-sham-trial/" target="_blank">meddelelse</a> 
fra organisationen. 
</p><p>
»Denne dom knuser enhver illusion om uafhængighed og objektivitet i Egyptens 
retsvæsen«, siger Hassiba Hadj Sahraoui, der er organisationens vicedirektør 
for Mellemøsten og Nordafrika. 
</p><h3>
Flere fejl under retssag 
</h3><p>
Morsi blev valgt i juni 2012 og blev under jubelscener hyldet som Egyptens 
første folkevalgte præsident. Han blev afsat ved et militært kup i sommeren 
2013. 
</p><p>
Efterfølgende blev Det Muslimske Broderskab forbudt i Egypten, der officielt 
betragter bevægelsen som en terrororganisation. 
</p><p>
Flere andre fremtrædende medlemmer af broderskabet blev også dømt i dag, 
ligesom flere hundrede af dets tilhængere gennem de seneste måneder er 
blevet dømt til døden. 
</p><p>
Hassiba Hadj Sahraoui kalder Egyptens retssystem for »en parodi på 
retfærdighed«. Sammen betegnelse brugte Det Muslimske Broderskab tidligere i 
dag, hvor Amr Darrag, en ledende figur i broderskabet og tidligere minister 
under Morsi, også var hurtigt ude med en kritik af dommen. 
</p><p><b class="ext-link">AMNESTY</b><a class="embeddedlink" href="http://politiken.dk/udland/ECE2531782/amnesty-183-doedsdomme-i-egyptisk-retssag-er-en-farce/">183 dødsdomme i egyptisk retssag er en 
»farce«</a></p><p>
Ifølge Hassiba Hadj Sahraoui har der været flere fejl under retssagen, som hun 
mener kun har haft fokus på Morsis støtter, mens den har ignoreret den vold, 
som modstanderne stod for. Amnesty International har også tidligere 
kritiseret, at det egyptiske retssystem bliver brugt som et politisk 
redskab. 
</p><h3>
Revolutionen vil brænde 
</h3><p>
Til trods for de mange domme er Det Muslimske Broderskab ikke ved at uddø. 
Tværtimod, forsikrer Amr Darrag. Unge medlemmer står klar til at overtage 
posterne fra dem, der enten er tildelt eller lange fængselsdomme eller endda 
dødsstraf, og de vil kun gøre bevægelsen mere oprørsk, lover han. 
</p><p>
»Broderskabets overordnede holdning bliver mere revolutionær, for den 
generation, der tager over, er ung og mere revolutionær, og de så, hvilket 
Egypten vi ville have, hvis de ikke gør det, de er nødt til«, siger Darrag 
ifølge Reuters. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/faktaudland/ECE2122034/fakta-det-handler-retssagen-mod-morsi-om/">Det handler retssagen mod Morsi om</a></p><p>
På <a href="https://twitter.com/montaser_en" target="_blank">Twitter</a> 
advarer Mohamed Montasser, der er talsmand for bevægelsen, også om mere 
modstand. Han har lagt en udtalelse op, hvor han konsekvent omtaler Morsi 
som præsidenten. 
</p><p>
»Tyranerne skal vente på de efterfølgende bølger af revolutionen, der vil 
ryste deres torne og ødelægge deres slotte. Denne revolution er tæt på at 
brænde dem alle«, skriver han. 
</p><p>
Mohamed Morsi, der også afventer fire andre domme, har mulighed for at anke 
dagens dom. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00929/Mideast_Egypt_929855y.jpg" alt="" border="0"/><span class="caption"><span class="f-img-caption">Dømt. 
</span>Mohamed Morsi modtog sin dom isoleret bag glas og tremmer. Foto: AP.</span></span></p>	
</div>

</div></body></html>
