---
layout:     post
title: 	    "Bikstok viser, hvor dancehallskabet skal stå"
post_author:	    
post_date:	    Sat, 14 Mar 2015 09:20:40 +0100
post_site:	    politiken.dk 
post_link:	    http://politiken.dk/kultur/musik/cd-beat/ECE2587441/bikstok-viser-hvor-dancehallskabet-skal-staa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bikstok: Uranium</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div><p>
Ep. Sony Music.
</p></div>
</div><p>
Det kan ikke være helt let, hvis man engang begyndte at lave dancehall, fordi 
der kom røg ud af ørerne, når man hørte jamaicanske Buju Banton eller Yellow 
Man give den gas, og man så selv står på en scene og kigger ud på et 
publikum af glade børn og tweenies. Det er lidt ligesom at tage en 
skudsikker vest på til et forældremøde. 
</p><p>
Helt ude sync. 
</p><p>
Men det er fortællingen om dansk dancehall de sidste par år. Dancehall og 
reggae har fået en særlig plads i mainstream med navne som Raske Penge, 
Klumben, Cisilia og Djämes Braun. Og ikke mindst er det blevet en favorit 
hos det helt unge publikum, der hører lallet dancehall til børnekoncert, i 
tv-programmer og til deres ballondans. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2366606/dansk-hiphops-grimme-aellinger/">Dansk hiphops grimme ællinger</a></p><p>
Sådan var det ikke for 10 år siden, da Bikstok med debuten ’Over stok og sten’ 
flyttede dancehall ud af undergrunden. 
</p><p>
Nu vender Bikstok tilbage for at gøre regnskabet op. Og Pharfar, Eaggerman og 
Blæs Bukki er <i>ikke </i>tilfredse med situationen. De kommer rullende 
på aggressive rytmer, sætter konkurrenterne på plads og børnene hjem i seng: 
</p><p>
»Der er én ting, Pharfar ik’ ka’ forstå/ hvorfor de vil løbe, når ikke engang 
kan gå/ hvorfor de vil høste, når de ik’ engang vil så (...) spol den her og 
send den ud til børnene, der er for små/ for vi er vildere end dem«. 
</p><h3>
Som en blæksprutte med boksehandsker 
</h3><p>
Territoriet bliver pisset godt og grundigt af. Med stor variation i deres 
opskrift på dancehall. 
</p><p>
De offensive beats trænger sig på som en blæksprutte med boksehandsker. Du ved 
aldrig helt, hvor slagene kommer fra, men de kommer. Og de sander aldrig til 
i kedelige gentagelser med den konstante udveksling mellem de tre 
væsensforskellige stemmer. 
</p><p>
Indpiskeren Pharfar, Eaggermans smågale råbestil og Blæs Bukki med den dybe 
stemme, der fra et liv i skyggerne bøjer bløde linjer ind i de ophuggede 
rytmer. 
</p><p>
I jamaicansk dancehall er der plads til at skeje ud. En hæs eller skinger 
stemme vendes til en fordel, til en signatur, hvilket giver en utrolig 
melodisk dynamik. Det ved Bikstok. Som ingen anden her i landet drejer de på 
knapperne i deres levering. En sang finder ikke bare sit tråd, men holdes på 
stikkerne – med små udbrud og melodisk vrid. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/mitforbrug/ECE2474308/pharfar-jeg-gaar-tit-alene-paa-restaurant/">Pharfar: »Jeg går tit alene på 
restaurant«</a></p><p>
Det samme gælder sproget, hvor meningen kommer og går på snedig vis i deres 
ordgøgl. Hvad end de spidder nutidens blitzlivskultur på ’Uranium’ eller 
plukker erindringer på den formidable åbner, ’80’eren’: 
</p><p>
»Timerne de flyver med en 128’er/ computerspil og bob, den var topperen end 
top/ men nu er jeg egentlig ikke så vild med nostalgi/ men alle de andres 
digitale stil/ den kvaser vi fordi// vi har 80’eren/ Bud Spencer med en 
skinke i sin hånd«. 
</p><p class=" bl-elem">
Det er altid risikabelt at vende tilbage som genrens statsmænd og puste sig op 
over for ungdommens vovemod. Men Bikstok har noget at have det i. 
</p>	
</div>
</div></body></html>
