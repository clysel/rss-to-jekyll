---
layout:     post
title: 	    "Børns Vilkår: Vi må skabe et skilsmissevenligt samfund"
post_author:	    
post_date:	    Wed, 18 Mar 2015 16:29:47 +0100
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2591813/boerns-vilkaar-vi-maa-skabe-et-skilsmissevenligt-samfund/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Over halvdelen af alle ægteskaber ender i skilsmisse, viser de nyeste tal fra 
Danmarks Statistik. 
</p><p>
Derfor er det mere presserende end nogensinde at Danmark indretter sig som et 
skilsmissevenligt samfund. 
</p><p>
Sådan lyder opråbet fra børneekspert Bente Boserup i Børns Vilkår. 
</p><p>
»Vi skal tilbyde familier meget mere hjælp i starten af skilsmissen, så vi 
undgår et højt konfliktniveau, for det er det værste for børnene«, siger 
Bente Boserup. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2591076/saadan-bliver-vi-gift---og-saadan-bliver-vi-skilt/">Sådan bliver vi gift - og 
sådan bliver vi skilt</a></p><p>
Hun er leder af Børnetelefonen, der sidste år gennemførte cirka 38.000 
samtaler med børn. 
</p><p>
I 2014 blev 19.435 ægtepar skilt. 
</p><p>
Det er det højeste antal skilsmisser nogensinde i Danmark på et enkelt år, og 
det er 23 procent flere end det gennemsnitlige antal skilsmisser de seneste 
ti år, oplyser Danmarks Statistik. 
</p><p>
Ifølge Børns Vilkår kan en skilsmisse være den rigtige løsning. Særligt hvis 
familielivet er præget af skænderier og konflikter mellem forældrene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2439280/kurser-skal-hjaelpe-foraeldre-til-at-blive-godt-skilt/">Kurser skal hjælpe forældre 
til at blive godt skilt</a></p><p>
Men børnene kan ikke tåle, at konflikterne følger med ind i skilsmisselivet, 
påpeger Bente Boserup. 
</p><p>
»Det værste for børnene er, hvis forældrene også efter skilsmissen taler grimt 
om og til hinanden. Børnene kan simpelthen ikke tåle at leve i det 
spændingsfelt«, siger Bente Boserup. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2584608/afhoppere-statsforvaltningen-laver-alt-for-mange-fejl/">Afhoppere: Statsforvaltningen 
laver alt for mange fejl</a></p><p>
Hun har arbejdet med børns forhold i mere end 25 år, og efterlyser, at 
kriseramte familier får hjælp, støtte og rådgivning tidligt i 
skilsmisseforløbet. 
</p><p>
»Det kunne være undervisning til forældrene, eller rådgivning over flere 
gange, hvor de får at vide, hvad det gør ved børnene, at familien bliver 
opløst, og hvad de selv kan gøre for at gøre det godt for børnene. Ved at 
forklare forældrene, at de må skubbe egne behov til side for at gøre det, 
der er bedst for børnene, giver man forældrene en håndsrækning«, siger Bente 
Boserup. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2575042/udspil-skilte-par-skal-ikke-dele-formuen-lige/">Udspil: Skilte par skal ikke 
dele formuen lige</a></p><p>
Hun nævner som eksempel, at det kan være bedst for et barn at bo mere hos den 
ene part end hos den anden. Også selvom det er smerteligt at undvære sit 
barn. 
</p><p>
»At barnet har ret til begge forædlre betyder ikke nødvendigvis, at en 
deleordning altid er det bedste for barnet. At turde sige som forælder, at 
det er bedst, at vores barn er mest hos dig, kan gøre hele forskellen«, 
siger Bente Boserup. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2486082/mange-flere-skilsmisseboern-bor-lige-meget-hos-mor-og-far/">Mange flere skilsmissebørn bor 
lige meget hos mor og far</a></p><p>
Det er altafgørende, at hjælpen sker tidligt. Inden konflikterne løber løbsk. 
</p><p>
»Man må ikke vente med at give vejledning til, når der er gået et år og 
forældrene er blevet rygende uvenner, og har advokater og statsforvaltning 
ind over. De juridiske systemer fungerer på den måde, at der bliver en 
vinder og en taber, og det kan være det værst tænkelige udgangspunkt for en 
familie. Og ren gift for børnene«, siger Bente Boserup. 
</p><h3>
Udrykningshold 
</h3><p>
Politikerne på Christiansborg er i disse måneder ved at forhandle ændringer i 
Forældreansvarsloven. 
</p><p>
Børns Vilkår foreslår, at der etableres deciderede udrykningshold, som bygger 
bro mellem Statsforvaltningen og kommunen, når de træffer modsatte 
afgørelser for eksempel om samvær. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00921/vielser-skilsmisser_921362a.gif" alt="" border="0"/></span></p>	
</div>
</div></body></html>
