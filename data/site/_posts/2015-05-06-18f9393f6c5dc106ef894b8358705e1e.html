---
layout:     post
title: 	    "Dansk målskytte skuffet over nederlag"
post_author:	    
post_date:	    Wed, 06 May 2015 20:38:29 +0200
post_site:	    politiken.dk 
post_link:	    http://politiken.dk/sport/ECE2658292/dansk-maalskytte-skuffet-over-nederlag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Indsatsen var markant bedre end i tirsdagens kamp mod Hviderusland, men det 
var resultatet ikke, og derfor er skuffelsen stor på det danske 
ishockeylandshold efter 2-5-nederlaget til Rusland ved VM i Tjekkiet.
</p><p>
Selv om fire spillere sad udenfor, pressede de undertippede danskere i 
perioder verdensmestrene, men måtte altså på ny gå fra isen uden point.
</p><p>
»Resultatet ser lidt forkert ud, vi havde fortjent bedre«, siger den 
ene danske målscorer Thomas Spelling.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2657244/rusland-slaar-danmark-5-2-efter-spaendende-afslutning/"> Rusland slår Danmark 5-2 
efter spændende afslutning</a></p><p>
Spelling reducerede til 2-3 10 minutter før tid, og da begyndte danskerne at 
kunne lugte et sensationelt point.
</p><p>
Men lige inden det afsluttende pres skulle sættes ind, afgjorde russerne 
kampen med to hurtige scoringer til 4-2 og 5-2.
</p><p>
»Vi kan være rigtig godt tilfredse med stort set hele kampen bortset fra de 
sidste tre-fire minutter. Da tabte vi hovedet lidt, og et-to-tre, så havde 
de lavet et par mål«.
</p><p>
»Vi blev nødt at satse, for selvfølgelig jagtede vi en udligning til sidst, 
men det gik desværre den anden vej«, lyder det fra den skuffede 
forward.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2658151/danmark-opgiver-lars-ellers-vm-mulighed/">Danmark opgiver Lars Ellers 
VM-mulighed</a></p><p>
Når nederlaget har bundfældet sig, kan de danske spillere trods alt glæde sig 
over, at de fandt tilbage til det gode, defensive spil, som kendetegnede 
holdet indtil tirsdagens hviderussiske sammenbrud.
</p><p>
Det endda uden sædvanlige nøglespillere som karantæneramte Jesper B. Jensen og 
småskadede Daniel Nielsen.
</p><p>
»Jeg er egentlig ikke overrasket over, at vi kunne presse Rusland. Godt nok 
manglede vi vigtige spillere, men vi har en god holdånd og er gode til at 
arbejde sammen«.
</p><p>
»Vi havde en god snak efter kampen mod Hviderusland, hvor vi fik aftalt nogle 
ting, og det kunne man se ude på isen«, siger Spelling.
</p><p class=" bl-elem">
Danmark er efter fire VM-kampe fortsat kun noteret for et point.
</p>	
</div>

</div></body></html>
