---
layout:     post
title: 	    "Tjolahop tjolahej tjolahopsansa: Flere hundreder fejrede litteraturprisvinder "
post_author:	    
post_date:	    Thu, 12 Mar 2015 23:51:16 +0100
post_site:	    politiken.dk 
post_link:	    http://politiken.dk/kultur/boger/litteraturpris/ECE2585077/tjolahop-tjolahej-tjolahopsansa-flere-hundreder-fejrede-litteraturprisvinder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Litteraturpris 2014</h4>
<div class="fakta-body"><p>
<a href="http://politiken.dk/kultur/boger/litteraturpris/ECE2508185/saadan-stemmer-du/-/"> 
<img src="http://multimedia.pol.dk/archive/00905/newPic_9329_JPG_905239d.jpg" alt="" border="0"/></a>
</p>

</div>
</div>
<p>
Der er egentlig kun stole til 250. 
</p><p>
Men frem er mødt flere end 400 gæster til aftenens prisoverrækkelse i Pressen 
- det kæmpestore rum i Politikens Hus, hvor trykpressen i gamle dage stod. 
</p><p>
Her må personalet hente farvede plastikstole frem fra gemmerne for at bænke de 
mange københavnske bogorme og andre litteraturinteressede, der ankommer til 
lyden af Pippi Langstrømpes kendingsmelodi og andre sange fra Astrid 
Lindgrens univers. 
</p><p>
»Vi har fyldt Pressen med folk, der elsker Astrid Lindgren«, lyder det fra 
aftenens konferencier, Politikens litteraturredaktør, Jes Stein Pedersen, 
til den stuvende fulde sal, hvor flere også har taget opstilling op ad 
salens tryksværtebeklædte søjler. 
</p><p>
»...og Jens Andersen«, tilføjer han efter en kort kunstpause og introducerer 
på den måde aftenens hovedperson, forfatteren bag biografien om Astrid 
Lindgren og vinderen af Politikens Litteraturpris 2014. 
</p><h3>
Læsernes pris 
</h3><p>
'En dag, et liv' hedder Jens Andersens biografi om en af Nordens største 
litterære personligheder, som dystede med seks andre værker om læsernes 
gunst og en check på 200.000 kroner. 
</p><p>
Det er tredje gang, at Politikens Litteraturpris bliver uddelt. For to år 
siden fik Kim Leines 'Profeterne i Evighedsfjorden' prisen, og sidste år løb 
Yahya Hassan med prisen. 
</p><p>
På scenen er der oplæsninger fra Astrid Lindgren, interview med prisvinderen, 
og seniorskribent og kritiker fra Sydsvenska Dagbladet Per Svensson 
fortæller om modtagelsen af biografien i Sverige. 
</p><p>
Også forlaget Gyldendals litterære direktør, Johannes Riis, fortæller om 
samarbejdet med forfatteren. 
</p><p>
»Jens Andersen er en arkivrotte. Han er utrættelig og slidsom og gnaver sig 
gennem hyldemeter efter hyldemeter, indtil han kommer ud fra arkivet med den 
ene gyldne luns efter den anden mellem tænderne«, siger han. 
</p><p>
Forfatteren har et stærkt udviklet socialt talent og »en fortæller af Guds 
nåde«, mener litteraturdirektøren 
</p><p>
»Han får folk til at fortælle hemmeligheder. Han får dem til at løfte op i 
madrasser og lirke de hemmelige rum op i skriveborde og chatoller«, siger 
han om forfatteren. 
</p><h3>
Ny særpris ser dagens lys 
</h3><p>
Det er forfatter Naja Marie Aidt, dramatiker Line Knutzon og digter Mette 
Moestrup, der står for aftenens underholdning. 
</p><p>
Trioen udgav sidste år værket 'Frit Flet', som bedst beskrives som en kæmpe 
collage af digte, essays, brevvekslinger, logbøger, sange og lege kombineret 
med private fotos fra de tre kvinders personlige univers. 
</p><p><b class="ext-link">ANMELDELSE</b><a class="embeddedlink" href="http://politiken.dk/kultur/boger/ECE2302087/tre-forfatterinder-fletter-haar-og-tekster-i-skoen-symfoni/">Tre forfatterinder fletter hår og 
tekster i skøn symfoni</a></p><p>
Og her til aften læser forfatterinderne også op af det sammenflettede værk. 
</p><p>
»Og så er det tid til den overraskelse, som vi lovede i annoncen for vores 
prisfest. Og overraskelsen er, at vi skal have uddelt TO litteraturpriser i 
dag«, lyder det så fra litteraturredaktør Jes Stein Pedersen. 
</p><p>
»På litteraturredaktionen besluttede vi, at der skal være 'en lille fræk 
pris'. En særpris på 50.000 kroner«. 
</p><p>
Prisen gives et til nyskabende og eksperimenterende værk, forklarer Jes Stein 
Pedersen, og den kommer til at blive opkaldt efter sin første vinder, netop 
'Frit Flet'. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00920/Politikens_Litterat_920345y.jpg" alt="" border="0"/></span></p><p>
De tre vindere holder på stedet en takketale - på skift og i kor: 
</p><p>
»Vi har villet bidrage med debat med vores litteratur. Vi håber, at alle efter 
os vil gøre det samme«
</p><p><b class="ext-link">LÆS MERE</b><a class="embeddedlink" href="http://politiken.dk/kultur/boger/ECE2584994/litteraturredaktoeren-ny-pris-skal-haedre-eksperimenterne/">Litteraturredaktøren: Ny pris skal 
hædre eksperimenterne</a></p><p>
»Man kan vist godt sige, at der er gået fletninger i Politikens 
Litteraturpris,« siger litteraturredaktøren så til det grinende publikum. 
Han behøver ikke engang nævne Pippis fletninger. 
</p><p class=" bl-elem">
»Den fangede I vist godt,« slutter han 
</p>	
</div>
</div></body></html>
