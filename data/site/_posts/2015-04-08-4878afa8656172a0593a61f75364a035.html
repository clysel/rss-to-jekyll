---
layout:     post
title: 	    "Pas på forårssolen: Hvert femte børnehavebarn bliver solskoldet"
post_author:	    
post_date:	    Wed, 08 Apr 2015 16:00:29 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2620222/pas-paa-foraarssolen-hvert-femte-boernehavebarn-bliver-solskoldet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forår og solskin trækker børn udendørs, så legepladser, gårde, gader og haver 
pludselig summer af liv og leg. Herligt, men selv om temperaturen endnu ikke 
er sommerlig, skal man passe på solens stråler, og i særdeleshed beskytte 
små børn mod dem. 
</p><p>
Det er der god grund til at minde om, dokumenterer en undersøgelse foretaget 
af Epinion for Børnueulykkesfonden. Den viser, at 19 procent af alle børn i 
børnehavealderen allerede har været solskoldet en eller flere gange i deres 
liv. 
</p><p>
»Jeg synes, det er tankevækkende, at hver femte barn i alderen 3-5 år har 
været solskoldet mindst en gang. Det kalder på skærpet opmærksomhed, og det 
er derfor, vi iværksætter kampagnen SolSikker«, siger Henriette Madsen, 
generalsekretær i Børneulykkesfonden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2344539/guide-saadan-spotter-du-hudkraeft/">Guide: Sådan spotter du 
hudkræft</a></p><p>
At kampagnen sættes i gang netop nu, skyldes at forårssol kan være særlig 
skadelig, fordi vinterbleg hud endnu ikke har dannet pigment og derfor er 
ekstra sårbar over for solens stråler. Og fordi voksne – selv om 91 procent 
af de adspurgte forældre i undersøgelsen svarer, det er lige så vigtigt at 
bruge solbeskyttelse om foråret som om sommeren – lige skal mindes om, at 
tanke skal føre til handling. 
</p><p>
SolSikker er et gratis tilbud til børnehaver, der via leg, sang og dans skal 
gøre solbeskyttelse til noget sjovt. Det omfatter blandt andet fangelege 
mellem sol og skygge samt en sang med fagter, hvor børnene danser rundt og 
leger, at de smører sig ind i solcreme bestemte steder. 
</p><p>
»Alle med børn ved, at de kære små bare ikke bryder sig om at få solcreme på, 
og især ikke i ansigtet, hvor det er vigtigt. Det kan fælles leg i 
børnehaven forhåbentlig være med til at ændre på, ligesom børnene lærer om 
det alvorlige emne solbeskyttelse på en sjov måde«, uddyber Henriette 
Madsen. 
</p><h3>
Mere end en ung får dagligt hudkræft 
</h3><p>
Ifølge Peter Dalum, der er projektchef for Kræftens Bekæmpelses og TrygFondens 
solkampagne, er der al mulig grund til at tage det at beskytte børn mod 
forårssol alvorligt. 
</p><p>
»Mange bliver skoldet i forårsolen, fordi det kølige vejr får os til at 
undervurdere, hvor stærk solen er. Og det er særlig slemt at blive 
solskoldet, når man er barn, fordi barnets tyndere hud er mere sårbar over 
for skader end voksnes«, siger Peter Dalum. 
</p><p>
Det kommer ikke bag på ham, at et ud af fem børn under seks år allerede har 
prøvet at være solskoldet. Men han synes, det er et meget højt tal. 
</p><p>
»Jo oftere, man bliver udsat for UV-stråling og solskoldninger i barndommen, 
jo større er risikoen for at udvikle hudkræft. Hver eneste dag får mere end 
en ung dansker kræft i huden«, fastslår han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2296858/10-kloge-fra-hudeksperten-saadan-kommer-du-sund-igennem-sommerens-sol/">10 kloge fra hudeksperten: 
Sådan kommer du sund igennem sommerens sol</a></p><p>
Seneste opgørelse fra Cancerregisteret (fra 2012)viser, at 413 unge danskere i 
alderen 15-34 år årligt rammes af kræft i huden – 202 af disse er 
modermærkekræft, som typisk er den type, folk dør af. På landsplan dør cirka 
300 danskere årligt af kræft i huden. Sygdomme har været i voldsom stigning 
de seneste 30 år, men noget tyder på, at der er ved at ske en opbremsning. 
</p><p>
»Det tager nogle år for canceren at udvikle sig, så (børn under 15?) små børn 
rammes yderst sjældent, og dødeligheden blandt unge er heldigvis lav, men 
det er stadig specielt ved kræftformen, at det rammer folk i en relativt ung 
alder«, siger projektchef Peter Dalum fra Kræftens Bekæmpelse. 
</p><h3>
Nyd foråret - brug solbeskyttelse 
</h3><p>
Han opfordrer forældre til at tjekke solens styrke på organisationens app 
UV-indeks og følge de gængse råd om solbeskyttelse ved især at passe på 
børnene i tidsrummet mellem klokken 12 og 15, sørge for skygge, beskyttende 
tøj/solhatte og bruge rigelig med solcreme. 
</p><p>
»Det er ekstra vigtigt i forårssolen, fordi børnene kan holde ud at lege længe 
i solen, når det ikke er så varmt. Og fordi deres hud er helt lys og ikke 
vænnet til solen«, siger Peter Dalum og tilføjer, at institutioner med 
fordel kan indrette legepladser med træer, parasoller og sejl. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2253887/solskoldning-haven-er-vaerre-end-stranden/">Solskoldning: Haven er værre 
end stranden</a></p><p>
Ifølge Børneulykkesfondens undersøgelse mener 84 procent af de adspurgte 
forældre, at ansvaret for at smøre børn ind i solcreme bør deles mellem 
daginstitution og forældre. 62 procent mener, at parterne også skal deles om 
ansvaret for at lære børnene om de tre solråd: skygge, solcreme og solhat. 
</p><p class=" bl-elem">
Indtil videre har godt 300 børnehaver med cirka 18.000 børn tilmeldt sig 
SolSikker-kampagnen (materialet kan frem til 17. maj rekvireres gratis af 
børnehaver på www.solsikker.com). Ud over aktivitetslege omfatter pakken 
temaplakater, solråd og solcreme fra samarbejdspartnere Derma. 
</p>	
</div>

</div></body></html>
