---
layout:     post
title: 	    "Engelske hold rammer dyb krise i Champions League"
post_author:	    
post_date:	    Thu, 26 Feb 2015 11:13:30 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2563686/engelske-hold-rammer-dyb-krise-i-champions-league/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Liverpool røg ud i gruppespillet på bekostning af undertippede Basel. Chelsea 
har et fint udgangspunkt efter første ottendedelsfinale mod PSG, men viste 
stor usikkerhed i Paris, hvor London-holdet i store dele af kampen blev 
presset helt i bund. Tirsdag blev Manchester City hængt til tørre af 
Barcelona efter et 2-1-nederlag på hjemmebane. 
</p><p>
Og onsdag var det blevet Arsenals tur. Wenger havde på forhånd meldt ud, at 
kampen mod Monaco var en 50/50 kamp, men man kommer ikke uden om, at Arsenal 
var favorit, da holdet hjemme på Emirates tog imod Wengers tidligere klub. 
Et udgangspunkt, der hedder 1-3 efter første kamp på hjemmebane, efterlader 
ikke Arsenal de store chancer for at bryde deres fire sæsoner lange stime af 
exits fra 1/8-finalen. 
</p><p><b class="ext-link">STJERNE:</b><a class="embeddedlink" href="http://politiken.dk/sport/fodbold/championsleague/ECE2561998/gadedreng-skal-sparke-arsenal-videre/">Gadedreng skal sparke Arsenal videre</a></p><p>
Alt taler altså for, at England kun skal repræsenteres af et enkelt Premier 
League-hold i Champions Leagues kvartfinaler. Og endnu en fiaskosæson i 
Europa vil være en bekymrende cementering af en sørgelig tendens, der er 
begyndt at plage engelske hold. 
</p><p><b>Fem fede år er erstattet af magre </b></p><p>
Som Faraos Egypten i Bibelen har engelsk fodbold ellers nydt en række fede år 
med dominans i verdens fineste klubturnering. Fede år, der dog siden er 
blevet erstattet af tilsvarende magre. 12 semifinalepladser og 6 
finalepladser blev det til i årene 2004-2009, markant flere end noget andet 
land har kunnet præstere. Men succesen har vist sig at være på lånt tid. De 
seneste fem sæsoner har nemlig budt på blot tre semifinaledeltagelser og to 
finalepladser for fodboldens stolte fædreland. 
</p><p>
Semifinalegennemsnittet er faldet fra 2,5 til rystende 0,6 hold om året, mens 
finaledeltagelserne også er faldet markant fra 1,2 til 0,4. 6’erens Premier 
League-ekspert Mikkel Bischoff forklarer den engelske deroute med en 
manglende evne til at omstille sig taktisk til de store kampe. 
</p><p><b class="ext-link">MÅLMAGER: </b><a class="embeddedlink" href="http://politiken.dk/sport/fodbold/championsleague/ECE2561801/luis-suarez-foerte-an-i-en-mindre-magtdemonstration-inden-city-viste-taender/">Luis Suárez førte an i en mindre 
magtdemonstration</a></p><p>
»Tidligere havde vi hold som Chelsea og Liverpool, der virkelig kunne lukke af 
defensivt og dræbe kampe. De fik mange resultater på den måde, men den evne 
har holdene i dag ikke. De er vant til at dominere og insisterer også på at 
gøre det i Europa. Det er ofte for naivt«, siger Mikkel Bischoff. 
</p><p>
Arsenal bekræftede i går den teori, da de gang på gang blev fanget i hurtige 
omstillinger under en solid omgang fransk kontrafodbold. Ifølge Arsène 
Wenger »tog hjertet over for hovedet« med naive offensive satsninger og en 
»selvmorderisk defensiv«, for at bruge Arsenal-managerens egne ord. 
</p><p><b>Selv Mourinho og Chelsea halter </b></p><p>
Den kyniske spillestil med et solidt defensivt fundament har man ellers set 
Chelsea bringe tilbage efter Jose Mourinhos genkomst i engelsk fodbold. Det 
var bl.a. den strategi, der knuste Liverpools mesterskabsdrømme i sidste 
sæson, da Mourinho paralyserede den røde angrebsmaskine i de to holds sidste 
indbyrdes opgør. 
</p><p>
En frustreret Brendan Rodgers kritiserede efter kampen Mourinho for at parkere 
»ikke bare én, men to busser«. Busser, der imidlertid har stået noget 
ustabilt i europæisk sammenhæng. 
</p><p>
»Selv ikke Chelsea under Mourinho formår at holde tæt i øjeblikket. De prøvede 
mod PSG, men der inkasserede de stadig masser af chancer«, påpeger Mikkel 
Bischoff. 
</p><p><b>Flere penge har givet problemer </b></p><p>
Set fra et økonomisk synspunkt kan det synes mærkeligt, at England er begyndt 
at halte efter resten af Europa. Mens krisen har kradset i lande som Spanien 
og Italien, bliver der postet flere og flere penge i Premier League. Men det 
har ikke nødvendigvis været en god ting. 
</p><p><b class="ext-link">JUVE: </b><a class="embeddedlink" href="http://politiken.dk/sport/fodbold/championsleague/ECE2561969/effektive-italienere-straffer-slap-tysk-defensiv/">Effektive italienere straffer slap tysk 
defensiv</a></p><p>
»De engelske klubber har i mange år kunnet købe sig ud af problemerne, mens 
klubber som Dortmund og Atlético i andre lande har været tvunget til at 
udvikle sig taktisk og finde unikke løsninger«, forklarer 
fodboldkommentatoren, der heller ikke i år har ret stor tiltro til briterne. 
</p><p class=" bl-elem">
»Jeg tror ikke, de kommer langt. Og der er i hvert fald ikke nogen af dem, der 
vinder Champions League«, lyder den kontante udmelding. Og aktuelt er der 
ikke meget, der tyder på, at han tager fejl. 
</p>	
</div>
</div></body></html>
