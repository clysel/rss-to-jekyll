---
layout:     post
title: 	    "MC Clemens: »Jeg har postet en del penge i dykkerudstyr«"
post_author:	    
post_date:	    Wed, 18 Feb 2015 07:00:15 +0100
post_site:	    politiken.dk 
post_link:	    http://politiken.dk/forbrugogliv/forbrug/mitforbrug/ECE2544109/mc-clemens-jeg-har-postet-en-del-penge-i-dykkerudstyr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om Clemens Telling (MC Clemens)</h4>
<div class="fakta-body" data-buildingblock="embedded_factboxlink">
<p>
35 år, begyndte som DJ på en ungdomsklub i Sønderborg, vandt flere 
mesterskaber i rap, fik sit store kommercielle gennembrud i 1997 og 
etablerede sig siden som tekstforfatter især inden for teater/musical. 
Prisbelønnet for både musik og ord, bredt kendt fra tv-programmer som 
Allstars og Toppen af poppen. Aktuel med albummet ’Klemmedrengen’ (udkommer 
mandag) og Danmarkstour 19.-28. februar. 
</p><p class=" bl-elem">
Bor i andelslejlighed på Islands Brygge i København med kæresten Maria Le og 
deres etårige søn. 
</p>
</div>
</div><div class="art-fakta article-box">
<h4 class="">
Det bedste og det værste</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00720/REJSER-Plustegn_03-_720316a.jpg" alt="" border="0"/></span></p><p>
Forbrugslån, hvis man ikke har råd lige nu 
</p><p><br/></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00720/REJSER-Minustegn_03_720315a.jpg" alt="" border="0"/></span></p><p class=" bl-elem">
Forbrugslån, når de skal afdrages 
</p>
</div>
</div><p>
Arbejdet har fyldt meget i Clemens Tellings liv, siden han som teenager slog 
igennem som rapper og senere med afsæt i sin evne til at jonglere med ord 
etablerede sig som tekstforfatter. Så meget, at han – selv når han nyder 
livet med sin kæreste og deres etårige søn på en thailandsk strand – 
nedfælder gode ideer på en notesblok. Det er umuligt, når han dykker, og 
derfor oplever den 35-årige kunstner et frirum i vandet. 
</p><p>
»Da jeg var ung og dum, gik jeg på druk, hvis jeg var kreativt presset og 
havde brug for et afbræk, men det er blevet for teenage for mig, så siden 
jeg i 2009 tog dykkercertifikat, har jeg postet en del penge i dykkerudstyr. 
At komme under havoverfladen giver en ekstra dimension på en på forhånd 
fantastisk verden, og det frigør mig fra min offentlige rolle – ingen kan 
bruge en rapper til noget under havoverfladen«. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/forbrug/mitforbrug/ECE2535668/jazzmusikeren-jeg-har-tre-trommesaet-og-nok-nogle-hundrede-klokker/">Jazzmusikeren: »Jeg har tre 
trommesæt og nok nogle hundrede klokker«</a></p><p><b>Men det er en dyr hobby?</b></p><p>
»Ja, man skal bruge dragt, iltflaske, maske, finner, BCD til styring af 
opdrift, dykkercomputer til måling af dybde, trykmåler, kompas samt 
regulator, som man selv og ens makker trækker vejret igennem. Den koster let 
10.000 kroner, men du kan heldigvis leje udstyr, indtil du ved, om det er 
noget for dig«. 
</p><p/><p><b>Er du en klassisk udstyrsmand?</b></p><p>
»Nej, over hovedet ikke. Jeg køber det nødvendige og i god kvalitet, men er 
egentlig helst fri. Når jeg i gamle dage var på turne, tog jeg en tandbørste 
i inderlommen og købte en ren T-shirt på vejen. Jeg har stadig ingen 
tørdragt, så når jeg dykker herhjemme om vinteren, er det nogle korte dyk. 
Ofte er der flere farver i udlandet, men der er bestemt også interessante 
steder omkring København. Fiskene trives i bedste velgående nær 
vindmølleparken ved Trekroner, hvor folk sgu har smidt mange 
efterladenskaber i vandet«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/mitforbrug/ECE2519311/tobias-dybvad-jeg-har-mistet-mange-telefoner-og-utallige-jakker-og-bluser/">Tobias Dybvad: »Jeg har mistet 
mange telefoner og utallige jakker og bluser«</a></p><p><b>Hvilken forbrugertype er du?</b></p><p>
»På det ideologiske plan relativt korrekt – jeg kunne uden problemer leve mere 
asketisk, eftersom de sande oplevelser ligger i livets små glæder. Men i 
praksis er jeg som de fleste andre, der har råd: Hvorfor undvære, når naboen 
køber? Vi taler om miljøkatastrofer, men handler ikke derefter«. 
</p><p/><p><b>Hvordan viser det sig?</b></p><p>
»Da jeg var barn, havde vi et tv, min far havde arvet fra sin mor. Vi lå seks 
personer og så TV2’s premiere på den vistnok 14 tommer store skærm. I dag 
har vi i en familie på tre et 60 tommer smart-tv i stuen, jeg har en 
MacBook, en iPad og en iPhone 6, min kæreste noget tilsvarende, og når vores 
søn fylder tre år, får han sikkert sit eget lille fjernsyn«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/mitforbrug/ECE2527472/inge-fra-1864-det-vaerste-er-en-syntetisk-sweater/">Inge fra '1864': »Det værste 
er en syntetisk sweater«</a></p><p><b>Ændrer forældrerollen dit forbrug?</b></p><p>
»Alt til min søn prioriteres med fuldt overlæg. Han skal have det så godt som 
muligt, så må vi senere døje med, om han bliver en forkælet snotunge og 
trække i den anden retning. Personligt har jeg i mange år brugt designmøbler 
som gulerod, hvis jeg sled med et stort projekt, og min indre drengerøv 
tilfredsstilles af at spille X-box. Det fylder ikke nu, hvor vi har fået 
barn, men måske derfor nyder jeg det ekstra, hvis jeg er alene og kan spille 
en halv time«. 
</p><p/><p><b>Er du typen, der lægger budget?</b></p><p class=" bl-elem">
»Jeg tegnede min første pladekontrakt som 16-årig og opholdt mig i flere år så 
meget i den kreative osteklokke, at jeg ikke fik åbnet mine rudekuverter. I 
2001 bankede kongens foged på og tog alt, jeg ejede, med henvisning til, at 
jeg ikke havde betalt estimeret forskudsskat. Det føltes unfair og fjernede 
i en tid min motivation til at arbejde hårdt, men siden har jeg ikke været i 
nærheden af at have dårlig økonomi. Jeg betalte min andelsbolig kontant og 
bruger generelt kun penge, jeg har tjent«. 
</p>	
</div>
</div></body></html>
