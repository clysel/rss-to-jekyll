---
layout:     post
title: 	    "Google bygger 'find min telefon' ind i søgemaskinen"
post_author:	    Jesper Stein Sandal
post_date:	    Fri, 17 Apr 2015 08:03:27 +0000
post_site:	    www.version2.dk 
post_link:	    http://www.version2.dk/artikel/google-bygger-find-min-telefon-ind-i-soegemaskinen-144145?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Smartphones bliver glemt på værtshuse, stjålet i bussen eller forlagt i vasketøjskurven, hvilket har gjort det til en større app-industri at hjælpe smartphone-ejere med at finde telefonerne igen. Nu vil Google gøre processen lidt lettere for Android-brugere. <a href="http://www.androidpolice.com/2015/04/15/type-find-my-phone-into-google-on-your-computer-and-immediately-locate-your-android-phone/">Det skriver AndroidPolice</a>.</p>

<p>De store smartphone-platforme tilbyder et værktøj, der kan spore telefonen, men det kræver som regel, at man går ind i indstillingerne for sin konto og sætter en sporing i gang.</p>

<p>Nu vil Android-brugere imidlertid blot skulle skrive 'find my phone' på Google, og hvis de er logget ind, har registreret deres Android-telefon og har den nyeste udgave af Google-appen installeret på telefonen, så får de vist, hvor den befinder sig på et kort.</p>

<p>Hvis man kan se, at telefonen befinder sig i hjemme i vasketøjskurven, så kan man få Google til at ringe telefonen op, så den let kan findes. Hvis telefonen er faldet i forkerte hænder, så kan man fra visningen på kortet logge på Android Device Manager og eksempelvis bede om at slette data på telefonen.</p>
  </section>

      </div></body></html>
