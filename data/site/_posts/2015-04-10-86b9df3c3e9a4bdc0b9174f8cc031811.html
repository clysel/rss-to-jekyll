---
layout:     post
title: 	    "Forsvarets agenter får 415 millioner til at bekæmpe terrorister"
post_author:	    
post_date:	    Fri, 10 Apr 2015 14:20:41 +0200
post_site:	    politiken.dk 
post_link:	    http://politiken.dk/indland/politik/ECE2623306/forsvarets-agenter-faar-415-millioner-til-at-bekaempe-terrorister/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00921/agent_921581w.jpg" alt="Lup. Forsvarets Efterretningstjeneste styrkes som led i ny terroraftale."/></div>
<p class="caption ">
<span class="f-img-caption">Lup.</span> Forsvarets Efterretningstjeneste styrkes som led i ny terroraftale.
</p>
</div>
<p>
Partierne bag forsvarsforliget er blevet enige om den del af regeringens 
terrorpakke, der omfatter Forsvarets Efterretningstjeneste (FE). 
</p><p>
Dermed er der afsat 415 millioner kroner til FE's terrorbekæmpelse over fire 
år. Pengene kommer fra Forsvarets eget budget. 
</p><p>
»Jeg er glad for at kunne sige, at en enig forsvarsforligskreds bakker op om 
de initiativer, der skal styrke Forsvarets Efterretningstjeneste i at 
bekæmpe terror«, lyder det fra forsvarsminister Nicolai Wammen (S). 
</p><p>
»Forsvarsforligskredsen sætter økonomi bag. Forsvarets Efterretningstjeneste 
får langt bedre mulighed for at bekæmpe terrorister«. 
</p><p><b class="ext-link">KURSSKIFTE </b><a class="embeddedlink" href="http://politiken.dk/indland/ECE2592043/regeringen-aendrer-kurs-spiontjeneste-skal-forbi-dommer-foer-overvaagning/">Spiontjeneste skal forbi dommer før 
overvågning </a></p><p>
Ud over de ekstra penge ønsker regeringen også at give FE mulighed for at 
overvåge danske<i> foreign fighters</i> i udlandet. Det er typisk de 
danskere, som vælger at tage til Syrien for at deltage i borgerkrigen. 
</p><p>
Ifølge regeringens terrorpakke »Et stærkt værn mod terror« har FE ikke den 
mulighed i dag. 
</p><p>
Først var det meningen, at dette ikke skulle kræve en dommerkendelse, men 
aftalen er endt med, at der kommer en dommer ind over. 
</p><p class=" bl-elem">
Det lovforslag kommer nu i høring, og ministeren regner med bred politisk 
opbakning hertil. 
</p>	
</div>

</div></body></html>
