---
layout:     post
title: 	    "Suveræne Nicolai Jørgensen sænkede lokalrivaler"
post_author:	    
post_date:	    Sun, 19 Apr 2015 21:35:00 +0200
post_site:	    politiken.dk 
post_link:	    http://politiken.dk/sport/fodbold/ECE2634647/suveraene-nicolai-joergensen-saenkede-lokalrivaler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et kort øjeblik kunne man tro, at det var den nu langtidsskadede Andreas 
Cornelius, der kom svævende i feltet med sin store krop og tordnede bolden i 
nettet med panden. 
</p><p>
Men det var kampens klart bedste spiller, Nicolai Jørgensen, der efter 40 
minutter flot scorede til 1-0 efter endnu et perfekt indlæg fra 
venstrebacken Ludwig Augustinsson og få minutter senere reelt afgjorde 
kampen på et straffespark begået mod Thomas Delaney. 
</p><p>
Og det var den mest opsigtvækkende periode i en mest af alt intensitetsløs 
kamp i Parken, der manglede nerve og spænding. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/superligaen/ECE2633362/fc-koebenhavn-forlaenger-med-staale-solbakken-til-2018/">FC København forlænger med 
Ståle Solbakken til 2018</a></p><p>
Sejren var yderst fortjent, selv om FC Nordsjælland i det meste af 1. halvleg 
var godt med og også dominerede spillet. 
</p><h3>
Christian Poulsen skadet 
</h3><p>
FCK var begyndt godt, men kom ud af balance, da FCK-veteranen Christian 
Poulsen blev skiftet ud med en skade efter 12 minutter. 
</p><p>
Det udnyttede FCN til at komme ind i kampen, men nordsjællænderne havde svært 
ved at omsætte spillet til chancer. 
</p><p>
I stedet trådte Nicolai Jørgensen i fuld karakter og viste med sine to mål, 
hvorfor er han regnet som Superligaens bedste spiller. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2631452/fck-lader-esbjerg-faa-lov-til-at-spille-med-om-stor-titel/">FCK lader Esbjerg få lov til 
at spille med om stor titel</a></p><p>
I anden halvleg var FCK dominerende og spillede ganske fint og hurtigt 
fodbold. Steve de Ridder var tæt på med hovedet efter et godt indlæg, 
indskiftede Gislasson havde et godt langskud, men David Jensen i FCN-målet 
var udeholdets bedste mand. 
</p><p>
FC Nordsjælland havde også chancer, men havde ikke klassen i de afgørende 
situationer. 
</p><p class=" bl-elem">
Og så fladede kampen endnu mere ud til sidst, Ståle Solbakken tog Nicolai 
Jørgensen ud og sparede hans vigtigste spillers skrøbelige krop, men FCK 
kørte alligevel sejren sikkert hjem og udbyggede sin position som Danmarks 
klart næstebedste hold. 
</p>	
</div>

</div></body></html>
