---
layout:     post
title: 	    "Uheldig klassikerhelt er tilbage i stærk hjælperrolle"
post_author:	    
post_date:	    Thu, 30 Apr 2015 18:58:45 +0200
post_site:	    politiken.dk 
post_link:	    http://politiken.dk/sport/cykling/ECE2650766/uheldig-klassikerhelt-er-tilbage-i-staerk-hjaelperrolle/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>I søndags sås en stærkt lidende Simon Gerrans (Orica-GreenEdge) forlade Liège-Bastogne-Liège uden at være i stand til at forsvare sidste års triumf efter at have været udsat for to barske styrt med ganske kort mellemrum.</p><p>I dag optrådte den 34-årige australier med den imponerende rekordliste tilsyneladende upåvirket af den voldsomme medfart på de belgiske landeveje i en særdeles vellykket rolle som luksushjælper, der gjorde det muligt for hans jævnaldrende schweiziske holdkammerat Michael Albasini at sejre for anden dag i træk på hjemmebanen i Tour de Romandie.</p><p>Også på denne 173 km lange 3. etape fra Moutier til Porrentruy udviklede opgøret om den ultimative hæder sig til en dyst mellem Albasini og den unge franskmand Julian Alaphilippe (Etixx-Quick Step).</p><p>Førstnævnte havde både de bedste ben og den stærkeste assistent, så den franske himmelstormer måtte atter tage til takke med andenpladsen, mens italieneren Damiano Caruso (Cannondale-Garmin) blev nr. 3 foran den portugisiske eksverdensmester Rui Costa (Lampre-Merida) og Gerrans.</p><h3>Sejrede med et par længder</h3><p>Austarlieren tog i en tæt nærkamp med Alaphilippes sidste støtte, colombianeren Rigoberto Uran. i en rundkørsel på selve opløbsstrækningen fronten fra Etixx-Quick Step-duoen.</p><p>Selv om Albasini ikke formåede at holde Gerrans hjul, havde australieren skruet tempoet så kraftigt ii vejret, at schweizeren fra fjerde position som skudt ud med katapult tordnede forbi de to rivaler helt over i den anden side af vejen.</p><p>Inden Alaphilippe nåede at reagere, havde indehaveren af den gule førertrøje passeret målstregen med et forspring på et par længder og udbyggede dermed sin samlede føring med yderligere 10 bonussekunder.</p><h3>Fuglsang og Chris Anker atter med i første gruppe</h3><p>76 af de 140 fuldførende var med hjem i første gruppe og heriblandt var samtlige de bedst placerede i det samlede klassement.</p><p>Albasini fører således med 20 sekunder til sin italienske holdkammerat Ivan Santaromita, briten Chris Froome (Team Sky) og en tredje Orica-GreenEdge-aktør englænderen Simon Yates.</p><p>Jakob Fuglsang og hans italienske Astana-holdkammerat Vincezo Nibali rykkede begge en enkelt position tilbage, så de nu er henholdsvis nr. 15 og 14 med et minus på 37 sekunder, men det skyldes udelukkende, at Damiano Caruso hentede bonussekunder for sin tredjeplads.</p><p>Tinkoff-Saxo-trioen Rafal Majka, Robert Kiserlovski og Chris Anker Sørensen er alle 1.15 minut efter Albasini som henholdsvis nr. 35, 36 og 38, og spændende muligheder står således også stadig åbne for dem.</p><h3>Dansker stærkt tilbage efter styrt</h3><p>Jesper Hansen, hvis dramatiske styrt i går video videoptagelsen er gået verden over , var med hjem i hovedfeltet, mens løbets fjerde dansker Christopher Juul-Jensen befandt sig i et felt på cirka 40 mand, der satte 10.07 minutter til.</p><p class=" bl-elem">På morgendagens etape, der minder en del om den netop overståede, kan det meget vel tænkes, at Albasini gentager de seneste to døgns bedrifter, men på lørdag er det givetvis slut med hans tid i gult for denne gang, når løbets kongeetape står på programmet, inden der sættes punktum med en 17,3 km enkeltstart på søndag i Lausanne.</p>	
</div>

</div></body></html>
