---
layout:     post
title: 	    "Witherspoon vandrer sjælen ren i klichefuldt selvrealisering-drama"
post_author:	    
post_date:	    Thu, 12 Mar 2015 15:21:09 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2584019/witherspoon-vandrer-sjaelen-ren-i-klichefuldt-selvrealisering-drama/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div><p>
Wild
</p></div>
</div><p>
Der findes en hel genre for inspirerende selvrealiseringsdramaer i den 
kategori, som Jean-Marc Vallées 'Wild' hører under. 
</p><p>
De er alle baseret på virkelige hændelser, de har ligget på New York Times’ 
bestsellerliste, og de beskriver alle en udbrændt (ofte fraskilt) 
vesterlænding, der rejser ud for at blive revitaliseret og finde hjem igen. 
</p><p>
Det klammest kalkulerede eksempel blandt underkategorien eksotiserende 
rejsefilm er ’Spis, bed, elsk’ (2010), hvori Julia Roberts kannibaliserer på 
østens spiritualitet, Balis erotik og Italiens spaghetti for at blive helet. 
Og hel bliver hun naturligvis. 
</p><h3>
Væk fra sex og stoffer 
</h3><p>
I vandredramaet, som ’Wild’ er en o.k., men meget klassisk version af, 
undergår vores hovedperson nærmest uoverkommelige fysiske strabadser, som 
efterlader hjerne og hjerte psykologisk blottede. Herfra køres svære minder 
og traumer så gennem en slags sjælens rensningsanlæg. 
</p><p>
Vi følger den unge, litteraturuddannede kvinde Cheryl, spillet af 
oscarnominerede Reese Witherspoon, i en 94 dage lang sjælesøgende vandring 
på den amerikanske ’Pacific Crest Trail.’ 
</p><p>
Her vil hun væk fra sit sex- og heroinmisbrug, aborten og den skilsmisse, hun 
gennemgik som følge af traumer over hendes mors død. 
</p><h3>
Voldtægtsangsten 
</h3><p>
Cheryl vandrer og vandrer, rygsækken er – meget symbolsk – komplet overlæsset. 
Andre på ruten kalder den ’monsteret’. 
</p><p>
I naturskøn og rå solitude oprulles hendes minder i hjemsøgende flashbacks. 
Refleksioner og tanker gengives som indre dialog og oplæst brevskriveri. Til 
tider er den indre stemmes jokes og brokkerier kun til for underholde 
publikum, mærker man. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2553040/steppeulven-er-den-desperate-kaerlighedsfortaelling/">'Steppeulven' er den desperate 
kærlighedsfortælling</a></p><p>
En af filmens vigtige aspekter er at vise, at voldtægtsangst er en integreret 
del af prisen for at færdes frit og alene som kvinde – alle steder i verden. 
Der er generelt styrke i filmens kvindefortællinger. Laura Dern er skæv og 
fin i rollen som Cheryls fattige, men jubeloptimistiske mor. 
</p><h3>
Klichéfyldte livsindsigter 
</h3><p>
Men så er der jo så det der med genren. 
</p><p>
På den ene side er tanken om at kunne tømme livets rygsæk for lort 
appellerende, og så er man mentalt på vej på loftet for at støve backpack’en 
af. Men så kommer strømmen af klichéfyldte livsindsigter – som når Cheryl i 
filmens svulstige finale siger: 
</p><p>
»Efter at jeg mistede mig selv i vildnisset med min sorg, fandt jeg min egen 
vej ud af skoven« Sådan noget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2573915/julianne-moore-spiller-fantastisk-i-jeg-er-stadig-alice/">Julianne Moore spiller 
fantastisk i 'Jeg er stadig Alice'</a></p><p>
Det bliver ikke ’Spis, bed, elsk’-kvalmt, for Witherspoon spiller med afdæmpet 
styrke og nuance, men disse vandringens Gajolpakke-citater står alligevel 
tilbage som hul sentimentalitet, der minder om, at ’Wild’ mest af alt sælger 
drømmen om komplet selvrealisering på en gåtur. Eller biftur. 
</p><p class=" bl-elem">
Den perfekte drøm fortrænger den virkelighed, vi alle har i rygsækken. 
</p>	
</div>
</div></body></html>
