---
layout:     post
title: 	    "Her er kvarteret, stockholmerne selv elsker"
post_author:	    
post_date:	    Mon, 23 Feb 2015 07:00:37 +0100
post_site:	    politiken.dk 
post_link:	    http://politiken.dk/rejser/turengaartil/europa/sverige/stockholm/ECE2556111/her-er-kvarteret-stockholmerne-selv-elsker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<span class="img-contimg-fl-right"><img class="image inlineLightBox" src="http://multimedia.pol.dk/archive/00914/REJSER_WEEKEND_Stoc_914977w.jpg" alt="" border="0"/></span>
</div>
</div><div class="art-fakta article-box">
<h4 class="">
3 Gode Råd</h4>
<div class="fakta-body" data-buildingblock="embedded_factboxlink">
<p><b>1. Vælg den rigtige taxi </b></p><p>
Vil du tage en taxi, så vælg Taxi Stockholm, Taxi Kurir eller Taxi 020. 
Sveriges taximarked er ultraliberalt, og der er mange skumle 
småforetagender, hvor en tur helt lovligt kan koste det dobbelte eller 
tidobbelte af, hvad de store selskaber tager i fast pris fra 
Arlanda-lufthavnen til centrum. Andre muligheder fra Arlanda er lufthavnsbus 
ind til byen og derfra tunnelbane videre til Mariatorget. 
</p><p><b>2. Spar på kollektiv transport</b></p><p>
Efter blot to rejser med offentlig transport har du sparet penge på at købe et 
såkaldt SL Access Kort (blåt) for 20 skr. (16 kroner). Kan købes hos bl.a. 
7-Eleven og Pressbyrån og skal elektronisk fyldes med en ’reskassa’. Der er 
også billetter gældende for 24 eller 72 timer. Man kan ikke betale kontant 
eller med kreditkort i busserne. 
</p><p><b>3. Mere om Söder på dansk</b></p><p class=" bl-elem">
Vil du læse mere om Söder på dansk, har forfatteren Henrik Andersen skrevet et 
fint essay om bydelen i guidebogen ’Vide Verden Stockholm’ (Aarhus 
Universitetsforlag, 2013). 
</p>
</div>
</div><p>
Gamla Stan, Vasamuseet og Café Opera fortjener al ære, men vil man opleve et 
stykke pulserende Stockholm i konstant forandring, skal weekenden tilbringes 
på Söder. 
</p><p>
På kort og i de fleste turistguider står der Södermalm, men ingen lokal 
söderkis kunne drømme om at kalde den største af 14 øer, der udgør Sveriges 
hovedstad, for andet end Söder. 
</p><p>
Her taler urfolket på en særlig måde, lidt nasalt og med hyperlokale 
slangudtryk. Her holder man på Bajen, officielt kaldet Hammarby, der omsider 
er rykket op i den højeste fodbolddivision igen. Her er tonen mere rå og 
hjertelig end i resten af byen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/sverige/stockholm/ECE2304369/livet-er-sdt-i-stockholms-hippe-kvarter/">Livet er södt i Stockholms 
hippe kvarter</a></p><p>
Det er ikke gået sporløst forbi, at Söder har oplevet en massiv tilflytning og 
gentrificering de seneste 20 år. I dag er det et af de mest attraktive og 
kostbare steder at bo. Antallet af indbyggere med høje indkomster er 
syvdoblet på 15 år. Der er blevet længere mellem de sære eksistenser. 
Inkarnerede söderkiser vrisser, at deres kære bydel ikke længere er til at 
kende. 
</p><p>
Men som besøgende skal man være ualmindeligt kræsen for ikke at opleve Söder 
som et charmerende sted. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/sverige/stockholm/ECE1927406/her-er-spisestederne-de-taler-om-i-stockholm-lige-nu/">Her er spisestederne, de taler 
om i Stockholm lige nu</a></p><p>
Historisk med de smalle brostensbelagte gader og fine sten- og træhuse fra 
1700-tallet på Mariabjerget og omkring i Fjällgatan. Kulturelt med talrige 
gallerier, teatre og en sprælsk operascene i Folkoperan. Merkantilt med 
masser af små specialbutikker i bl.a. SoFo-distriktet. Kulinarisk med et 
utal af gode cafeer og restauranter. Naturmæssigt med halvviltre parker, 
mere eller mindre tilgængelige granitknolde og de i særklasse bedste 
udkigspunkter over resten af Stockholm. 
</p><h2 class="bread-text-header first">
FREDAG 
</h2><h3><b>1. Klokken 18: Vælg en pude</b></h3><p>
I en art deco-bygning fra 1930’erne ligger Hotel Rival, som førhen var 
temmelig pauvert indvendigt, men i 2002 om- og udbygget til et elegant 
boutiquehotel med cocktailbar, restauranter og sågar en gammel biografsalon, 
der nu bruges til diverse optræden. Blandt de små detaljer er et lille 
udvalg af cd- og dvd-plader på hvert værelse og et menukort, hvorfra man 
vælger sin pude. Ikke billigt, men beliggenheden ved Mariatorget er 
praktisk, når man skal udforske Söder. 
</p><p><i><a target="_blank" href="http://www.rival.se">Hotel Rival</a>, Mariatorget 3</i>. </p><h3><b>2. Klokken 19: ’Kniv-Söder’s fristelser</b></h3><p>
To tunnelbanestationer vestpå fra Mariatorget ligger kvarteret Hornstull, 
indtil for få år siden kendt som ’Kniv-Söder’ og det nærmeste, Stockholm var 
på et slumkvarter. Der er stadig lidt råt i nogle sidegader, men langtfra 
farligt. Et nyt øgenavn, ’Hummerkniv-Söder’, virker i dag mere dækkende for 
et af Stockholms lige nu mest hippe områder. 
</p><p>
Begynd ved det skæve Hornhuset, i folkemunde naturligvis ’Horhuset’, der 
åbnede for to år siden og er bygget sammen med tunnelbanestationen og et 
lille butikscenter. Måske en gourmetpølse og ditto øl hos Taylors &amp; 
Jones with the Twist. Eller en drink og en snack på Enzo’s, den øverste af 
tre etager i selve Hornhuset, hvor man også kan sidde ude og via en bro se 
den særprægede arkitektur udefra. 
</p><p><i><a target="_blank" href="http://www.hornhuset.se">Hornhuset</a>, 
Långholmsgatan 15 B</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/sverige/stockholm/ECE1680284/weekend-i-stockholm-her-skal-du-shoppe/">Weekend i Stockholm: Her skal 
du shoppe</a></p><h3><b>3. Klokken 20: Biodynamisk biograf </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Bio_Rio_JPG_915008d.jpg" alt="" border="0"/><span class="caption"><span class="f-img-caption">Foto: 
</span>Thomas Heine</span></span></p><p>
Sving forbi Bio Rio, en funkisbiograf fra 1943, selv hvis du ikke brænder 
efter at se en film. Det er byens mest charmerende og ambitiøse biograf, 
vært for flere filmfestivaler hvert år og ynder af film, der har klaret 
Bechdel-testen, dvs. der skal være 1) mindst to kvinder, som 2) snakker med 
hinanden om 3) noget andet end en mand. Bio Rio lokker også med teater, 
opera, ballet og meget andet. Er du i biohumør, vil 20.30-filmen normalt 
være relativt mainstream. 
</p><p>
Ellers gå en tur i området blandt vintagebutikker, gallerier, 
helsekostforretninger og vegancafeer. Eller kig på optakten til det 
hårdtpumpede natteliv langs Hornstulls Strand. 
</p><p><a href="http://www.biorio.se" target="_blank"><i class=" bl-elem">Bio Rio</i></a><i>, 
Hornstulls Strand 3</i>. 
</p><h3><b>4. Klokken 21: Stig på Linje Tio</b></h3><p>
Den vel nok bedste af flere gode nye restauranter i området er Linje Tio, 
opkaldt efter en sporvognslinje, der bandt Stockholm sammen frem til 1967. 
Nøgne rør i loftet og indendørs gadelygter bidrager sammen med publikum til 
hipsterpræg, den sydeuropæiskinspirerede menu er fortrinlig, og køkkenet 
lukker usædvanligt for Stockholm først kl. 1 fredag og lørdag, så man kan 
sagtens nå filmen først. Det er klogt at bestille bord, hvis man vil undgå 
ventetid. Bygningen huser også vinstue og klassisk barbersalon. 
</p><p><a href="http://www.linjetio.com" target="_blank"><i class=" bl-elem">Linje Tio</i></a><i>, 
Hornsbruksgatan 24</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/sverige/stockholm/ECE2034255/her-er-byen-der-er-gaaet-amok-i-surdej/">Her er byen, der er gået amok 
i surdej</a></p><p/><h2 class="bread-text-header ">
LØRDAG 
</h2><h3><b>5. Klokken 10.30: Hemmelig gade </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Mariaberget2_JPG_914974y.jpg" alt="" border="0"/><span class="caption"><span class="f-img-caption">historisk. 
</span>Bellmansgatan på Mariabjerget er præget af snirklede gader, brosten, 1700-tals huse, tårne og spir. Foto: Thomas Heine</span></span></p><p>
Hvis man frem til 1998 ville forvirre selv en erfaren stockholmsk 
taxachauffør, bad man om at blive kørt til Monteliusvägen. Den havde været 
med i en byplan fra 1911 og optrådte på kortene, men den fandtes ikke. Det 
gør den nu, som en hyggelig spadseresti på toppen af Mariabjerget med en 
suveræn udsigt over Riddarfjärden og bl.a. Stadshuset med nobelfesterne på 
den modsatte side. 
</p><p>
Gå også en tur i de stejle gader nedenfor, og kig på de omhyggeligt 
restaurerede arbejderhuse fra 1700-tallet, trapper, tårne og spir på bl.a. 
Bastugatan, Bellmansgatan, Tavastgatan, Pryssgränd og Maria Trappgränd. Slut 
turen af på Hornsgatans ’pukkel’, hvor det vrimler med gallerier og 
småbutikker. 
</p><p><i>Monteliusvägen</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/sverige/stockholm/ECE1622514/nu-faar-sprutten-eget-museum-i-stockholm/">Nu får sprutten eget museum i 
Stockholm </a></p><h3><b>6. Klokken 12.30: Mellemøsten på svensk</b></h3><p>
Helt som i Jerusalem er det ikke, men efter at streetfoodaktivisterne Nidal 
Kersh og Jenny Hedström for et par år siden åbnede Falafelbaren, er det også 
i Stockholm blevet en fornøjelse at spise friterede kikærter og hestebønner, 
her serveret i en halv snes varianter. Til tider kø langt ud på gaden. 
</p><p><a href="http://www.falafelbaren.se" target="_blank"><i class=" bl-elem">Falafelbaren</i></a><i>, 
Hornsgatan 39</i>. 
</p><h3><b>7. Klokken 13.30: Brutalt god kaffe</b></h3><p>
Ingen forbehold her, Johan &amp; Nyström er Stockholms bedste kaffebar, både 
hvad gælder indretning, stemning, personale og kaffe. Det er ikke en 
adresse, man kommer tilfældigt forbi, men stedet, der åbnede i 2011 og er 
opkaldt efter grundlæggerne, to gange Johan og to gange Nyström, er vidt 
berømt for at kunne, hvad der er værd at kunne om kaffe, inklusive V60, 
siphon, aeropress og andre bryggemetoder. I skrivende stund er ugens 
’gæste-espresso’ Panama Finca Elida smagsat med honning, papaja, rørsukker 
og karamelmasse, hvilket smager uendelig meget bedre, end det lyder. 
</p><p>
Lokalet fungerer samtidig som konceptbutik, hvor man kan købe alverdens 
kafferelateret udstyr, og Johan &amp; Nyström arrangerer kaffe- og tekurser 
for både cafépersonale og privatpersoner. Der er i øvrigt over 120 slags te 
at vælge mellem, hvis man skulle være i det humør. 
</p><p><a href="http://www.johanochnystrom.se" target="_blank"><i class=" bl-elem">Johan &amp; Nystrom</i></a><i>, 
Swedenborgsgatan 7</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/sverige/stockholm/feriemedboern/">Ferie med børn i Stockholm</a></p><h3><b>8. Klokken 14.30: Shop løs i SoFo</b></h3><p>
125 Kvadrat, hvor 17 svenske kunsthåndværkere har slået sig sammen om butik og 
galleri med et bredt udvalg af værker i glas, keramik, tekstil, træ og metal 
samt smykker, er et fint sted at begynde, hvad der bør være mindst et par 
timers rundvandring i SoFo, området South of Folkungagatan. I dette 
nyfashionable kvarter er der endnu næsten ingen af de mainstreambutikker, 
som ellers dominerer i byen, men desto flere spændende specialforretninger, 
vintage, designertøj og cool cafeer. Kvarteret er blandet op med almindelige 
lejlighedsejendomme, hvis priser er strøget til himmels de seneste 20 år. 
</p><p>
SoFo Basic er Kocksgatan, Åsögatan, Bondegatan og Skånegatan på tværs, 
Östgötagatan, Södermannagatan og Nytorgsgatan på langs, men området breder 
sig, og også på tæt trafikerede Folkungagatan og Renstiernas Gata kommer 
flere og flere interessante butikker. 
</p><p><a href="http://www.125kvadrat.com" target="_blank"><i class=" bl-elem">125 Kvadrat,</i></a><i> 
Kocksgatan 17</i>. 
</p><h3><b>9. Klokken 17.30: Hjem til mormor</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Gildas_JPG_914972y.jpg" alt="" border="0"/><span class="caption"><span class="f-img-caption">traktørsted. 
</span>Gildas Rum byder på kaffe og fastelavnsboller a la mormors dagligstue. Foto: Thomas Heine</span></span></p><p>
Med fløjlslænestole, semiantikke lysekroner, familieskilderier på væggene og 
sirligt nips er Gildas Rum som at træde ind i dagligstuen hos mormor, før 
hun blev hipster. 
</p><p>
Maden, teen og kaffen, som serveres i enorme porcelænskopper, er helt o.k., 
men det er atmosfæren, man kommer efter. Hvilket mange gør, så det kan tage 
lidt tid at finde et bord. 
</p><p><a href="http://www.gildasrum.se" target="_blank"><i class=" bl-elem">Gildas Rum</i></a><i>, 
Skånegatan 79</i>. 
</p><h3><b>10. Klokken 19.30: Urban Deli </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/UrbanDeli_JPG_915009y.jpg" alt="" border="0"/><span class="caption"><span class="f-img-caption">Deli. 
</span>Urban Deli er lille og altid propfuld. Foto: Thomas Heine</span></span></p><p>
Området omkring Nytorget vrimler med populære restauranter, og mest populær af 
alle er Urban Deli, som trods sin betragtelige størrelse altid er propfuld. 
</p><p>
Man kan ikke bestille bord i weekenden, så der er to strategier: skrive sig på 
listen og vente mindst en time på et bord. Eller våge som en høg for at 
sikre en plads, når der bliver ledigt i baren. Jeg plejer at vælge den 
første og botanisere lidt i nabolaget, inklusive den lækre delibutik, der 
flyder sammen med spiseafdelingen. Fiskegryden kan anbefales. 
</p><p><a href="http://www.urbandeli.org" target="_blank"><i class=" bl-elem">Urban Deli</i></a><i>, 
Nytorget 4</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/sverige/stockholm/ECE1128975/fem-unikke-hoteller-i-stockholm/">Fem unikke hoteller i Stockholm</a></p><h3><b>11. Klokken 22: På minibar</b></h3><p>
Nada Bar er en minimalistisk bar, hvor man både som stamgæst og tilfældig 
forbipasserende føler sig budt velkommen af de afslappede og behagelige 
bartendere. Der er dj fra kl. 21 til lukketid, kl. 1, men ikke så høj musik, 
at man ikke kan snakke sammen. Musikstilen varierer kraftigt fra dag til 
dag, og synes man ikke om aftenens udbud, er der mange andre barer i 
nærheden. 
</p><p><i>Nada Bar, Åsögatan 140</i>. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/stock_914976y.jpg" alt="" border="0"/><span class="caption"><span class="f-img-caption">kulde. 
</span>Når det er rigtigt koldt i Stockholm, står rimtågen op fra isen. Foto: Anders Wiklund/AP</span></span></p><h2 class="bread-text-header ">
SØNDAG 
</h2><h3><b>12. Klokken 11: Brunch med jazzmusik</b></h3><p>
Selve brunchen slår ikke, hvad de kan præstere på Rival (punkt 1), men det gør 
til gengæld stemningen og garnituren. Jazzbrunchen på Mosebacke 
Etablissement ved Södra Teatern er en Söder-klassiker, hvor kendte og 
halvkendte svenske musikere serverer sprød jazz til éns eggs benedict, 
kyllingevinger og bloody mary. 
</p><p><a href="http://www.sodrateatern.com" target="_blank"><i class=" bl-elem">Sodra Teatern</i></a><i>, 
Mosebacke Torg 1</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/sverige/stockholm/ECE1115210/13-rigtige-til-en-groen-tur-i-stockholm/">13 rigtige til en grøn tur i 
Stockholm</a></p><h3><b>13. Klokken 14: Finish med vidvinkel</b></h3><p>
Rund weekenden af med en museumsoplevelse ud over det sædvanlige. Det fem år 
gamle Fotografiska, indrettet i et gammelt toldhus ved Mälaren, byder altid 
på mindst tre separate udstillinger af fotografer i international topklasse, 
lige nu f.eks. amerikanske Herb Ritts, israelske Adi Nes og svenske Ewa 
Stackelberg. Det er måske lidt tidligt efter brunchen, men Fotografiska har 
også en af byens bedste restauranter. 
</p><p>
Standardvejen til Fotografiska er lidt af et æstetisk mareridt med tung trafik 
og finlandsfærger langs kajen, så vælg i stedet den kuperede, lidt 
besværlige, men yderst pittoreske vej fra Mosebacke ad Fiskargatan, forbi 
Katarinakirken og gennem Cornelisparken til udsigtsgaden Fjällgatan. 
</p><p class=" bl-elem"><a href="http://www.fotografiska.eu" target="_blank"><i class=" bl-elem">Fotografiska</i></a><i>, 
Stadsgårdshamnen 22</i>. 
</p>	
</div>
</div></body></html>
