---
layout:     post
title: 	    "Pia Olsen Dyhr om de radikale: »Vor herre til hest«"
post_author:	    
post_date:	    Sat, 18 Apr 2015 12:39:52 +0200
post_site:	    politiken.dk 
post_link:	    http://politiken.dk/indland/politik/ECE2633530/pia-olsen-dyhr-om-de-radikale-vor-herre-til-hest/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
SF-formand Pia Olsen Dyhr brugte meget af sin tale på landsmødet i 
Falkonersalen i København på at kritiserer sine gamle regeringsmakkere. 
</p><p>
Særligt de radikale måtte stå for skud. Pia Olsen Dyhr vil have et 
nedskæringsstop i ældreplejen og skosede regeringen for ikke at bakke op. 
</p><div class="art-quote article-box">
<p class="quote"/>
<blockquote>
<p class="quote-txt">
De radikale vil hæve pensionsalderen. Og gøre op med pensionisternes 
krævementalitet. Vor herre til hest«
</p>
<p class="sender">
Pia Olsen Dyhr, SF-formand 
</p>
</blockquote>
</div><p/><p>
»Socialdemokraterne siger på store plakater, at de vil videre - men hvorhen? 
De radikale vil hæve pensionsalderen. Og gøre op med pensionisternes 
krævementalitet. Vor herre til hest«, tordnede Pia Olsen Dyhr, der blev 
modtaget på talerstolen med stående klapsalver fra de delegerede. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2631957/sfs-skattelettelser-afhaenger-af-usikkert-finansprojekt/">SF's skattelettelser afhænger 
af usikkert finansprojekt</a></p><p>
Den radikale leder Morten Østergaard fik også hug for at afvise behovet for en 
udredning af uligheden i Danmark. Pia Olsen Dyhr skosede de radikale for at 
afvise, at øget ulighed har mange skadevirkninger - blandt andet for 
væksten. 
</p><p>
»En ting står i hvert fald tindrende klart for mig. Det er, at det er 
tydeligt, at de radikale ikke lytter. Eller i hvert fald kun til en bestemt 
slags økonomer«, sagde Pia Olsen Dyhr. 
</p><h3>
»Kære Helle«
</h3><p>
SF-formanden brugte også en del af sin taletid på det ømtålelige 
dagpengespørgsmål. SF vil have halveret genoptjeningskravet til et halvt år, 
og Pia Olsen Dyhr »fatter« ikke, hvorfor statsministeren ikke vil udnytte 
det flertal, der er i Folketinget, for at ændre reglerne. 
</p><div class="art-quote article-box">
<p class="quote"/>
<blockquote>
<p class="quote-txt">
Kære Helle, skal vi ikke rette op på det bras af en dagpengereform, som de 
borgerlige skabte?
</p>
<p class="sender">
Pia Olsen Dyhr, SF-formand 
</p>
</blockquote>
</div><p/><p>
»Kære Helle, skal vi ikke rette op på det bras af en dagpengereform, som de 
borgerlige skabte?«, spurgte Pia Olsen Dyhr og fik klapsalver som svar i 
Falkonersalen fra partifællerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2633251/loekke-aabner-for-justeringer-af-dagpengereform/">Løkke åbner for justeringer af 
dagpengereform</a></p><p>
»Jeg synes, at statsministeren skylder et klart svar. Når nu statsministeren 
ikke vil lave forbedringer her og nu, vil statsministeren så afvise et nyt 
regeringssamarbejde med De Radikale, hvis de ikke vil være med til at 
halvere genoptjeningskravet og forlænge dagpengeperioden«, spurgte Pia Olsen 
Dyhr. 
</p><h3>
Planeten har ikke brug for mere varm luft 
</h3><p>
Landsmødetalen gav Pia Olsen Dyhr mulighed for at udstikke partiets retning 
frem mod det kommende folketingsvalg. Udover velfærd, dagpenge og kamp mod 
ulighed og social dumping, kan man forvente en stribe grønne forslag fra SF. 
</p><p>
I sin tale nævnte Pia Olsen Dyhr klimaloven, der skal reducere CO2-udslippet 
med 40 procent i 2020 og energiaftalen fra 2012. Formanden sagde, at der 
foregår et gigantisk eksperiment med planeten. 
</p><p>
»Vores planet har ikke brug for mere varm luft«, sagde Pia Olsen Dyhr. 
</p><p class=" bl-elem">
Landsmødet i Falkonersalen i København er hendes andet som formand for SF. 
</p>	
</div>

</div></body></html>
