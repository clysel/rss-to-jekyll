---
layout:     post
title: 	    "Tæsket med kædelås julenat: I dag begynder retssagen"
post_author:	    
post_date:	    Thu, 16 Apr 2015 11:48:58 +0200
post_site:	    politiken.dk 
post_link:	    http://politiken.dk/indland/ECE2630063/taesket-med-kaedelaas-julenat-i-dag-begynder-retssagen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I dag starter retssagen om et overfald, der kostede en ung kvinde adskillige 
sting i ansigtet og flere løse tænder. 
</p><p>
Nanna Skovmand og hendes kæreste blev overfaldet på vej hjem fra juleaften med 
familien sidste år. Nanna Skovmand blev syet med 16 sting og fik flere 
tænder slået løs. I dag indleder Københavns Byret den grove sag mod fire 
mænd på henholdsvis 16, 17, 18 og 19 år, der er tiltalt i sagen. 
</p><p>
De er tiltalt efter paragraf 245, som handler om vold af særlig rå, brutal 
eller farlig karakter, fremgår det anklageskriftet. De er alle fire tiltalt 
for at have overfaldet Nanna Skovmand og hendes kæreste kort efter midnat 
natten til den 25. december ved Kongshøjsgade på Vesterbro. 
</p><p><b class="ext-link">OVERFALD </b><a class="embeddedlink" href="http://politiken.dk/indland/ECE2511839/fire-unge-faengslet-for-juleoverfald-paa-vesterbro/">Fire unge fængslet for juleoverfald på 
Vesterbro</a></p><p>
Ifølge anklageskriftet slog de tiltalte Nanna Skovmands kæreste i hovedet med 
en glasflaske, hvorefter de slog ham flere gange med en kædelås og en 
wirelås. De slog og sparkede ham i hovedet, indtil han væltede, hvorefter de 
angiveligt fortsatte med at tæske løs på ham med både knytnæver og kædelås. 
Undervejs blev Nanna Skovmand også væltet omkuld og slået flere gange i 
hovedet med kædelåsen, fremgår det af anklageskriftet. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00905/Nanna_Skovmand_905986h.jpg" alt="" border="0"/><span class="caption"><span class="f-img-caption">Vold. 
</span>23-årige Nanna Skovmand lagde dette billede ud på Facebook, efter hun var blevet slået i ansigtet med en kædelås. Privatfoto.</span></span></p><p>
Efter overfaldet julenat delte Nanna Skovmand en opdatering på Facebook, hvori 
hun fortalte om episoden og delte et billede af sit blodige, forslåede 
ansigt. Opdateringen blev på få timer delt over 33.000 gange, og den satte 
gang i en heftig debat, hvor især racisme var i fokus. Nanna Skovmand 
opdaterede efterfølgende sin Facebook-profil med en besked om, at hun var 
ked af, at diskussion kom til at handle om racisme i stedet for at fokusere 
på den kriminelle gerning. 
</p><p><b>Sociale medier får ikke betydning for sagen</b></p><p>
Nanna Skovmand fortalte kort efter overfaldet til Politiken, hvordan hun og 
kæresten kom gående ved deres hjem på Vesterbro, da en vred ung mand på 
cykel nærmede sig. 
</p><p>
»Han begyndte at spørge, hvad vi gloede på, og hvad vores problem var. 
Stemningen var straks trykket, og vi fik hurtigt fornemmelsen af, at det her 
går galt«, fortalte Nanna Skovmand. 
</p><p>
14. januar 2015 blev de fire unge mænd anholdt for overfaldet. Under 
grundlovsforhøret samme dag nægtede de alle at udtale sig, og de nægtede sig 
skyldige. Retssagen i dag begynder klokken 13.30. 
</p><p>
»Vi skal afhøre de tiltalte. Der er kun afsat en halv retsdag til det, så nu 
må vi se, hvor mange af dem vi når«, siger anklager i sagen Pia Simon. 
</p><p>
Pia Simon mener ikke, at det har nogen betydning for sagen, at den har været 
flittigt delt og diskuteret på de sociale medier. 
</p><p>
»Der har været en øget opmærksomhed på sagen, men det har ikke nogen 
bertydning for, om vi rejser tiltale, og det har heller ikke nogen betydning 
i forhold til en strafudmåling«, siger hun. 
</p><p class=" bl-elem">
Hun kan ikke udtale sig om, hvilken straf de går efter, men ifølge paragraf 
245, som de fire mænd er tiltalt efter, kan de straffes med op til seks års 
fængsel. Der er i alt afsat fire-fem dage til retssagen, som forventes at 
blive afsluttet 4. juni, oplyser anklageren. 
</p>	
</div>

</div></body></html>
