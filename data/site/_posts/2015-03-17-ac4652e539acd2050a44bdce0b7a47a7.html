---
layout:     post
title: 	    "Sonár lignede en fiasko for halvtomme sale - indtil der kom gang i festen"
post_author:	    
post_date:	    Tue, 17 Mar 2015 07:38:59 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2589253/sonr-lignede-en-fiasko-for-halvtomme-sale---indtil-der-kom-gang-i-festen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ikke et godt tegn, at en festival må give gratis billetter væk for at 
sikre, at der kommer folk til koncerterne. Men det var det, man kunne læse 
på Facebook, inden den toneangivende musikfestival for elektroniske musik, 
Sonár, havde premiere på sin københavnske filial af moderskibet i Barcelona. 
</p><div class="art-fakta article-box">
<h4 class="">
Festivalanmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Sonár Copenhagen. Fredag og lørdag, DR Koncerhuset
</p></div>
</div><p>
Ude foran DR Koncerthuset stod flere gæster fredag aften kl. 19 og talte om, 
at de var dukket op, fordi de havde fået billetter forærende. Og jeg talte 
med flere gæster, der kunne fortælle det samme. </p><p>
Spørgsmålet er presserende: Er der brug for endnu en festival for elektronisk 
musik i København? Og er det overhovedet relevant at lade en international 
organisation kuratere nye nordiske håb, når nu vi har festivaler som Strøm, 
Distortion, Phono og Karrusel, der har fingrene dybt nede i den elektroniske 
undergrund herhjemme? Roskilde Festival måtte aflyse deres nye elektroniske 
festival Corabelle sidste år på grund af for få solgte billetter. 
</p><h3>
Globalt epicenter for elektronisk musik 
</h3><p>
Sonár har siden 1994 været et globalt epicenter for international elektronisk 
musik af både eksperimenterende og festfokuseret format. Og i de seneste år 
er den metasteret til snart 30 byer verden rundt for at udvide succesen og 
gøde lokale scener for unge talenter med mod på fremtidens toner. 
</p><div class="art-quote article-box">
<p class="quote"/>
<blockquote>
<p class="quote-txt">
Det virkede bizart, da de to norske kvinder fra Smerz dansede erotisk henført 
til deres egne toner i den mindste sal, Sonár Dome, hvor et meget lille 
publikum stod dovent og kiggede på
</p>
</blockquote>
</div><p>
Men her i København lignede det tidligt på aftenen en fiasko. I Barcelona kan 
Sonár fylde flere scener om dagen med både udfordrende musik og floor 
fillers med dansebeats, samtidig med at aftenerne kan samle tusinder af 
ravere til fest i enorme messehaller til den lyse morgen. Til weekendens 
danske udgave havde man forsøgt at koncentrere konceptet på tre scener i 
løbet af få timer, fra klokken 19 til tidligt på natten. Det gav et 
usammenhængende og uforløst forløb. </p><p>
Det virkede bizart, da de to norske kvinder fra Smerz dansede erotisk henført 
til deres egne toner i den mindste sal, Sonár Dome, hvor et meget lille 
publikum stod dovent og kiggede på. Og endnu mere fejlplaceret var danske 
Puce Mary i den større, næsten tomme sal Sonár Hall, hvor hun blæste sin 
ellers uafrystelige, påtrængende art noise ud i tomrummet. 
</p><p>
I løbet af fredag strømmede flere folk til, og konturerne af nederlaget 
fortonede sig, mens veteranen fra 1980’ernes L.A.-scene Egyptian Lover lod 
fortidens sikre 808-beat pumpe publikum op til fællessang, »Yeah, yeah, I 
like the the old school«, og britiske Jon Hopkins omfavnede massen af 
oprakte hænder og hujende tilråb med en ambient flyvetur ud i natten i den 
åbne sal, festivalens ravescene Sonár Club. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2587591/rb-stjerneskuds-tonede-mavemuskler-var-ikke-nok/">R&amp;amp;B-stjerneskuds tonede 
mavemuskler var ikke nok</a></p><p>
Fiaskoen blev vendt til moderat fest uden de store musikalske oplevelser 
fredag. Det skulle der blive lavet om på lørdag. 
</p><p>
Selv om aftenen igen startede søvnigt med danskzambianske Kwamie Liv, der 
forsøgte at veksle international momentum til triumf herhjemme, men kun for 
alvor kom ud over scenen, da hun fik øje på en journalist fra et 
internationalt musikmagasin: »Do I recognize you from Pitchfork?«. 
</p><h3>
Uforudsigelig, diskoinficeret, psykedelisk croonerpop 
</h3><p>
Men der var flere mennesker lørdag, og koncerterne var mere i sync med 
publikums nysgerrighed og festhumør. Øverst sikrede den certificerede floor 
filler Trentemøller et rave med et stærkt dj-set, efter at britiske Factory 
Floor havde hypnotiseret samme rum med et fimrehårsflænsende, 
technotrampende take på industrialgenren. 
</p><p>
De helt store oplevelser var dog forbeholdt Sonár Hall, hvor den ejendommelige 
finne Jaakko Eino Kalevi var en åbenbaring af uforudsigelig, diskoinficeret, 
psykedelisk croonerpop. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2587637/billedskabende-guitarist-solodebuterer-med-et-hipt-orkester/">Billedskabende guitarist 
solodebuterer med et hipt orkester</a></p><p>
På Sonárs københavnske festivaldebut var der dog ingen over færøske 
Brynjolfur. Den herboende dj- og solomusiker var ikke kommet for at kræve 
tålmodighed af sit publikum. Det var ikke eksperimenterende skitser til 
fremtiden, men power til øjeblikket fra det sekund, han tændte for 
synthesizeren flankeret af en trommeslager og en guitarist. 
</p><p>
Publikum blev simpelt hen kørt over uden stop i den timelange kryptoniske 
koncert, der bragte verdensklasse til Amager. Brynjolfur rager højt op, både 
internationalt og herhjemme, hvor han for nylig fik Sound of Copenhagen 
Talent Award. Så han er ikke ligefrem en nyhed på den danske scene, hvor han 
kan opleves flere gange i løbet af et år. 
</p><p class=" bl-elem">
Er Sonár så en nødvendig tilføjelse til rækken af elektroniske festivaler 
herhjemme? Ikke at dømme ud fra første forsøg. 
</p>	
</div>
</div></body></html>
