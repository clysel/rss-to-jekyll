---
layout:     post
title: 	    "Fra Kap til Cape: Tre danskere kører på rekordjagt i en ombygget Porsche"
post_author:	    
post_date:	    Tue, 28 Apr 2015 19:59:04 +0200
post_site:	    politiken.dk 
post_link:	    http://politiken.dk/forbrugogliv/biler/ECE2642300/fra-kap-til-cape-tre-danskere-koerer-paa-rekordjagt-i-en-ombygget-porsche/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fra Nordkap til Cape Town</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/_____Intet_navn_____930936w.jpg" alt="" border="0"/></span></p><p>
Turen går gennem disse lande: Norge, Sverige, Danmark, Tyskland, Holland, 
Frankrig, England, Tyskland, Østrig, Slovakiet, Ungarn, Rumænien, Bulgarien, 
Tyrkiet, Israel, Egypten, Sudan, Etiopien, Kenya, Tanzania, Zambia, 
Zimbabwe, Botswana og Sydafrika. 
</p><p>
Projektet kan følges her: 
</p><p><a class=" bl-elem" href="http://thelongestdrive.net/" target="_blank">Projektets hjemmeside </a></p><p>
Facebook: The Longest Drive 
</p><p class=" bl-elem">
Twitter: @_ longest 
</p>
</div>
</div><p>
På lørdag kl. 21 drejer Jan Kalmar fra Solrød Strand startnøglen til den hvide 
Porsche Cayenne, og højst 11 dage senere skulle han gerne slukke motoren 
igen i Cape Town i Sydafrika. 
</p><p>
Det vil være en køretur på 20.000 kilometer, og hvis han sammen med sine to 
makkere klarer turen inden for de planlagte 11 dage, vil det være en ny 
verdensrekord. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2516175/engelske-luksusbiler-gaar-firehjulstraekker-amok/">Engelske luksusbiler går 
firehjulstrækker-amok</a></p><p>
»Når jeg planlægger sådan noget, lægger jeg altid en dag oveni, så vi kan 
måske klare det på 10 dage. Eller 9«, siger Jan Kalmar, da Politiken besøger 
ham i hjemmet syd for København inden afrejsen mod Nordkap. 
</p><p>
Han er ingen novice på dette område. Han har nemlig i den samme Porsche 
Cayenne, som han selv ejer, foretaget rekordkørsler i Sibirien, Canada og 
Australien. Den kommende tur kan i øvrigt give to rekorder: 
</p><h3>
Lige forbi London 
</h3><p>
»Vi kører et smut om London, for så kan vi også prøve at sætte rekord på 
strækningen London- Cape Town. Det er en klassikesek rute, hvor der hyppigt 
bliver sat nye rekorder«, siger Jan Kalmar. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/norge/ECE1852188/pas-paa-isbjoernene-proev-kraefter-med-havkajak-ved-verdens-ende/">Pas på isbjørnene: Prøv 
kræfter med havkajak ved verdens ende </a></p><p>
Den nuværende rekord fra London til Cape Town lyder på 10 dage og 3 timer, og 
den er sat i 2014. 
</p><p>
På den lange tur fra Nordkap til Cape Town lyder rekorden på 21 dage og 16 
timer. 
</p><p>
»Rekorden på den lange tur fra Nordkap burde vi let kunne slå«, siger Jan 
Kalmar, men han er sig selv meget bevidst om, at turen går gennem Afrika. 
</p><p>
»Her kan alt ske«. Han har tidligere rejst i mange af de lande, han nu skal 
igennem på rekordforsøgsturen, så han ved, hvad holdet går ind til. 
</p><h3>
Skal helst ikke holde stille 
</h3><p>
Bilen skal helst holde sig kørende konstant på den lange tur. Der kan komme 
nogle tvangspauser ved grænser eller lignende. Men der bliver ikke noget med 
overnatning på hotel, lange brusebade eller middage på restaurant undervejs. 
</p><p>
»Vi vil have en fast rytme. Én kører en strækning, der svarer til en tankfuld 
diesel og det vil sige 600-700 km. En anden sidder ved siden af og 
underholder chaufføren, mens den tredje sover«. 
</p><p>
Sengelejet er et specialbygget sæde omme bagi, der kan lægges helt ned. Den 
sovende er holdt fast af et par seler, og ligger næsten med hovedet op ad 
køleskabet. Det bliver fyldt to gange undervejs, og det skulle gerne række 
til forplejningen undervejs. Ost, skinke og pasta vil udføre en stor del af 
måltiderne. 
</p><p>
Turen vil starte ret blidt ned gennem Europa. 
</p><p>
»Det er bare derudad«, siger Jan Kalmar. Forberedelsen af turen var Europa dog 
ikke helt så simpel. Det var nemlig ikke helt nemt at få visum til den 
sydafrikanske deltager, eventyreren Michael Griffith. 
</p><h3>
Stor bunke tilladelser 
</h3><p>
Jan Kalmar har samlet et ringbind på størrelse med en tyk telefonbog med alle 
godkendelser af både bil og personer, og dem skal han nok få rig lejlighed 
til at vise frem undervejs. Der skal passeres mange grænseovergange, også i 
områder, der er i krigslignende tilstand. Det skræmmer ikke Jan Kalmar. Han 
har rejst meget i Rusland og dets nabostater. 
</p><p>
»Hvis sådan en grænsevagt taler på sit eget sprog til mig, svarer jeg ham bare 
på dansk. Og så plejer tingene at lykkes«. 
</p><p>
Første stopklods på ruten kommer, når holdet står i det sydlige Tyrkiet. Det 
er umuligt at køre gennem Syrien, så derfor bliver bil og mandskab fløjet 
med fragtfly til Israel. Det er hurtigere end at køre, men derfor lader 
holdet bilen stå stille i det antal timer, de har sparet ved at tage flyet i 
stedet for at køre. Så kan ingen beskylde dem for at snyde. 
</p><p>
Derfra går turen videre til Egypten: 
</p><p>
»De 1.486 kilometer gennem Egypten bliver den farligste del af turen. Vores 
forsikringsselskab har forbudt os at køre gennem det nordlige af landet, for 
det er krigszone. Så vi slår en bue mod syd og igen op mod nord, og vi har 
hyret en lokal guide, der kører foran os på turen gennem landet«. 
</p><p>
Jan Kalmar regner med, at de kommer til at køre på asfalteret vej på stort set 
hele turen, men det er heller ikke uden farer. Der kan være store slaghuller 
i asfalten, som kan gøre ondt selv på en så solid bil som en Porsche 
Cayenne. 
</p><p>
»Hvis vi knækker en støddæmper, er vi færdige. Vi har dele som bærearme og 
lignende med. Teammedlem Sebastian Bierhalter er uddannet mekaniker fra 
Porsche i Tyskland, og sådan noget kan han skifte«. 
</p><h3>
En forstærket Porsche 
</h3><p>
Bilen er en Porsche Cayenne med en dieselmotor på 245 hk. Den er forstærket på 
forskellige områder, bl.a. med en kraftig aluminiumsplade i bunden. Et 
metalbur inde i kabinen skal beskytte passagererne, hvis bilen skulle ramme 
et stort dyr. Det normale bagsæde er smidt ud og erstattet af førnævnte 
sovesæde, køleskab, en ekstra dieseltank på 130 liter samt bokse til værktøj 
og medicin. 
</p><p>
Jan Kalmar regner med at holde en gennemsnitsfart på 80 km/t.: 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/_____Intet_navn_____930942y.jpg" alt="" border="0"/><span class="caption"><span class="f-img-caption">JUBEL. 
</span>I 2012 kørte teamet 8.500 km på tværs af Canada fra Vancover Island til New Foundland. Privatfoto</span></span></p><p>
»Vi overholder fartgrænserne. På de forskellige ekspeditioner har bilen kørt 
38.000 km, og jeg har kun fået én fartbøde. Det var i Canada, hvor jeg 
troede, at man måtte køre 100 km/t., men grænsen var på 80 km/t.«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/canada/ECE2596806/canadas-natur-gemmer-paa-de-vilde-dyr/">Canadas natur gemmer på de 
vilde dyr</a></p><p>
Betjenten, der gav bøden, har sat en venlig hilsen med underskrift på 
kølerhjelmen, hvor den kan ses med hilsener fra andre rejsende, Jan Kalmar 
har mådt på sine tidligere ture. 
</p><h3>
Borgmester sender bilen af sted 
</h3><p>
Ved afgangen fra Nordkap møder den lokale borgmester op og attesterer, at 
bilen er kørt på det opgivne tidspunkt. Det samme vil ske ved den planlagt 
ankomst til Cape Agulhas, hvor den lokale borgmester også vil komme forbi 
for at dokumentere ankomsttidspunkt. 
</p><p>
Mere officiel bliver rekorden – eller rekorderne – så heller ikke, hvis den 
eller de kommer i hus. 
</p><p>
Man kunne tro, at rekorden blev sat i Guinness Records-regi, men nej: 
</p><p>
LÆS OGSÅ <a class="embeddedlink" href="http://politiken.dk/forbrugogliv/biler/ECE2504990/biltest-ny-porsche-appellerer-til-de-praktisk-anlagte/">Biltest: Ny Porsche appellerer til de 
praktisk anlagte</a></p><p>
»Guinness er holdt op med at registrere den slags rekorder over land, for de 
er bange for, at det vil opmuntre folk til at køre som sindssyge«, siger Jan 
Kalmar. 
</p><p>
Derimod er sådan en rekord noget, man slår op på Facebook eller hjemmesider, 
og hvis nogen mener, at de har gjort det hurtigere, må de gøre indsigelse. 
Jan Kalmar vil ikke have problemer med at dokumentere en evt. rekord. Hele 
køreturen overvåges af gps-grej, som fastslår, hvor bilen befinder sig på et 
givent tidspunkt. 
</p><p>
Rekordforsøget er seriøst ment, men Jan Kalmar vil også lege lidt turist. 
Nmelig på den måde, at han ser frem til store naturoplevelser i områder, som 
han måske senere vil besøge med sin familie: 
</p><p class=" bl-elem">
»F.eks. Etiopien. Jeg har et billede af landet som et sted med en masse 
udhungrede børn, men jeg har også en idé om, at der er utroligt smukt i 
landet. Så Etiopien kunne være sted, jeg måske komme tilbage til en gang«. 
</p>	
</div>

</div></body></html>
