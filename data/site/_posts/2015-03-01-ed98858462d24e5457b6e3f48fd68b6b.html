---
layout:     post
title: 	    "Brevkasse: Hvordan kan jeg sikre min afdøde datters familie?"
post_author:	    
post_date:	    Sun, 01 Mar 2015 14:43:12 +0100
post_site:	    politiken.dk 
post_link:	    http://politiken.dk/oekonomi/privatoekonomi/ECE2566870/brevkasse-hvordan-kan-jeg-sikre-min-afdoede-datters-familie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Privatøkonomisk brevkasse</h4>
<div class="fakta-body" data-buildingblock="embedded_factboxlink">
<p/><p>
Fem eksperter besvarer læsernes spørgsmål om privatøkonomi. Send dit spørgsmål 
til erhverv@pol.dk 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Lone_Brandenborg_91_914933v.jpg" alt="" border="0"/><span class="caption"><span class="f-img-caption">familieadvokaten. 
</span>Lone Brandenborg, formand i Danske Familieadvokater. Driver Advokatfirmaet Kahlke. Uddannet jurist.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Las_Olsen_910226a_914936v.jpg" alt="" border="0"/><span class="caption"><span class="f-img-caption">privatøkonom. 
</span>Las Olsen, privatøkonom i Danske Bank. Uddannet økonom.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Anne_Lehmann-Erichs_914940v.jpg" alt="" border="0"/><span class="caption"><span class="f-img-caption">forbrugerøkonom. 
</span>Ann Lehmann-Erichsen, forbrugerøkonom i Nordea. Uddannet jurist.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Johan_Juul_Jensen___914937v.jpg" alt="" border="0"/><span class="caption"><span class="f-img-caption">Privatøkonom. 
</span>Johan Juul-Jensen, privatøkonom i Nykredit. Uddannet økonom.</span></span></p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Hans_Peter_Christen_914938v.jpg" alt="" border="0"/><span class="caption"><span class="f-img-caption">Rådgiver. 
</span>Hans Peter Christensen, direktør i Uvildige.dk. HD i finansiel rådgivning.</span></span></p>
</div>
</div><h2 class="bread-text-header first">
En læser spørger 
</h2><p>
Jeg har 2 børn hvoraf den ene – min datter - desværre er død. Hun efterlod sig 
mand og barn. Hvem arver efter mig? Jeg vil gerne sikre, at min søn og min 
svigersøn arver lige meget. Er det nødvendigt med et testamente? Mit 
sommerhus har jeg allerede overdraget til min søn og svigersøn. 
</p><p/><h2 class="bread-text-header "><b>Kære læser, </b></h2><p>
Du skriver, at du ved din død ønsker, at sikre din søn og svigersøn lige meget 
og spørger, om du i så fald er nødsaget til at oprette testamente. Jeg vil 
derfor kort skitsere lovens arveretlige udgangspunkt. Jeg har i mit svar 
lagt til grund, at du ved din død ikke sidder i uskiftet bo, og at du dermed 
kan råde over hele boet. Måtte du sidde i uskiftet bo, kan du nemlig kun 
råde over halvdelen af boet. 
</p><p>
Hvis du ikke har oprettet testamente, fordeles arven efter arveloven. 
</p><p>
Arveloven bestemmer, at arven efter dig i første omgang skal tilfalde din 
ægtefælle og dine børn til lige deling. Er et eller flere af dine børn 
afgået ved døden før dig, vil deres børn, det vil sige dine eventuelle 
børnebørn, træde i stedet for det afdøde barn. En afdød livsarving vil 
således blive repræsenteret af egne livsarvinger. 
</p><p>
Efterlader du dig ved din død ikke ægtefælle eller livsarvinger, vil dine 
forældre arve dig. Er en eller begge dine forældre afgået ved døden før dig 
vil dine forældres børn, det vil sige dine søskende, arve den del, som din 
afdøde forældre skulle have arvet. På samme måde vil dine søskendes børn 
træde i stedet for dine søskende i tilfælde af dine søskendes dø 
</p><p>
Efterlader du dig ingen forældre eller søskende og efterlader de sig heller 
ingen livsarvinger, vil arven efter dig tilfalde dine bedsteforældre. Er en 
eller flere af dine bedsteforældre afgået ved døden før dig, vil deres børn, 
det vil sige dine mostre, morbrødre, fastre og/eller farbrødre arve dig. 
Fætre og kusiner vil dog aldrig arve dig efter arveloven. 
</p><p>
Arven efter dig vil blive delt i portioner. I dit tilfælde to portioner – en 
til hvert af dine børn. Da din datter er afgået ved døden før dig, vil dit 
barnebarn træde i stedet for hende. Arvelovens regler fører således til, at 
din søn vil arve halvdelen af din formue og dit barnebarn den anden halvdel, 
mens din svigersøn ikke arver dig. Du er således nødsaget til at oprette 
testamente for at sikre din svigersøn. 
</p><h3>
Børn og børnebørn er tvangsarvinger 
</h3><p>
Dine børn og børnebørn er dog tvangsarvinger. Dette betyder, at din søn og dit 
barnebarn tilsammen mindst skal arve en fjerdedel af det, du efterlader dig. 
Denne fjerdedel kaldes tvangsarv. De øvrige tre fjerdedele, som kaldes 
friarv, kan du frit råde over ved testamente. 
</p><div class="art-fakta article-box">
<h4 class="">
I disse situationer bør du overveje testamente </h4>
<div class="fakta-body" data-buildingblock="embedded_factboxlink">
<p>
Hvis du ikke er gift, men ønsker at sikre din samlever
</p><p>
Hvis du ønsker, at arven efter dig skal være særeje
</p><p>
Hvis du ønsker at begunstige svigerbørn, fraskilt ægtefælle, fætre, kusiner 
eller andre 
</p><p>
Hvis du ønsker, at en forening skal arve dig 
</p><p class=" bl-elem">
Hvis du ønsker en anden fordeling end den, der følger af arveloven 
</p>
</div>
</div><p>Du kan for eksempel bestemme, at din søn fortsat skal arve halvdelen 
af din formue, mens dit barnebarn kun skal have sin tvangsarv, det vil sige 
1/8 af din formue, og at de resterende 3/8 skal tilfalde din svigersøn. På 
denne måde tilgodeses din svigersøn så meget som muligt, uden at du ændre 
på, hvor meget din søn arver. Ovennævnte brøker kan selvfølgelig ændres 
inden for arvelovens grænser. 
</p><h3>
Husk at anmelde gaver til Skat 
</h3><p>
Det er uden betydning for arveretten, at du har overdraget sommerhuset til din 
søn og svigersøn. Såfremt der ikke er betalt vederlag ved overdragelsen, må 
denne betragtes som en gave. Husk at anmelde gaven til Skat, senest den 1. 
maj året efter, at gaven er givet, såfremt størrelsen på gaven overstiger 
det årlige gaveafgiftsfrie beløb. For børn udgør det kr. 60.700 og for 
svigerbørn kr. 21.200. Sommerhuset er således ikke længere en del af din 
formue. 
</p><p>
Konklusionen er således, at du skal oprette et testamente for at kunne 
tilgodese din svigersøn med arv. 
</p><p>
For at belyse arvelovens regler på en visuel og mere overskuelig måde, 
henviser jeg til nedenstående tegning. 
</p><h2 class="bread-text-header ">
Hilsen Lone Brandenborg 
</h2>	
</div>
</div></body></html>
