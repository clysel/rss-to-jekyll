---
layout:     post
title: 	    "I Stockholms maraton får kun skandinaver præmiepenge"
post_author:	    
post_date:	    Wed, 22 Apr 2015 15:55:05 +0200
post_site:	    politiken.dk 
post_link:	    http://politiken.dk/sport/ECE2638543/i-stockholms-maraton-faar-kun-skandinaver-praemiepenge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fra og med i år er det kun skandinaviske løbere, som får del i pengepræmierne 
ved Stockholms maratonløb. 
</p><div class="art-quote article-box">
<p class="quote"/>
<blockquote>
<p class="quote-txt">
Det er absurd. Hvordan skal nordiske mænd og kvinder løbe stærkt. Det kræver 
konkurrence
</p>
<p class="sender">
Rizak Dirsche 
</p>
</blockquote>
</div><p> Den besked slap ud i offentligheden onsdag. 
</p><p><b>Støtte til skandinavisk løb</b></p><p>
Beslutningen har svenskerne taget for at fremme langdistanceløb i 
Skandinavien. Arrangørerne har som i andre storbyers maratonløb set løbere 
fra fjerne lande hæve præmiepengene, mens hjemlige løbere er statister. Det 
ønsker man at gøre noget ved. 
</p><p>
Derfor skal præmiesummen på i alt 250.000 svenske kroner, svarende til 200.000 
danske kroner, kun gå til løbere fra de nordiske lande. 
</p><p><b>Løber: Det er absurd</b></p><p>
En beslutning, som allerede har kaldt på masser af reaktioner. 
</p><p>
»Det er absurd. Hvordan skal nordiske mænd og kvinder løbe stærkt. Det kræver 
konkurrence«, siger den tidligere svenske løber Rizak Dirsche til avisen 
Expressen. 
</p><p>
Han tror ikke, at der kommer en eneste udenlandsk stjerne, hvis de kun skal 
løbe om æren. 
</p><p><b>Afrikanere har meldt fra</b></p><p>
Det er også en kendsgerning at sidste års nummer et, to og tre hos mændene 
Benjamin Bitok og Nixon Machichin, begge fra Kenya og Dereje Woldegiyrgis 
fra Etiopien, ikke kommer denne gang. 
</p><p>
Stockholm Marathon bliver løbet lørdag den 30. maj. 
</p><p>
Generalsekretæren fra Sveriges atletikforbund, Anders Albertsson, er til 
gengæld begejstret for arrangørernes beslutning. 
</p><p class=" bl-elem">
»Som ansvarlig for svensk udvikling, ser jeg det som en god satsning med 
henblik på kvinderne skal kunne hævde sig internationalt«, siger Anders 
Albertsson. 
</p>	
</div>

</div></body></html>
