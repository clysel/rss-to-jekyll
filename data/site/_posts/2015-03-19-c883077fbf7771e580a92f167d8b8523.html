---
layout:     post
title: 	    "Lufthavn truer med sanktioner, hvis aktivister generer Ryanair igen"
post_author:	    
post_date:	    Thu, 19 Mar 2015 13:07:39 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2594231/lufthavn-truer-med-sanktioner-hvis-aktivister-generer-ryanair-igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det kan koste en bortvisning fra lufthavnen eller en inddragelse retten til at 
færdes der, hvis faglige aktivister i Københavns Lufthavn gentager 
gårsdagens aktioner mod Ryanair. 
</p><p>
Sådan lyder advarslen fra Københavns Lufthavn, efter at aktivister i går 
forsinkede Ryanairs første københavnerflyvning i tre timer i protest mod det 
irske selskabs afvisning af at indgå dansk overenskomst. 
</p><p>
»Vi har skærpet opmærksomheden omkring færden på den standplads, hvor 
Ryanair-flyet skal holde, så vi forhåbentlig minimerer risikoen for en 
gentagelse af situationen fra i går. Vi har folk, der forsøger at sikre sig, 
at det kun er de mennesker, der må være på standpladsen, der er der. Det er 
dem, der har et arbejde at udføre i forhold til at håndtere Ryanair-flyet«, 
siger lufthavnens pressechef Søren Hedegaard Nielsen. 
</p><p><b class="ext-link">GRAFIK </b><a class="embeddedlink" href="http://politiken.dk/oekonomi/arbejdsmarked/ECE2592503/grafik-saadan-gaar-vejen-fra-trussel-til-konflikt/">Sådan går vejen fra trussel til konflikt</a></p><div class="art-fakta article-box">
<h4 class="">
Sagen kort </h4>
<h5>
LO vs Ryanair</h5>
<div class="fakta-body" data-buildingblock="embedded_factboxlink">
<p>
Ryanair åbner i næste uge en base i København med et fly, 10 piloter 
og 30 kabineansatte, som skal flyve i fast rutefart. Det er et krav fra EU, 
at alle besætningsmedlemmer skal være tilknyttet en base, hvor de de starter 
og slutter deres tjeneste.
</p><p>
FPU/Serviceforbundet betragter basen som en dansk arbejdsplads og har varslet 
konflikt med krav om, at Ryanair tegner overenskomst, men det afviser de. En 
stribe andre LO-forbund har varslet sympatikonflikt, så Ryanair eksempelvis 
ikke kan få brændstof på deres fly eller bagage om bord.
</p><p>
Arbejdsretten afgør i løbet af foråret, om konflikterne er lovlige.
</p><p class=" bl-elem"/>
</div>
</div><p>
Skulle eventuelle aktivister nærme sig flyet vil de blive mødt af flere 
sikkerhedsfolk og ansatte fra lufthavnens trafikafdeling, oplyser 
pressechefen, som understreger, at sikkerhedsfolkene ikke vil fjerne 
eventuelle aktivister. Folk uden ærinde ved Ryanair-flyet vil pænt blive 
bedt om at holde sig væk, siger han: </p><p>
»Hvis folk ikke holder sig væk, har vi jo ikke myndighed til fysisk at flytte 
dem derfra. Det ville være en politiopgave. Men lufthavnens regler indebærer 
jo, at man skal have et lovligt ærinde for at færdes på lufthavnens område. 
Og der er selvfølgelig også nogle sanktioner, der kan sættes i værk, hvis 
det skulle komme dertil«. 
</p><p><i class=" bl-elem">Så hvis folk ikke har et tjenestligt ærinde ved Ryanair-flyet i dag, vil 
lufthavnen tage de sanktioner brug? </i></p><p>
»Hvis folk ikke overholder reglerne, så kan det sanktionskatalog selvfølgelig 
komme i brug, ja«. 
</p><h3>
Uvished om eventuelle nye blokader 
</h3><p>
I yderste konsekvens kan det betyde bortvisning eller en inddragelse af de 
ansattes såkaldte havnekort, som giver adgang til at færdes på området, 
fremgår det af lufthavnens hjemmeside. Skønnes overtrædelserne at være 
mindre grelle kan inddragelsen af kortet blive midlertidig eller blot 
resultere i en mundtlig eller skriftlig påtale. 
</p><p>
Sanktionerne vil typisk ske via de ansattes arbejdsgivere og kun i tilfælde af 
»meget grove overtrædelser« sanktionerer lufthavnen med det samme, står der 
i regelsættet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2593867/ryanair-demonstranter-paa-plads-igen-torsdag/">Ryanair-demonstranter på plads 
igen torsdag</a></p><p>
Da Ryanair i går foretog sin første flyvning til København, blev passagerer og 
ansatte mødt på selve landingsbanen af en faglig markering fra en stribe 
ansatte i lufthavnen. De protesterende var stadig på pletten, da flyet 25 
minutter senere skulle være returneret til Dublin. Det skete imidlertid 
først med tre timers forsinkelse, da lufthavnsmedarbejderne på jorden 
forhindrede, at flyet kunne blive tanket. Samtidig delte andre faglige 
aktivister løbesedler ud til passagerer uden for afgangshallerne, ligesom 
skilte i ankomsthallen opfordrede Ryanairs ansatte til at tale højt om 
arbejdsforholdene i selskabet. 
</p><p>
Indtil videre har de faglige aktivister kun annonceret at gentage de 
sidstnævnte, mindre kontroversielle aktionsformer. 
</p><p>
»Vi kommer til at fortsætte vores oplysning til passagererne torsdag«, sagde 
pressetalsmand Janne Larsen i går til Ritzau. 
</p><p>
Ingen af de faglige aktivister, Politiken har talt med, har villet kommentere, 
om der også vil ske aktioner inden for det afspærrede område i dag. 
</p><h3>
Lufthavn: »Vi er ikke en part«
</h3><p>
Selv om lufthavnen altså nu skruer op for retorikken for at undgå nye aktioner 
jorden, vil man ikke blandes ind i selve diskussionen om Ryanairs løn- og 
arbejdsforhold: 
</p><p>
»Det er er vi meget opmærksomme på. Vi er en arena for den konflikt, der 
udspiller sig mellem Ryanair og den danske fagbevægelse, men vi er ikke en 
part. Vi har en forpligtelse til som lufthavn at sikre, at flytrafikken 
afvikles forholdsvist planmæssigt, og vi har også en forpligtelse til at 
sikre, at denne konflikt ikke breder sig«, siger Søren Hedegaard Nielsen. 
</p><p>
Ifølge pressechefen var det en bred vifte af medarbejdere, der protestererede 
på standpladsen i går. 
</p><p>
»Så vidt vi kunne se, var det medarbejdere fra mange forskellige virksomheder, 
der blokkerede Ryanair-flyet. Derfor kommer vi her til formiddag til at 
indskærpe reglerne for færden på lufthavnens område over for de cirka 700 
virksomheder, der driver forretninger her i lufthavnen. Det er de enkelte 
virksomheder, der har et ledelsesansvar i forhold til at sikre, at deres 
medarbejdere overholder reglerne«, siger Søren Hedegaard Nielsen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2593797/alessandra-kender-ryanair-indefra/">Alessandra kender Ryanair 
indefra</a></p><p>
Ryanair har betegnet aktionen som en »ulovlig blokade«, og bedt de danske 
myndigheder gribe ind. Selskabet vil i dag ikke kommentere, om man vil tage 
yderligere skridt efter gårsdagens aktioner eller i forhold til at modgå nye 
blokader. 
</p><p>
»Vi opfordrer de rette myndigheder til at tage alle nødvendige midler i brug 
for at forhindre en gentagelse«, skriver selskabet igen i dag. 
</p><p class=" bl-elem">
Ryanairs fly lander i Københavns Lufthavn klokken 15.05 og er planlagt til at 
flyve retur til Dublin 25 minutter senere. 
</p>	
</div>
</div></body></html>
