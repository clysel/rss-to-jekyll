---
layout:     post
title: 	    "Digte fra en smertebedøvet ungdomskesistens i L.A. har stor styrke"
post_author:	    
post_date:	    Tue, 07 Apr 2015 09:14:44 +0200
post_site:	    politiken.dk 
post_link:	    http://politiken.dk/kultur/boger/ECE2608931/digte-fra-en-smertebedoevet-ungdomskesistens-i-la-har-stor-styrke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
ANMELDELSE </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p><b>Mira Gonzalez</b>: Jeg vil aldrig blive smuk nok til at gøre os smukke 
sammen. 
</p><p class=" bl-elem">
Oversat af Caspar Eric. Forlaget Kronstork. 53 sider, 139 kroner
</p>
</div>
</div><p>
Hvis man kunne transplantere noget af stemningen fra Edward Hoppers billeder 
og fra Salingers ’Catcher in The Rye’ ind over Mira Gonzalez (f. 1992) og 
Los Angeles anno i dag, så ville man kunne få en idé om tone og univers i 
Gonzalez’ debutdigte, ’jeg vil aldrig blive smuk nok til at gøre os smukke 
sammen’. 
</p><p>
Og så dog. For ganske vist er der både smerte, sårbarhed og teenageagtig 
weltschmerz over Gonzalez’ autofiktionale, urimede og talesprogsbårne digte, 
men hendes køn og den rolle, sex, biler og antidepressive piller spiller, 
placerer hende alligevel et lidt andet sted. 
</p><p>
Hvilket sted da? Et sted med selvforagt, ensomhed, anoreksi og ikkeironisk 
alvor, f.eks.: »jeg ved ikke hvordan man holder forhold ved lige/ de fleste 
af de personer jeg har haft sex med/ har negative følelser omkring mig nu/ 
at dø af sult under sex er noget jeg gerne vil gøre i denne uge«. 
</p><h3>
Mellem skarphed og sløvhed 
</h3><p>
Denne pøl af dødsdrift og fremmedgjorthed (det sidste er et genkommende ord i 
samlingen), er imidlertid spændt op imod en sært sønderbombet humor, som 
f.eks. i denne lange, lange titel: ’jeg kan læse en roman højt mens du 
ligger på mit gulv med dit hoved i mit skød og vi kan føle os lykkelige 
fordi vi rører hinanden og jeg bruger min stemme og vi behøver ikke længere 
tænke på klimaforandringer eller døden’. Selve digtet er næsten kortere end 
titlen. Og et sted dukker der ligefrem en tvetydig triumffølelse op: 
</p><p>
»der er en uhøjtidelig form for triumf/ på alle steder du ikke har nydt at 
have sex«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2608642/forfattere-hans-digte-er-poesiens-koh-i-noor/">Forfattere: Hans digte er 
poesiens Koh-i-Noor</a></p><p>
Digterjeget bor undertiden i sin bil, spiser og har sex der, tager sine 
stoffer og piller der i en tilstand, der er mærkelig distræt, sløvet og 
bortfjernet, men på samme tid indlejret i et felt, hvor sansninger og 
erfaringer kan være gnistrende skarpe – det er mellem skarphed og sløvhed, 
samlingen duver. 
</p><h3>
Styrken til at skrive om det hele 
</h3><p>
Et af de skarpe glimt involverer en lakonisk genopfindelse af haikudigtet. Det 
har blot titlen ’haiku’ og lyder sådan her: 
</p><p>
»grædende mens jeg parkerede/min bil foran en mexikansk restaurant/ tilbød en 
mand mig stoffer«. 
</p><p>
Den støddæmpede humor ligger i valget af titel og genre. Og selv om Gonzalez 
mobiliserer al denne smerte og sløvhed, er der en kraft og en vilje i 
samlingen også, det slår ud i en sætning som denne: »alting er okay«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2566768/lena-dunhams-bog-er-n-stor-feministisk-fuckfinger-til-skammen/">Lena Dunhams bog er én stor 
feministisk fuckfinger til skammen</a></p><p>
For samlingens konstellation af glimt og splinter fra en sønderbombet, 
smertebedøvet ungdomseksistens i nutidens Los Angeles er allerede i sig selv 
resultatet af en stor styrke, styrken til at skrive om det hele, hele den 
store grimme pakke. 
</p><p class=" bl-elem">
Så tak til Caspar Eric og Forlaget Kronstork for at levere noget af det mest 
dampende nye fra amerikansk lyrik. 
</p>	
</div>

</div></body></html>
