---
layout:     post
title: 	    "Yahya Hassans nye formand: Han er et stort og kompetent boost"
post_author:	    
post_date:	    Tue, 07 Apr 2015 10:48:56 +0200
post_site:	    politiken.dk 
post_link:	    http://politiken.dk/indland/politik/ECE2618031/yahya-hassans-nye-formand-han-er-et-stort-og-kompetent-boost/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er resultatet af længere tids venskab, der har ført til, at 
Nationalpartiet i dag kan præsentere digteren Yahya Hassan som ny kandidat. 
</p><p>
Det fortæller partiformand Kashif Ahmad: 
</p><p>
»Jeg har kendt Yahya gennem et stykke tid. Vi har talt om det her og kom til 
sidste frem til, at det er en god og sund idé både for Yahya selv og 
Nationalpartiet, men ikke mindst for det politiske landskab i Danmark«. 
</p><h3>
Fokus på integration 
</h3><p>
Nationalpartiets altoverskyggende mærkesag er et opgør med den nuværende 
integrationspolitik. Mere end et årti med lovstramninger og en stadig 
hårdere tone i debatten har sat værdier som tolerance, respekt og åbenhed 
under pres, mener partiets stiftere. I stedet har samfundet fået en retorik 
med racistiske undertoner, og det er i kampen mod den udvikling, at Yahya 
Hassan passer ind i Nationalpartiet, fastslår Kashif Ahmad: 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2617826/yahya-hassan-gaar-ind-i-politik---stiller-op-for-nationalpartiet/">Yahya Hassan går ind i politik 
- stiller op for Nationalpartiet</a></p><p>
»Han passer i den forstand, at han selvfølgelig er enig i vores grundlæggende 
fundament. Vi går ikke op i, om der er en rød eller en blå blok. Det er 
Danmark og nationen, vi har for øje. Vi tror på, at man kan forene alle, 
uanset hvilken hudfarve og etnicitet man har, så vi på den måde får et 
bæredygtigt Danmark, men også en fredelig sameksistens, og det stemmer 
overens med både hans og vores filosofi og ideologi«, siger han. 
</p><h3>
En historie i sig selv 
</h3><p><i class=" bl-elem">Hvad håber I at opnå med Yahya Hassan på plakaten? </i></p><div class="art-quote article-box">
<p class="quote"/>
<blockquote>
<p class="quote-txt">
[Yahya Hassan] er kommet som flygtning, opvokset i de her socialbelastede 
områder og også boet på socialpædagogiske opholdssteder, men han har klaret 
sig godt alligevel og har en vigtig stemme og meget at bidrage med i forhold 
til det emne, som er førsteprioritet i den valgkamp, der kommer til at køre 
nu, nemlig flygtninge og indvandre
</p>
<p class="sender">
Kashif Ahmad, partiformand, Nationalpartiet 
</p>
</blockquote>
</div><p>
»Alle, som tilslutter sig partiet, vil skabe et bredere fundament. Når vi 
siger, vi er Danmark, er det jo alle, vi mener. Alle slags personligheder, 
aldre og køn er velkomne. Vi tror, vores budskab bliver stærkere og 
stærkere, jo mere mangfoldigt billede vi kan vise i praksis«. </p><p><b class="ext-link">LÆS MINIPORTRÆT </b><a class="embeddedlink" href="http://politiken.dk/indland/politik/ECE2617886/11700-skal-skrive-under-foer-danskerne-kan-stemme-paa-yahya-hassan/">11.700 skal skrive 
under, før danskerne kan stemme på Yahya Hassan</a></p><p><i class=" bl-elem">Hvad kan Yahya Hassan bidrage med? </i></p><p>
»Han er jo en historie i sig selv. Han er kommet som flygtning, opvokset i de 
her socialt belastede områder og også boet på socialpædagogiske 
opholdssteder, men han har klaret sig godt alligevel og har en vigtig stemme 
og meget at bidrage med i forhold til det emne, som er førsteprioritet i den 
valgkamp, der kommer til at køre nu, nemlig flygtninge og indvandre«. 
</p><p>
»Men i hele dette billede er der jo flere aspekter, der spiller en rolle. Det 
sociale område, uddannelsesområdet osv., og der tror jeg i den grad, han kan 
bidrage med meget«. 
</p><h3>
Ikke bare et kendt ansigt 
</h3><p><i class=" bl-elem">Hver gang et kendt ansigt stiller op for et parti, er der en debat om, 
hvorvidt det blot handler om at få en levende reklamesøjle. Er det sådan 
Yahya Hassan er tænkt hos jer? </i></p><p>
»Overhovedet ikke. Vi mener jo helt klart, at både i forhold til Yahya Hassan 
og andre kandidater, så er det sagen, der er vigtig. Den er større end alle 
os som individer. Der er ingen tvivl om, at Yahya Hassan med hans historie, 
hans CV, hans kompetencer og det, han kan bidrage med, er førsteprioriteten, 
frem for bare at have et kendt ansigt, som måske ikke ved, hvad vedkommende 
taler om«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2616248/praest-chefredaktoer-debattoer-og-speedwaystjerne-fire-kendte-har-sagt-nej-til-politik/">Præst, chefredaktør, debattør 
og speedwaystjerne: Fire kendte har sagt nej til politik</a></p><p><i class=" bl-elem">Hvilken rolle får Yahya Hassen nu? </i></p><p>
»Han kommer ind som kandidat, og så er han en aktiv medspiller på alle leder 
og kanter. Hvem der skal have hvilke roller, ordførerskaber, 
opstillingskredse osv., tager vi stilling til, når vi kommer tættere på de 
20.000 vælgererklæringer«. 
</p><h3>
Mangler over 11.000 underskrifter 
</h3><p>
Nationalpartiet skal bruge 20.260 såkaldte vælgererklæringer for at blive 
opstillingsberettiget til Folketinget. På nuværende tidspunkt har de 
indsamlet 15.142, men kun 8.560 af dem er formelt godkendt. Dermed er der et 
stykke vej igen, før Yahya Hassan, Kashif Ahmad og Nationaltpartiets øvrige 
kandidater overhovedet kan komme på stemmesedlen ved et kommende 
folketingsvalg. 
</p><p><i class=" bl-elem">Kashif Ahmad, er det overhovedet realistisk, at I når at indsamle de 
fornødne vælgererklæringer? Efter et halvt år er I ikke engang halvvejs. </i></p><p>
»Vi har tiden imod os. Det er klart. Der er denne her meget formelle og 
omstændige proces med vælgererklæringer, som i virkeligheden er det, der 
trækker tingene i langdrag. Men vi tror på det, og indtil der bliver 
udskrevet valg, arbejder vi benhårdt for at blive opstillingsparate. Hver 
dag tæller for os«. 
</p><p><i class=" bl-elem">Er jeres chancer blevet større med Yahya Hassan ombord? </i></p><p>
»Selvfølgelig spiller det en rolle, hvis der kommer et stort og kompetent 
boost, og det, håber vi selvfølgelig, kun kan bidrag til processen med de 
sidste vælgererklæringer, for vi har jo tiden imod os«, siger Kashif Ahmad. 
</p><p class=" bl-elem">
Yahya Hassan har indtil videre kun annonceret sit kandidatur i en 
pressemeddelelse, men Nationalpartiet oplyser, at han vil være til stede på 
et pressemøde, der afholdes klokken 14. 
</p>	
</div>

</div></body></html>
