---
layout:     post
title: 	    "Jes Stein Pedersen: Folket skal fandme kunne læse"
post_author:	    
post_date:	    Thu, 23 Apr 2015 14:02:50 +0200
post_site:	    politiken.dk 
post_link:	    http://politiken.dk/kultur/boger/ECE2639701/jes-stein-pedersen-folket-skal-fandme-kunne-laese/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er kun en radikal kulturminister, der kan finde på at markere Verdens 
Bogdag ved at uddele 100.000 bøger til folk, der ikke læser så meget, hvis 
overhovedet. 
</p><p>
Folket skal fandme kunne læse. Om vi så skal håndoverbringe bøgerne til dem. 
Det siger mor inde i ministeriet, og hun er uddannet skolelærer, så hun ved, 
hvad hun taler om. Bestræbelsen er nobel, men har først og fremmest karakter 
af symbolsk handling. 
</p><div class="art-quote article-box">
<p class="quote"/>
<blockquote>
<p class="quote-txt">
Vi skal være glade for, at der i en verden med så megen forfølgelse af 
forfattere, der tillader sig at skrive, hvad de har på hjerte, eksisterer en 
idyl som vores, hvor statsmagten plukker læsefrugter og beder sine borger om 
at mæske sig i dem
</p>
</blockquote>
</div><p/><p>
Det er jo ikke, fordi bøger i det daglige er uden for rækkevidde for 
danskerne. De står bl.a. på bibliotekerne. 
</p><p>
Selve den litterære håndfuld, som er udvalgt af »uvildige«, er såmænd meget 
fin, men også lidt tilfældigt sammensat. Digte skal folk åbenbart ikke 
udsættes for, og nogle af bøgerne er temmelig gamle, og hvad blev der f.eks. 
af bøger som Lene Kaaberbøls ’Skammerens Datter’, som er 
højkvalitetsfantasy, som både unge og voksne vil få noget ud af? 
</p><p>
Og hvorfor kun danske bøger? Har den radikale kulturminister mon glemt Georg 
Brandes’ kloge ord om nyttigheden af at anskue det hjemlige gennem det 
fremmede? Det ville have klædt med lidt litterær radikalisme på sådan en 
international bogdag. 
</p><p><b>’Hævn’ </b>(2013) af Robert Zola Christensen er et 
overraskende, men godt valg. Den er velskrevet, letlæst og fuld af 
tankevækkende hævnhistorier fra mafiaen til George Bushs hævntogt efter 11. 
september og den farverige, men ikke særligt galante måde, Oddset-Jannis 
eksmand tog hævn efter at være blevet dumpet af den svigefulde brystbombe. 
Zola indleder med historien om dengang, han som appelsinplukker i Israel 
knaldede sin sure chefs kone hver aften. Det var sex, men også hævn, men 
hævnen ramte også ham selv. 
</p><p><b>’Drager over Kabul’</b> (2007) af Morten Hesseldahl er en ferm 
krimi med fokus på islamisme, terror, iransk uran etc. Man stryger lige 
igennem den og bliver klogere på de brændpunkter i Mellemøsten, som sætter 
ild også i dansk politik. Men hvorfor lige den? Tjaaa. 
</p><p><b>’Bavian’</b> (2006) af Naja Marie Aidt er prisbelønnet 
novellekunst, men folk, der ikke læser så meget, vil næppe fange 
betydningslagene i f.eks. ’Bulbjerg’, historien om manden og kvinden og den 
lille dreng, som farer vild i en nordjysk skov. ’Bavian’ er fantastisk, men 
den er ikke det oplagte valg til folk, der læser dårligt eller sjældent. 
</p><p><b>’Og sådan blev de’ </b>(2013). Maren Uthaugs roman foregår 
både i det samiske Nordnorge og i det sydlige Danmark med skilsmisse, 
nordisk multikultur og familiehemmeligheder som omdrejningspunkt. Den vil 
mange finde relevant, men måske multikultur med mellemøstligt anstrøg ville 
have været mere spot on? 
</p><p><b>’Den sønderjyske farm’</b> (2013) af Erling Jepsen. De 
fleste kender filmatiseringerne af Erling Jepsens tragikomiske romaner om 
den stakkels incestfamilie i gummirøjsernes Gram. I denne kommer drengen 
Allan stærkt igen. Med kaninfarm og bue og pil. En stærk og læsevenlig 
roman. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2639183/hvad-skal-det-egentlig-nytte-at-laese-boeger/">Hvad skal det egentlig nytte 
at læse bøger?</a></p><p>
Vi skal være glade for, at der i en verden med så megen forfølgelse af 
forfattere, der tillader sig at skrive, hvad de har på hjerte, eksisterer en 
idyl som vores, hvor statsmagten plukker læsefrugter og beder sine borger om 
at mæske sig i dem. Det lyder som en utopi, der kunne være fostret i et 
1700-tals oplysningshoved som Ludvig Holbergs, men det er virkelighed i 
Dannevang. 
</p><p class=" bl-elem">
Men kulturmama Jelveds nuttede, men også demonstrative stunt må ikke få os til 
at glemme, at det er det lange seje læsetræk i ikke mindst folkeskolerne, 
der skaber læsere og dermed mindsker nutidens i grunden værste ulighed i 
Danmark: den kulturelle. 
</p>	
</div>

</div></body></html>
