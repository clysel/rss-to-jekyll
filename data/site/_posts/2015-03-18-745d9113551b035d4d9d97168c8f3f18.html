---
layout:     post
title: 	    "Nu kan du sende penge gennem Facebooks Messenger - men kun i USA"
post_author:	    Christian Loiborg
post_date:	    Wed, 18 Mar 2015 14:25:39 +0000
post_site:	    www.version2.dk 
post_link:	    http://www.version2.dk/artikel/nu-kan-du-sende-penge-gennem-facebooks-messenger-men-kun-i-usa-105888?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Amerikanere kan nu sende penge til hinanden gennem Facebooks Messenger-app til smartphones. Det oplyser Facebook <a href="http://newsroom.fb.com/news/2015/03/send-money-to-friends-in-messenger/">i en pressemeddelelse</a>.</p>

<p>Løsningen fungerer allerede nu for nogle amerikanere, mens andre vil få adgang til mobilbetalingen i løbet af nogle måneder.</p>



<p>For at sende penge til en Facebook-ven, skal man åbne en chatbesked, trykke på et dollar-ikon, vælge et beløb og herefter trykke <em>betal</em>. Ikonet er placeret på samme linje, hvor man kan vælge at sende tekst, billeder eller smileys.</p>

<p>For at kunne modtage penge skal man have tilknyttet et debit- eller kreditkort til sin konto. Pengene overføres med det samme, og er tilgængelige når overførslen er gået igennem hos ens egen bank.</p>

<p>Betalingen foregår uden gebyrer for brugerne, ligesom eksempelvis MobilePay og Swipp i Danmark. I USA har den nye betalingsløsning konkurrence fra Snapchats SnapCash-løsning, der bruger teknologi fra betalingsfirmaet Square.</p>

<p><figure class="plugin full zoomable"><img data-original-image="http://www.version2.dk/sites/v2/files/facebook_payments.png" src="http://www.version2.dk/sites/v2/files/styles/article_620px_width/public/facebook_payments.png?itok=1fXVE7RY" alt=""/></figure></p>
  </section></div></body></html>
