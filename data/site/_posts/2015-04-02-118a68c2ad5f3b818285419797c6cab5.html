---
layout:     post
title: 	    "Uventet kamelfund i Østrig"
post_author:	    Jens Ramskov
post_date:	    Thu, 02 Apr 2015 08:00:11 +0000
post_site:	    ing.dk 
post_link:	    http://ing.dk/artikel/uventet-kamelfund-i-oestrig-175160
---
<html><body><div><section class="body">
			<p><strong>EMBARGO onsdag 1. april kl. 20.00.</strong><br/>
			Da østrigske arkæologer for nogle år siden fik adgang til en byggeplads i den lille by Tulln ved bredden af Donau, hvor der skulle bygges et butikscenter, gjorde de en uventet opdagelse.</p>
			<p>De fandt et helt skelet af en kamel.</p>
			<p>I første omgang troede de, at dyret var en hest eller ko, indtil prøver med sikkerhed fastslog, at der var tale om en kamel.</p>
			<p>Det er ikke ualmindeligt at finde knogler fra kameler i Centraleuropa, der stammer helt tilbage fra romertiden. Men det er første gang, at man har fundet et helt skelet. Da man ydermere kunne tidsfastsætte fundet til slutningen af 1600-tallet ud fra blandt andet en mønt og en flaske med medicinsk indhold fra et bestemt apotek, er fundet særlig interessant.</p>
			<h2>Krydsning mellem dromedar og en kamel</h2>
			<p>I en artikel i <a href="http://dx.plos.org/10.1371/journal.pone.0121235">PLoS One</a> forklarer Alfred Galik fra  Veterinärmedizinische Universität Wien, hvordan det med en række genetiske teknikker er lykkedes at bestemme kamelen til at være fuldt voksen og ældre end syv år. Den er en hybrid med dromedar som mor og en baktrisk kamel som far.</p>
			<p>Dromedaren med den ene pukkel har hjemme i Nordafrika og den vestlige del af Asien, mens den topuklede baktriske kamel hører hjemme i Centralasien og det østlige Asien.</p>
			<p><figure class="plugin right zoomable"><img data-original-image="http://ing.dk/sites/ing/files/kamel_oestrig.jpg" src="http://ing.dk/sites/ing/files/styles/w1120_media_right/public/kamel_oestrig.jpg?itok=03sOjM_q" alt=""/><figcaption> Rekonstruktion af kraniet. (Foto: Alfred Galik) </figcaption></figure><br/>
			Alfred Galik forklarer, at det ikke var ualmindeligt med en sådan krydsning, da det gav dyr, der var lettere at styre, var mere udholdende og større end forældrene.</p>
			<p>»Sådanne dyr var velegnede til militært brug,« siger Alfred Galik.</p>
			<p>Og det er nok af denne årsag, at dyret er kommet til Tulln.</p>
			<h2>Tyrkerne belejrede Tulln</h2>
			<p>I sommeren 1683 var styrker fra Det Osmanniske Rige trængt langt op i Østrig.</p>
			<p>Tulln var belejret, men blev aldrig erobret. Tværtimod foreligger der skriftlige kilder, der viser, at der blandt andet var udveksling af krigsfanger, og der i øvrigt var kontakt mellem de osmanniske tropper og indbyggerne i Tulln.</p>
			<p>Galik forklarer, at det er umuligt med sikkerhed at vide, hvordan kamelen kom inden for bymuren. Det kan have været i forbindelse med en fangeudveksling, eller den kan simpelt hen være blevet, efter krigslykken skiftede.</p>
			<p>Slaget ved Wien 11.-12. september 1683 anses normalt som vendepunktet i de habsburgske-osmanniske krige, der med skiftende styrke havde varet flere hundrede år.</p>
			<p>Tullnborgerne kan muligvis have vist kamelen frem som et eksotisk dyr. Men i betragtning af den mangel på fødevarer, der var på denne tid, har den nok ikke haft et langt liv inden for bymuren, vurderer Galik.</p>
			<p>De osmanniske soldater ville uden tvivl have spist det døde dyr, men borgerne i Tulln begravede i stedet dyret, og først mere end 300 år senere blev skelettet fundet.</p>
		</section>
		  </div></body></html>
