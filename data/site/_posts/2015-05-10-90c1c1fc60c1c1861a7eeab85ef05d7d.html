---
layout:     post
title: 	    "Brøndby smider point, men det dufter af bronze"
post_author:	    
post_date:	    Sun, 10 May 2015 21:13:36 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2663950/broendby-smider-point-men-det-dufter-af-bronze/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
Brøndby kunne have sat sig markant på Alka Superligaens bronzeplads med en 
sejr på hjemmebane over AaB. Men Brøndby smed en 1-0-føring og måtte nøjes 
med 1-1. 
</p><p>
Søndagens resultat mod nordjyderne bringer dog stadig Brøndby alene på ligaens 
tredjeplads med 45 point efter 28 kampe. 
</p><p>
Det er et enkelt point mere end Randers FC på fjerdepladsen og seks point mere 
end AaB og Hobro på femte- og sjettepladsen. 
</p><h3>
Brøndby var forberedt på AaB 
</h3><p>
AaB skulle helst have vundet over Brøndby for at holde sig helt inde i 
medaljekampen. Så ville Brøndby kun have haft et forspring på tre point. Nu 
er der i stedet fortsat seks point op for AaB med blot fem spillerunder 
tilbage. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/superligaen/ECE2662169/bronzejagt-intakt-fysisk-staerke-randers-knaekker-fcn/">Bronzejagt intakt: Fysisk 
stærke Randers knækker FCN</a></p><p>
AaB var kommet til Brøndby Stadion med to sejre og en målscore på 8-0 i 
bagagen. Men Brøndby havde læst godt på lektien og spillede kontrolleret og 
disciplineret i størstedelen af kampen. 
</p><p>
Backen Johan Larsson bragte Brøndby foran 1-0 på et hovedstød lige før pausen. 
Svenskeren udnyttede et perfekt indlæg fra kreatøren Christian Nørgaard, som 
var en af kampens bedste spillere. 
</p><h3>
Brøndby manglede skarphed 
</h3><p>
Nørgaard blev dog også noteret for et selvmål i det 69. minut, der endte med 
at give AaB det ene point. Brøndbys anfører Daniel Agger forsøgte at heade 
bolden ud af farezonen, men den ramte Nørgaard og gik i mål i stedet. 
</p><p>
AaB kan være mest tilfreds med det ene point. For Brøndby tilspillede sig 
generelt de fleste og største chancer, men oftest manglede den sidste 
skarphed. 
</p><p>
Især var Brøndbys enlige frontangriber Teemu Pukki alt for langsom i både 
tanke og handling, når finnen blev sat i gode positioner. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2660967/presset-stiger-paa-superligaens-dommere/">Presset stiger på Superligaens 
dommere</a></p><p>
Ved to lejligheder i første halvleg havde AaB-forsvarerne Kenneth Emil 
Petersen og Henrik Dalsgaard alt for let ved at løbe Pukki op og forhindre 
en farlig situation. 
</p><p>
Brøndbys centrale midtbanespiller Martin Ørnskov havde til gengæld et 
nærgående hovedstød efter 10 minutter, og Christian Nørgaard fik også skudt 
flot på mål et par gange i slutningen af første halvleg. 
</p><h3>
AaB vandt initiativet 
</h3><p>
Og hjemmeholdet burde have været foran med mere end et mål, da Ferhan Hasani 
brændte et par store chancer, hvor AaB-keeper Nicolai Larsen diskede op med 
klasseredninger. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00935/Superliga_BIF_AAB_935300w.jpg" alt="" border="0"/><span class="caption"><span class="f-img-caption">1-1. 
</span>en flot fodboldkamp mellem to teknisk dygtige og fysisk indstillede mandskaber endte med en pointdeling.</span></span>
I begyndelsen af anden halvleg fandt Brøndbys Andrew Hjulsager smukt Pukki, 
som endnu en gang manglede effektiviteten foran mål. 
</p><p>
AaB begyndte at bide mere fra sig i midten af anden halvleg. Angriberen Anders 
K. Jacobsen skød blandt andet i sidenettet og blev også blokeret af Johan 
Larsson, som spillede en solid kamp i begge ender af banen. 
</p><p><b class="ext-link">Læs også</b><a class="embeddedlink" href="http://politiken.dk/fasttrack/article2659869.ece">Brøndby-anfører ude indtil 
efteråret.</a></p><p>
Ganske symptomatisk skulle der et selvmål til, før AaB fik scoret i kampen, 
som blev set af 14.061 tilskuere. 
</p><p>
AaB havde også flere andre sporadiske afslutninger mod mål, men meget få af 
dem inden for målrammen, og så er det svært at score. 
</p><p class=" bl-elem">
Og Brøndby havde ikke kræfterne til at score mere i kampen, selv om det i 
overtiden var tæt på en scoring. Men AaB-keeper Nicolai Larsen reddede endnu 
en gang udeholdet. 
</p>	
</div>

</div></body></html>
