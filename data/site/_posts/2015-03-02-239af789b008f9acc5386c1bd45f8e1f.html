---
layout:     post
title: 	    "Efter anholdelse: Sygehusledelse har fokus på ansatte"
post_author:	    
post_date:	    Mon, 02 Mar 2015 16:53:12 +0100
post_site:	    politiken.dk 
post_link:	    http://politiken.dk/indland/ECE2570417/efter-anholdelse-sygehusledelse-har-fokus-paa-ansatte/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En ung kvinde er anholdt i forbindelse med en række mistænkelige dødsfald på 
Nykøbing Falster Sygehus. 
</p><p>
Det er endnu uvist, om den sigtede kvinde er ansat på sygehuset, eller om hun 
af andre grunde har haft sin gang på hospitalet.
</p><p>
Sygehusdirektør Arne Cyron oplyser, at det var sygehuset selv, der søndag 
anmeldte kvinden til politiet:
</p><p>
»Det var i går, vi rettede henvendelse til politiet, og det var i går, vi fik 
mistanken«, siger han til Ritzau.
</p><p>
Arne Cyron uddyber, at ledelsen af en af sygehusets afdelinger kontaktede 
sygehusets øverste ledelse søndag formiddag og fortalte om sin mistanke. 
Herefter blev Arne Cyron bekendt med sagen, og politiet blev straks 
kontaktet.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/ECE2570262/sag-om-mistaenkelige-doedsfald-minder-forsvarsadvokat-om-plejebo/">Sag om mistænkelige dødsfald 
minder forsvarsadvokat om Plejebo</a></p><p>
Sagen er nu i politiets hænder, og hospitalsledelsen har derfor fokus på 
sygehusets personale og andre, der færdes på sygehusgangene i Nykøbing 
Falster.
</p><p>
»Det er meget vigtigt for mig, at vi har respekt for de medarbejdere og 
ledere, der gør et stort stykke arbejde på sygehuset«, siger Arne Cyron og 
fortsætter:
</p><p>
»Så derfor tager vi os godt af dem«.
</p><h3>
»Vi tager hånd om vores medarbejdere« 
</h3><p>
Han fortæller, at de over 1.300 medarbejdere på Nykøbing Falster Sygehus er 
blevet informeret om sagen på møder både søndag og mandag.
</p><p>
»Vi skal selvfølgelig sørge for, at vi tager hånd om vores medarbejdere og 
andre, der måtte være bekymrede«, siger Arne Cyron.
</p><p>
Han ønsker ikke at udtale sig om, hvorvidt den anholdte kvinde er ansat på 
sygehuset.
</p><h3>
Fremstillet i et lukket grundlovsforhør
</h3><p>
Mandag eftermiddag bliver den unge kvinde fremstillet i et lukket 
grundlovsforhør ved Retten i Nykøbing Falster, hvor anklagemyndigheden 
begærer hende varetægtsfængslet.
</p><p>
Dommer Henning Larsen har besluttet, at retsmødet skal foregå bag 
dobbeltlukkede døre. En del af begrundelsen herfor er, at der er tale om en 'alvorlig 
sigtelse'. Men hvor mange dødsfald, anmeldelsen drejer sig om, er uvist.
</p><p class=" bl-elem">
Dommerens formulering om, at det er en 'alvorlig sigtelse', er det tætteste, 
man indtil videre er kommet på, hvilken paragraf i straffeloven der kan være 
tale om.
</p>	
</div>
</div></body></html>
