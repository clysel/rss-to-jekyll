---
layout:     post
title: 	    "DA efterlyser markant lavere ydelser"
post_author:	    
post_date:	    Mon, 06 Apr 2015 23:26:16 +0200
post_site:	    politiken.dk 
post_link:	    http://politiken.dk/oekonomi/ECE2617754/da-efterlyser-markant-lavere-ydelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Skal velfærdssamfundet overleve, er det brug for et opgør med 
overførselsindkomsterne, mener Dansk Arbejdsgiverforening (DA).
</p><p><a href="http://www.politiko.dk/nyheder/dansk-arbejdsgiverforening-oensker-markant-lavere-sociale-ydelser">Berlingske</a> 
skriver, at DA har udarbejdet et notat med i alt 28 forslag til store 
reformer af alt fra førtidspensionen over sygedagpengene og fleksjobbene til 
kontanthjælpen.
</p><p>
Står det til landets arbejdsgivere, skal mere end halvdelen af de sociale 
ydelser nedlægges som selvstændige overførselsindkomster.
</p><p>
I stedet skal de lægges ind under kontanthjælpen og førtidspensionen, som er 
markant lavere.
</p><h3>
Større afstand til mindstelønninger
</h3><p>
Målet er at skabe en større afstand til mindstelønningerne på arbejdsmarkedet.
</p><p>
»Hvis ikke vi skal ødelægge dansk økonomi fuldstændig, og hvis 
velfærdssamfundet på længere sigt skal hænge sammen, skal der gøres noget 
markant i løbet af få år«.
</p><p>
»Det er ikke en option bare at køre videre, som vi gør i dag«, siger 
administrerende direktør i DA Jørn Neergaard til Berlingske.
</p><p>
Eksempelvis ønsker DA at sænke kontanthjælpen for forsørgere over 30 år med 
lidt over 1000 kroner om måneden, mens både sygedagpengene og 
førtidspensionen skal nedsættes med mere end 4000 kroner om måneden.
</p><p><b>Har hentet inspration i Sverige</b></p><p>
Resultatet vil være, at de tre ydelser alle sammen ligger på det samme niveau, 
nemlig lige over 13.500 kroner om måneden.
</p><p>
DA har hentet inspiration i Sverige, hvor det på otte år er lykkedes at få 
flere end 200.000 personer væk fra overførselsindkomster.
</p><p>
Kan det samme gøres i Danmark, vil der ifølge DA kunne opnås offentlige 
besparelser for mere end 60 milliarder kroner og et arbejdsudbud, der vokser 
med 85.000 personer.
</p><p>
I LO advarer formand Harald Børsting mod forslaget. Han siger til Berlingske, 
at nogle af forslagene risikere at forarme en gruppe af danskere, som i 
forvejen er langt væk fra arbejdsmarkedet.
</p><p class=" bl-elem">
Samme kritik lyder fra Jann Sjursen, som er formand for Rådet for Socialt 
Udsatte. Han siger til avisen, at flere vil blive skubbet ud over kanten og 
havne i fattigdom.
</p>	
</div>

</div></body></html>
