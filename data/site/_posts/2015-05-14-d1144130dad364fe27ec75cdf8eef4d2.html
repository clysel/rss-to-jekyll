---
layout:     post
title: 	    "Rotter foretrækker kartoffelchips"
post_author:	    Jens Ramskov
post_date:	    Thu, 14 May 2015 13:00:09 +0000
post_site:	    ing.dk 
post_link:	    http://ing.dk/artikel/rotter-foretraekker-kartoffelchips-176058
---
<html><body><div><section class="body">
			<p><strong>Embargo torsdag kl. 15.00</strong></p>
			<p>Når rotter får valget mellem forskellige former for føde, foretrækker de en sammensætning, der svarer til fordelingen af fedt og kulhydrat, der findes i kartoffelchips.</p>
			<p><figure class="plugin right zoomable"><img data-original-image="http://ing.dk/sites/ing/files/kartoffelchips133_v-contentxl.jpg" src="http://ing.dk/sites/ing/files/styles/w1120_media_right/public/kartoffelchips133_v-contentxl.jpg?itok=38_OuKjA" alt=""/><figcaption> Guf for mennesker og rotter. </figcaption></figure></p>
			<p>Det fremgår af en ny undersøgelse udført af forskere ved Friedrich-Alexander Universität Erlangen-Nürnbeg under ledelse af Monika Pischetsrieder.</p>
			<p>I Nature-tidsskriftet <a href="http://nature.com/articles/doi:10.1038/srep10041">Scientific Reports</a> beskriver forskerne, hvordan de gav 18 rotter mulighed for enten at indtage standard rotteføde eller føde indeholdenden varierende sammensætning af fedt og kulhydrat.</p>
			<p>Forsøgene viste, at rotterne foretrak og spiste mest af føde, der havde omkring 35 pct. fedt, 45 pct. kulhydrat og resten fordelt på protein, fibre, mineraler og vand - nogenlunde svarende til sammensætningen i kartoffelchips.</p>
			<p>Forskere har tidligere spekuleret i, at det er det høje energiindhold  i snacks som kartoffelchips, der får dyr og mennesker til at spise mere af dette, end de har godt af.</p>
			<p>Forskerne målte hjerneaktiviteten i forbindelse med fødeindtagelsen.</p>
			<p>De nye rotteforsøg viste, at det i højere grad var forholdet mellem fedt og kulhydrat, der havde betydning end energiindholdet, der aktiverede belønningssystemer i hjernen.</p>
		</section>
		  </div></body></html>
