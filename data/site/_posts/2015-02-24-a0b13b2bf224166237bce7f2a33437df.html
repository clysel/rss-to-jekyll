---
layout:     post
title: 	    "Fodboldredaktøren: FC Midtjylland er på sikker kurs mod første titel"
post_author:	    
post_date:	    Tue, 24 Feb 2015 09:38:22 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2560383/fodboldredaktoeren-fc-midtjylland-er-paa-sikker-kurs-mod-foerste-titel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Fodboldtrænere elsker at have luksusproblemer. 
</p><p>
Det har Glen Riddersholm i FC Midtjylland. Det er en luksus for ham at have 
’for mange’ gode spillere i sin trup, så det før hver eneste kamp er 
besværligt at vælge den stærkeste start-11’er - og FCM-træneren må være 
forvisset om, at de fleste spillere, som skal tage plads på bænken, absolut 
føler, at de burde have været med på holdet. Spørg f.eks. en mand som Morten 
’Duncan’ Rasmussen. 
</p><h3>
Økonomiske muskler 
</h3><p>
Det er nu, i denne sæson, FCM skal vinde mesterskabet for første gang, og de 
øgede økonomiske muskler i klubben har gjort det muligt at hente 
målmandsforstærkning i skikkelse af Johan Dahlin, ansætte 
superliga-topscorer Martin Pusic og at sige nej til udenlandske klubber, som 
har villet købe både Sylvester Igboun og efterårets superligaprofil Pione 
Sisto. 
</p><p>
Derfor er midtjydernes trup blevet forbedret i bredden, konkurrencen om 
pladserne er skærpet, og det højner givetvis kvaliteten og intensiteten på 
træningsbanen. Og vi oplevede, at det ikke betød det store, at FCM måtte 
undvære en skadet Sisto i forårspremieren mod OB på en mandag aften, da 
guldfavoritterne gav en overbevisende magtdemonstration på hjemmebane i 
3-0-sejren. 
</p><p><b class="ext-link">3-0</b><a class="embeddedlink" href="http://politiken.dk/sport/fodbold/superligaen/ECE2560043/magtdemonstration-af-fcms-guldfavoritter/">Magtdemonstration af FCM's guldfavoritter</a></p><p>
Morten ’Duncan’ Rasmussen befandt sig i rollen som bænkevarmer i 70 minutter 
(indtil han kom ind og fik scoret til 3-0), fordi han angiveligt mangler en 
halv snes procent i at være i topform efter en lang periode i vinter med en 
skade. Derfor fik Martin Pusic debut i startformationen, hvor han leverede 
det arbejde, han skulle, men ikke fik muligheder og chancer for at vise sine 
afslutterkvaliteter. 
</p><p>
På MCH Arena har FCM nu vundet ti kampe på stribe, og hvis nogen havde 
forestillet sig, at midtjyderne skulle føle sig meget truet, fordi FC 
København og Randers FC, fik sikre sejre, da de tog hul på anden 
sæsonhalvdel, var det i hvert fald ikke til at se på banen. De lignede sig 
selv fra efteråret. 
</p><h3>
Modig opstilling af OB 
</h3><p>
Glen Riddersholm har forsikret, at ’holdet i den gule førertrøje’ vil stræbe 
efter at udbygge forspringet og ikke være forsigtig og ’kun’ forsøge at 
holde afstanden til forfølgere. Vi så et angrebsivrigt, aggressivt og i 
perioder velspillende hjemmehold, som var klart bedre end de fynske gæster. 
OB-træner Ove Pedersen havde ganske modigt valgt en 3-4-3-formation, og han 
kunne være tilfreds med debutantangriber Kenneth Zohores præstation. 
</p><div class="art-quote article-box">
<p class="quote"/>
<blockquote>
<p class="quote-txt">
Det vil ikke være nogen stor overraskelse, hvis Brøndby får uafgjort eller 
slår FCM - fordi Brøndby jo henter næsten alle point på det ujævne græstæppe 
derhjemme. 
</p>
<p class="sender">
Søren Olsen 
</p>
</blockquote>
</div><p/><p>
Men om så OB havde spillet efter ’4711-systemet’ eller noget andet, var 
resultatet næppe blevet anderledes. Det var klar kvalitetsforskel, 
individuelt og kollektivt, på førerholdet og tabellens nummer 10. 
</p><p>
Med Jakob Poulsen som dødboldspecialist i en hovedrolle nedlagde FCM en 
modstander, som udviste stor energi før pausen, men ikke havde de 
spillemæssige, offensive midler og værktøjer til for alvor at udfordre Glen 
Riddersholms mandskab. 
</p><p>
Se på topscorerlisten og statistikken over spillere med målgivende oplæg. Her 
kan man læse sig til, hvorfor FC Midtjylland har holdet, der må vinde guld i 
år. Pusic 9 mål, Igboun 8, ’Duncan’ 7, Sisto 7. Sylvester Igboun er nummer 
ét på listen over spillere med flest mål og assister sammenlagt (12), og 
Jakob Poulsen er spilleren med flest assister (nu 7). 
</p><h3>
Brøndby mod FCM og FCK i de næste kampe 
</h3><p>
Brøndby-cheftræner Thomas Frank havde taget den lange tur til Herning for at 
’spionere’ og blive klogere på, hvordan Brøndby på hjemmebane kan slå FCM på 
søndag. Efter 1-0-nederlaget til AaB i Aalborg er Thomas Frank under 
forstærket pres. Det er nemt at sige og skrive – for det er jo rigtigt. Det 
er Brøndbys ambition og erklærede målsætning at blive mindst nummer tre i 
denne sæson efter fjerdepladsen sidste år. 
</p><p><b class="ext-link">1-0</b><a class="embeddedlink" href="http://politiken.dk/sport/fodbold/superligaen/ECE2558350/aab-forlaenger-broendbys-kompleks-med-haelscoring-i-overtiden/">AaB forlænger Brøndbys kompleks med 
hælscoring i overtiden</a></p><p>
Men med FCK- og Randers-gevinsterne, uden store problemer mod henholdsvis FCN 
og FC Vestsjælland, er der lige nu langt op (7 point) til en 
medaljeplacering. Og efter FCM-kampen gælder det for Brøndby opgøret mod FCK 
i Parken. Uha. 
</p><p>
Det vil ikke være nogen stor overraskelse, hvis Brøndby får uafgjort eller 
slår FCM – fordi Brøndby jo henter næsten alle point på det ujævne græstæppe 
derhjemme. Men det vil være overraskende, såfremt Brøndby kan ende i toptre, 
hvis pointgennemsnittet i udekampene ikke forbedres væsentligt i resten af 
sæsonen. Det er utroligt, for dårligt og kritisabelt, at Brøndby kun har 
vundet én af ni kampe på fremmed græs (bedre alle steder end på Brøndby 
Stadion). 
</p><p>
Den ene sejr, 3-0 over FCN, ligger helt tilbage til 31. august. Sølle seks 
gange har Brøndby scoret på udebane, og i de seneste fire kampe på udebane 
har Brøndby ikke lavet mål. Men boldbesiddelses-procenten har været fin 
(AaB-Brøndby 42-58), fremhæver Thomas Frank, som også kunne tælle flest 
skudforsøg og hjørnespark til sit hold søndag aften. Den store trænerstab må 
anstrenge sig ekstra og analysere endnu mere på, hvorfor og hvad der kan og 
skal gøres her og nu for at omsætte spil og afslutninger i udebanepoint. 
</p><h3>
Randers scorer bare målene 
</h3><p>
Den slags statistikker går de vist i øvrigt ikke helt så meget op i hos Colin 
Todd i Randers FC. FC Nordsjælland havde bolden mest (68-32 i procenter) mod 
kronjyderne fredag aften, og Farum-holdet havde flest afslutninger og 
hjørnespark. Men der var tre point med hjem i gæsternes bagage. Det er dem, 
der tæller på tabellen. 
</p><p>
Seks vindere og seks tabere fik vi, da superligaspillerne kom ud af 
vinterhiet. 
</p><p>
Hobros debutanter har kun vundet én gang i de seneste 12 runder – det var 3-0 
over Brøndby i november. Jonas Dal i Hobro er en af de cheftrænere i landets 
bedste fodboldrække, som har problemer af en anden karakter, end hvad Glen 
Riddersholm ’slås med’. 
</p><p class=" bl-elem">
Det er jo ren luksus i FC Midtjylland. 
</p>	
</div>
</div></body></html>
