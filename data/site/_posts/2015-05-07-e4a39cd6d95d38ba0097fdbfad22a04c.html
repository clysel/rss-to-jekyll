---
layout:     post
title: 	    "Redaktør: Terror-redegørelse er sten i skoen for ?statslederen? Thorning"
post_author:	    
post_date:	    Thu, 07 May 2015 16:06:27 +0200
post_site:	    politiken.dk 
post_link:	    http://politiken.dk/indland/politik/ECE2659456/redaktoer-terror-redegoerelse-er-sten-i-skoen-for-statslederen-thorning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En PET-chef er gået af og justitsminister Mette Frederiksen har kaldt 
politiets indsats »kritisabel«. 
</p><p>
Men dermed synes de politiske efterdøninger af Rigspolitiets egen evaluering 
af indsatsen ved terrorangrebene den 14. og 15. februar ikke at have lagt 
sig. 
</p><p>
For sagen giver også Helle Thorning-Schmidt problemer med ’statsleder’-rollen 
og kan have kastet grus i planerne for valgudskrivelsen, mener Politikens 
politiske redaktør Jesper Thobo-Carlsen. 
</p><p>
»Grundsituationen er, at det har kørt glat for Thorning, der på det seneste 
ikke har sat mange fødder forkert. Hun har hævet sin popularitet og pondus 
blandt andet ved sin håndtering af terrorsagen. Den måde, hun greb den an 
på, og den måde hun talte til danskerne, har ifølge meningsmålingerne været 
med til at give hende et løft«, siger Jesper Thobo-Carlsen og fortsætter. 
</p><p>
»Hun høstede anerkendelse bredt i befolkningen, og det har været med til at 
styrke hendes 'statsmandsopbygning' i foråret. Nu var det tæt på, at det 
skulle udmønte sig i en udskrivning af valget. Men med den udvikling, der er 
nu, er der kastet grus i maskineriet. Den sag som var med til at bygge hende 
op, rammer hende nu i nakken«. 
</p><h3>
PET-chef går af
</h3><p>
Politiets redegørelse viser blandt andet, at der gik tre timer efter 
skudangrebet på Krudttønden, før der blev iværksat politibevogtning af den 
jødiske synagoge, hvor en vagt senere mistede livet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2658378/portraet-ambitioes-jurist-fr-vild-i-pets-rodebutik/">Portræt: Ambitiøs jurist fór 
vild i PET’s rodebutik</a></p><p>
I går valgte PET-chef Jens Madsen at tage sin afsked, og justitsminister Mette 
Frederiksen kritiserede ved et efterfølgende pressemøde PET's oplysninger 
til regeringen i sagen, men Venstres formand Lars Løkke Rasmussen beskylder 
i dag regeringen for at ville tørre det politiske ansvar af med en 
embedsmands afgang. 
</p><p>
Kritikken kan også komme til at stænke på statsministerens eget image, 
vurderer Politikens politiske redaktør. 
</p><p>
»Hun havde masser af ros til politiet, men noget af det bliver nu modsagt i 
rapportens konklusoioner. Tæt på et valgt vil det blive brugt maskimalt af 
oppositionen, som godt ved at spørgsmålet om det personlige image er 
vigtigt. Det kan være en så afgørende faktor, at det kan forhindre hende i 
at udskrive valg i de næste uger,« vurderer redaktøren. 
</p><h3>
Kritikken
</h3><p>
Det afgørende i den næste tid er hvor meget subtans, der er i kritikken på ti 
anklagepunkter: Passede regeringen trods gentagne advarsler fra det jødiske 
samfund - og måske også fra PET - ikke godt nok på det jødiske samfund? Og 
forsøger regeringen nu, at tørre ansvaret af på embedsværket? 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2658265/justitsminister-om-terrorangreb-vi-blev-misinformeret-af-pet/">Justitsminister om 
terrorangreb: Vi blev misinformeret af PET </a></p><p>
Ifølge Jesper Thobo-Carlsen er der dog lang vej, før sagen kan ende med en 
eventuel næse til den socialdemokratiske justitisministerer 
</p><p class=" bl-elem">
»Enheldslisten holder stadig døren på klem over for kravet om en uvildig 
undersøgelse, men så tæt på et valg er der ikke noget, der tyder på, at de 
vil gøre alvor af det, og dermed gavne den borgerlige opposition,« siger 
han. 
</p>	
</div>

</div></body></html>
