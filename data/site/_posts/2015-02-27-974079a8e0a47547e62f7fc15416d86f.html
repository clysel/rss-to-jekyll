---
layout:     post
title: 	    "Dna-analyser hjalp to familier med uhelbredeligt syge børn"
post_author:	    
post_date:	    Fri, 27 Feb 2015 09:32:15 +0100
post_site:	    politiken.dk 
post_link:	    http://politiken.dk/viden/ECE2559189/dna-analyser-hjalp-to-familier-med-uhelbredeligt-syge-boern/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lad os få lavet nogle flere genanalyser, siger mange læger: For når vi kender 
en patients dna, kan vi give ham eller hende en mere målrettet behandling, 
end vi kan i dag – og blandt andet vælge den medicin og dosering, som vil 
have den allerbedste bedste virkning. 
</p><p>
Men hvordan ser det ud fra patients side? Kan der virkelig være ekstra hjælp 
at hente, når man har fået sin arvemasse, sit dna, kortlagt? 
</p><p>
Svaret er et ja – et ja ganske uden forbehold – hvis spørger familien 
Thomsen-Kirkeby fra Roum nord for Viborg og familien Truelsen, der bor i 
Kirke Hyllinge på Midtsjælland. 
</p><p>
Begge familier har oplevet at have et sygt barn, som lægerne ikke rigtigt 
vidste, hvordan de skulle behandle. Og begge familier følte, at situationen 
var ret håbløs, lige indtil der blev foretaget en dna-analyse. For så skete 
der noget! 
</p><h3>
Sukkersyge, men hvilken? 
</h3><p>
Familien Truelsen består af mor, Christina Truelsen, far, Remy Truelsen, og to 
døtre, Louise på 9 år og Julie på 6 år. Og det er Louise, der er årsagen 
til, at familien fik et tæt forhold til dna-analyser, fortæller Christina 
Truelsen: 
</p><p>
»På en måde er det en lidt kringlet historie, men den begyndte altså, da 
Louise var 4 år. Da fik hun noget halshalløj – en infektion, som hun ikke 
kunne slippe af med. I første omgang troede lægen, at det kunne være 
kyssesyge, men det var det ikke, viste prøverne. Derimod slog hun ud på 
prøven for sukkersyge«. 
</p><p>
Lægerne mente umiddelbart, at Louise havde type 1-sukkersyge – den type, der 
er insulinkrævende. Senere ændrede de dog opfattelse, siger Christina 
Truelsen: »Vi fik at vide, at Louise havde en mody«. 
</p><p><b class="ext-link">LÆS OGSÅ </b><a class="embeddedlink">Professor kortlægger sit 
ufødte barns arvemasse</a></p><p>
Mody er en diabetesform, der hverken er særlig udbredt eller særlig kendt. Den 
udgør cirka 1-2 procent af alle diabetestilfælde, og der er i dag 
identificeret seks undergrupper af mody, som er stærkt arvelig og viser sig 
tidligt i livet, typisk før 25-års alderen. 
</p><p>
For at give patienten den bedst mulige behandling er det nødvendigt at vide, 
hvilken undergruppe af mody der er tale om, og det kræver en genanalyse. Men 
en sådan analyse fik Louise ikke i første omgang, siger Christina Truelsen: 
</p><p>
»På det tidspunkt var analyserne meget dyrere, end de er i dag, og det var 
hospitalets begrundelse for ikke at dna-teste Louise. Derfor blev udgangen 
på undersøgelserne, at Louise skulle gå til kontrol på Roskilde Sygehus hver 
tredje måned, og at hun skulle have målt sit blodsukker 8-10 gange om dagen. 
Hun fik fra starten diabetesmedicin i tabletform, og hospitalet sagde, at 
det hen ad vejen nok ville ende med, at hun permanent skulle have 
insulinindsprøjtninger«. 
</p><p>
Julie, Louises lillesøster, er født i 2008, og et stykke inde i dette 
svangerskab fik Christina Truelsen konstateret graviditetssukkersyge. 
</p><p>
Lægerne mente, at den burde kunne holdes i ave med en kostomlægning, men da 
det ikke hjalp, blev hun indlagt på Rigshospitalet, der endte med at sætte 
hende i insulinbehandling, til Julie var kommet til verden. 
</p><h3>
Telefon fra Steno 
</h3><p>
Og så gik livet de følgende år ellers sin gang i familien Truelsen. 
</p><p>
Børnene voksede, og Louise tog hver dag sine diabetestabletter og fik målt 
blodsukker 8-10 gange om dagen – lige indtil telefonen ringede en dag i 
2012. 
</p><div class="art-quote article-box">
<p class="quote"/>
<blockquote>
<p class="quote-txt">
Bare det at få sat et navn på problemet ? og selvfølgelig også at få en 
forklaring ? var en stor lettelse
</p>
<p class="sender">
Benny Thomsen 
</p>
</blockquote>
</div><p>Det var fra Steno Diabetes Center, der ville høre, om Christina 
Truelsen kunne tænke sig at være med i et forsøg med en særlig 
diabetesmedicin. 
</p><p>
»Opringningen kom, fordi Steno via Rigshospitalets optegnelser var bekendt 
med, at jeg havde haft sukkersygeproblemer i forbindelse med min anden 
graviditet. Jeg sagde ja, men kunne så alligevel ikke deltage, fordi det 
viste sig, at jeg risikerede at blive undervægtig af medicinen. Så gik der 
et par uger, hvorefter professor Torben Hansen fra Steno kontaktede mig. Han 
havde set både mine papirer og Louises papirer, og nu ville han tilbyde os 
en dna-test. Det sagde vi ja tak til, og det skulle vise sig at få enorm 
betydning. For testen viste, at Louise har mody 2, som hun har arvet fra mig 
– og at jeg har arvet den fra min far, for ham fik vi nemlig også testet«, 
siger Christina Truelsen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/viden/ECE2559190/saadan-staver-man-til-dansker-med-det-genetiske-alfabet/">Sådan staver man til dansker 
med det genetiske alfabet</a></p><p>
I forhold til Louise betød den besked, at hun kunne droppe både 
insulintabletter og de 8-10 daglige blodsukkermålinger – for mody 2 er ikke 
medicinkrævende og giver heller ingen følgesygdomme, siger Christina 
Truelsen: 
</p><p>
»Det har betydet enormt meget for hende og for os som forældre. Vi behøver jo 
ikke længere hele tiden tænke på, om Louises diabetes nu også er 
velbehandlet – og de 8-10 daglige blodsukkermålinger, der i sig selv er 
psykisk belastende, er også fortid. Indtil dna-testen tog min far også 
diabetestabletter hver dag, men dem har han også kunnet droppe«. 
</p><p>
For Louises vedkommende er situationen i dag, at hun blot én gang om året skal 
til kontrol på Roskilde Sygehus, fortæller Christina Truelsen: 
</p><p>
»Det er en kæmpe lettelse i forhold til tidligere, det har virkelig gjort 
vores hverdag nemmere og meget mere ubekymret. Steno har været fantastiske i 
hele dette forløb, det vil jeg gerne sige. Men tænk, hvis Torben Hansen ikke 
havde ringet – så kunne alt have set meget anderledes ud«. <span class="img-contimg-fl-left"><img class="image inlineLightBox" src="http://multimedia.pol.dk/archive/00915/Lucas_gendefekt_915530y.jpg" alt="" border="0"/><span class="caption"><span class="f-img-caption">Svaret. 
</span>Dna-testen gav familien Thomsen-Kirkeby svar på, hvorfor Lucas' vægt steg så voldsomt. Foto: Hans Christian Jacobsen.</span></span></p><h3>
Hvad er der med Lucas’ vægt? 
</h3><p>
Familien Thomsen-Kirkeby i Roum har fire medlemmer: Mor, Mona Kirkeby, far, 
Benny Thomsen, og to sønner, Sebastian på 7 år og Lucas på 6 år. 
</p><p>
Lucas er en kvik dreng, han går i 0. klasse på Bjerregrav Friskole, han klarer 
sig godt i skolen, han er aktiv, og han er næsten aldrig syg. Han har 
imidlertid et problem, som allerede viste sig kort efter fødslen, fortæller 
Benny Thomsen: 
</p><p>
»Lucas havde en normal fødselsvægt, og hans fødsel var ukompliceret. Men lige 
fra starten havde han en glubende appetit – han var ganske enkelt umættelig, 
og han tog meget hurtigt på«. 
</p><p><b class="ext-link">LÆS OGSÅ </b><a class="embeddedlink">Hr. X fik tågede svar med 
posten</a></p><p>
Vægtforøgelsen var voldsom – Lucas vejede 35 kilo, da han var 2 år – og 
lægerne kunne ikke fortælle, hvad der var på færde, siger Benny Thomsen: 
</p><p>
»Det var fortvivlende. Først var han indlagt på Viborg Sygehus, så på Randers 
Sygehus, dernæst på Skejby – og ingen af stederne kunne de give et svar. Min 
kone og jeg vidste jo, at vi ikke proppede Lucas med mad, og alligevel tog 
han cirka 1 kilo på om måneden i denne periode«. 
</p><p>
Til sidst, da Lucas var 3 år, besluttede forældrene at henvende sig til 
medierne, i håb om at en omtale af Lucas’ problemer på en eller anden måde 
kunne skaffe et svar, og historien blev i første omgang bragt i Viborg 
Stifts Folkeblad, der havde den på forsiden. Herefter kom familien i både 
Go’morgen Danmark og Aftenshowet, og i det indslag, Aftenshowet lavede, 
deltog overlæge Jens-Christian Holm fra enheden for overvægtige børn og unge 
på Holbæk Sygehus. 
</p><p>
Udsendelsen gav ikke nogen afklaring på Lucas’ problem, men nogle dage senere 
ringede Jens-Christian Holm, der er en af de førende eksperter inden for 
overvægt hos børn og unge. 
</p><p>
»Han spurgte, om han måtte lave en komplet gentest på os alle fire. Det sagde 
vi med det samme ja tak til, og det skulle vise sig at få meget stor 
betydning«, fortæller Benny Thomsen: 
</p><p>
»Vi fik taget blodprøver på Viborg Sygehus, prøverne blev sendt til 
Jens-Christian Holm, og et par måneder senere kunne vi køre til Holbæk for 
at få resultaterne«. 
</p><p><b class="ext-link">LÆS OGSÅ </b><a class="embeddedlink">Usynlig 3D-kunst kan kun ses 
gennem et elektronmikroskop</a></p><p>
Og nu var der pludselig en forklaring på Lucas’ glubende appetit og voldsomme 
vægtforøgelse. Testen viste nemlig, at han har en meget sjælden gendefekt – 
en såkaldt leptinreceptordefekt – der gør, at han ikke kan regulere sin sult på 
normal vis. 
</p><p>
»Bare det at få sat et navn på problemet – og selvfølgelig også at få en 
forklaring – var en stor lettelse«, siger Benny Thomsen. 
</p><h3>
Medicin har hjulpet 
</h3><p>
Der er ikke nogen helbredelse lige rundt om hjørnet, men Jens-Christian Holm 
har sat Lucas i behandling med en medicin, der har en appetitnedsættende 
effekt, og det har hjulpet, siger hans far: 
</p><p>
»Lucas er stadig konstant sulten – og det er en evig kamp, hvor han vil have 
mere at spise, og vi prøver at give ham mindre. Men medicinen har betydet, 
at han ikke tager så meget på, som inden han kom i behandling. Nu tager han 
cirka 0,7 kilo på om måneden«. 
</p><p>
Lucas vejer i dag 52 kilo, hvilket er cirka dobbelt så meget som en 6-årig 
dreng, der ikke har problemer med at regulere sin sultfornemmelse. For at 
holde hans vægt så langt nede som muligt, vil det være nyttigt at dyrke 
noget sport, men Lucas kan ikke bare begynde at spille fodbold eller 
håndbold, siger Benny Thomsen: 
</p><p class=" bl-elem">
»Spil af den type går så hurtigt, at Lucas ikke kan være med. Men vi giver 
ikke op, og i samarbejde med læger og fysioterapeuter prøver vi nu at finde 
en sportsgren, som kan passe til det, Lucas kan yde. Det bliver muligvis 
svømning«. 
</p>	
</div>
</div></body></html>
