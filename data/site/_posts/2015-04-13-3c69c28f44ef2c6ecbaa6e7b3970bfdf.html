---
layout:     post
title: 	    "Vil Hillary være Stones, Dylan eller Madonna?"
post_author:	    
post_date:	    Mon, 13 Apr 2015 22:18:00 +0200
post_site:	    politiken.dk 
post_link:	    http://politiken.dk/udland/ECE2626807/vil-hillary-vaere-stones-dylan-eller-madonna/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er en grund til, at et rockbands første plader som regel er deres bedste. 
Når de først er blevet berømte, begynder kreativiteten at blive kvalt af 
managere og sikkerhedsvagter. De kan ikke længere drikke sig fulde med 
vennerne på stamværtshuset, og pludselig handler alle deres sange om at 
sidde alene på et hotelværelse på endnu en turne.
</p><div class="art-quote article-box">
<p class="quote"/>
<blockquote>
<p class="quote-txt">
Clinton har benyttet sig af et velkendt Madonna-kneb: Snup de unges 
favoritproducer
</p>
</blockquote>
</div><p>
Nogle få kan løse dette holdbarhedsproblem og stadig være stjerner. Rolling 
Stones gør det ved at lade, som om de er 25 år, og spille deres gamle hits 
for nye generationer. Madonna ved med jævne mellemrum at genopfinde sig selv 
i en ny tids genre og suge ungdommens ideer til sig. Bob Dylan, fordi han er 
Bob Dylan.</p><p>
Hillary Clinton står over for en tilsvarende udfordring, når hun nu igen 
forsøger at blive USA’s præsident. Hvis man tæller tiden som førstedame i 
delstaten Arkansas med, har Clinton været en offentlig figur i mere end 35 
år. I et kvart århundrede har hun været et kendt ansigt over hele 
jordkloden, der er blevet fulgt af den amerikanske sikkerhedstjeneste. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2625522/reaktioner-paa-clintons-kandidatur-hillary-vil-have-dig-til-at-swipe-til-hoejre/">Reaktioner på Clintons 
kandidatur: »Hillary vil have dig til at swipe til højre«</a></p><p>
Hvornår har hun sidst siddet i en bus eller metro eller oplevet den 
almindelige amerikaners problemer som andet en en anekdote til en reception 
eller en statistik i en rapport? 
</p><p>
Da hendes mand var præsidentkandidat i 1992, drillede Clinton-kampagnen den 
daværende præsident, George Bush sr., fordi han under et besøg på messe for 
detailhandel forbløffet viste sin begejstring over den moderne teknologi, da 
han fik forevist en stregkodeskanner ved en supermarkedskasse. Bushs 
overraskede ansigtsudtryk var mest udtryk for, at han ikke havde sat sine 
ben i et supermarked i en menneskealder. 
</p><p>
Nu er det Hillary, der risikerer at virke fjern i forhold til vælgernes 
virkelighed ved at beskrive sin familie som »dead broke« – helt bankerot – 
efter årene i Det Hvide Hus, som hun gjorde for nylig, eller ved som i 2008 
at ankomme til vælgermøder i helikopter.
</p><p>
Som et klart signal om, at det skal være anderles denne gang, tog Hillary og 
hendes folk de godt 15 timers kørsel fra New York til første vælgermøde i 
Iowa som en ærkeamerikansk roadtrip i en minibus.
</p><h3>
Snupper fru Obamas producer
</h3><p>
I 2008 valgte Hillary en Rolling Stones-strategi og gik til valg på sit 
politiske bagkatalog. Hendes erfaring og de velafprøvede clintonske 
slaglinjer fra 1990’erne skulle sikre hende sejren over den unge opkomling 
Barack Obama.
</p><p>
I 1990’erne var Clinton-brandet nyt og spændende og udtryk for, at en ny 
generation rundet af Vietnam, ungdomsoprør og Martin Luther King tog magten. 
Men for de unge generationer i dag er de begivenheder lige så fjerne, som 
Første Verdenskrig var for Bill og Hillary.
</p><p>
De gamle hits solgte ikke nok billetter. Hillary var ikke Mick Jagger.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/int_usa/ECE2625145/analyse-det-vil-hillary-aendre-for-at-vinde-i-2016/">Analyse: Det vil Hillary ændre 
for at vinde i 2016</a></p><p>
Den valgvideo, Clinton lancerede søndag aften, viser, at hun denne gang 
forsøger sig som Madonna. En velkomponeret video med nøje udvalgte 
almindelige amerikanere, der fortæller deres historie. Et sort par, der 
venter barn. To latino-brødre, der åbner deres egen restaurant. En ambitiøs 
asiatisk kvinde i løbetøj. To mænd, der holder i hånd og glæder sig til at 
blive gift, og to kvinder, der kysser.
</p><p>
Der bliver appelleret til den regnbuekoalition, der valgte Barack Obama to 
gange, i stedet for blot den hvide arbejderklasse, der er Clintons stærkeste 
vælgersegment. 
</p><p>
Clinton har benyttet sig af et velkendt Madonna-kneb: Snup de unges 
favoritproducer.
</p><p>
Kristina Schake, der kommer fra en stilling i kosmetikfirmaet L’Oreal, var 
kvinden bag den vanvittigt populære Michelle Obamas image som en sympatisk, 
selvironisk, usnobbet kvinde ved bl.a. at arrangere ’hemmelige’ shoppeture 
for førstedamen i lavprisvarehuset Target, som blev lækket til pressen. 
</p><p>
Nu har Schake den utaknemmelige opgave med at gøre Hillary helt almindelig. Og 
noget tyder på, at det er rollen som bedstemor, der skal løse opgaven.
</p><h3>
Tre Clinton-generationer
</h3><p>
Hvis amerikansk politik har en Bob Dylan, der på sit rå talent for politisk 
formidling bare bliver ved med at være relevant og populær, er det Bill 
Clinton.
</p><p>
Selv Obama måtte ty til Bill Clintons hjælp, da han i sidste valgkamp var i 
krise, og udnævnte i spøg ekspræsidenten til ’minister for at forklare 
ting’, fordi han var bedre til at forklare folk forskellen mellem Obama og 
Mitt Romney end kandidaten selv. I 2008 var Bill også et fast trækplaster i 
sin kones valgkamp, men ifølge USA Today er Bill denne gang blevet 
’baggrundsrådgiver’ i familien.
</p><p>
I stedet er det tre generationer af Clinton-kvinder, der skal på scenen. 
Hillary blev sidste efterår mormor, da Chelsea Clinton nedkom med datteren 
Charlotte. 
</p><p>
Siden har Hillary i sine politiske taler konstant brugt sit barnebarn som 
politisk referencepunkt for alt fra nødvendigheden af klimapolitik til 
ligestilling og debatten om vacciner til børn, hvor hun tweetede sit 
synspunkt under hashtagget #GrandmothersKnowsBest – gør, som den vise 
bedstemor siger. 
</p><p>
Det er ikke blot almindelig bedsteforælderkuller, men også en politisk 
kalkule. Den ældre generation kan sætte sig ind i den fælles bekymring for 
børnebørnenes fremtid. Og for de unge vil Hillary fremstå som den 
tillidsvækkende, kloge og lidt funky bedstemor med slaw i, som alle ville 
ønske var deres egen.
</p><p>
I sladderbladet People fortale Clinton for nylig om sin nye rolle og den 
betydning, hendes egen bedstemor havde i hendes liv.
</p><p>
»Hun udfordrede mig, hun støttede mig følelsesmæssigt, men var også klar i 
sine forventninger til mig. Sådan hen ad ’jeg tror, du kan klare det’ eller 
’hvorfor tror du ikke, du kan’ eller ’jeg syntes, du gjorde det godt, du 
forsøgte virkelig’«.
</p><p class=" bl-elem">
Det er lige præcis den rolle, Clinton gerne vil spille over for en ny 
generation af vælgere i 2016.
</p>	
</div>

</div></body></html>
