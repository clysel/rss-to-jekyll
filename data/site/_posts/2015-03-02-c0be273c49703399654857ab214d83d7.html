---
layout:     post
title: 	    "IDA-ambassadører inspirerer gymnasielever"
post_author:	    71978
post_date:	    Mon, 02 Mar 2015 15:15:04 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/ida-ambassadoerer-inspirerer-gymnasielever-2824
---
<html><body><div><section class="body"><p><figure class="plugin full"><img src="http://karriere.jobfinder.dk/sites/karriere/files/styles/article_inline/public/etf_artikeltop.png?itok=ojFU8XsJ" alt=""/></figure></p>
			<p>‘Bliv ambassadør i øjenhøjde med de unge!’ Sådan lyder opfordringen fra IDA Engineering Club, der søger ingeniører og cand.scient.er til et samarbejde, der skal få gymnasieelever til at interessere sig for naturvidenskab og teknik. Et samarbejde, der er ved at tage fart.</p>
			<p>IDA Engineering Club har netop trykt et katalog med de såkaldte ambassadører. Almindelige medlemmer af Ingeniørforeningen, som frivilligt tager ud på STX og HTX-gymnasier i Jylland og på Sjælland for at holde oplæg om deres profession og inspirere eleverne til fremtidsplanerne. I øjeblikket er der 39 ambassadører.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Vil du videre i karrieren? Klik ind på Jobfinder.</a></p>
			<p>Engineering Club arbejder indtil videre på 19 gymnasier, men i løbet af 2015 stiger antallet til 30. Samtidig har klubben næsten 2.000 elevmedlemmer, der også fungerer som en slags ambassadører og står for at planlægge faglige arrangementer på skolerne.</p>
			<p>»Det er vigtig for os at engagere eleverne på de enkelte skoler og få dem til at føle den der klubånd, der gør, at de har lyst til at arbejde for sagen,« siger Henrik Lemke, der er chefkonsulent og projektleder for IDA Engineering Club.</p>
			<h2>Arbejder benhårdt på synligheden</h2>
			<p>For tiden bliver der arbejdet benhårdt for at øge synligheden af Engineering Club over for lærerne på de gymnasier, som IDA samarbejder med. Det er netop derfor, at klubben har trykt det nye katalog over frivillige-ambassadører.</p>
			<p>»Lærerne skal kunne se, at vi er der og vide, at de kan henvende sig til ambassadørerne, som de vil,« siger Henrik Lemke.</p>
			<p>Når gymnasierne tager kontakt til en af de frivillige ambassadører, aftales det på forhånd, hvad oplægget skal handle om. Men den grundlæggende idé er at gøre undervisningen virkelighedsnær og anvendelsesorienteret, så eleverne kan hente noget inspiration.</p>
			<p>Maskiningeniør Preben Nyhus er en af klubbens ambassadører. Han har været ude og holde oplæg om sit arbejde på to gymnasier i henholdsvis Vejle og Silkeborg inden for den seneste måned.</p>
			<p>I begge tilfælde har gymnasierne rost ham for interessante oplæg, der har omhandlet både hans virke som diplomingeniør, hvor han arbejder med at sælge robotter til Jern- og Metalindustrien og et kursus i brug af 3D-tegneprogrammer og 3D-printer.</p>
			<p>Selv har Preben Nyhus været særlig glad for den positive velkomst fra eleverne.</p>
			<p>»Der har været god interesse og spørgelyst fra eleverne. Det har været rigtig positivt,« lyder hans vurdering af arrangementerne.</p>
		</section></div></body></html>
