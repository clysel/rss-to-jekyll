---
layout:     post
title: 	    "Far holdes bag tremmer for baby-drabsforsøg"
post_author:	    
post_date:	    Fri, 06 Mar 2015 16:27:09 +0100
post_site:	    politiken.dk 
post_link:	    http://politiken.dk/indland/ECE2576931/far-holdes-bag-tremmer-for-baby-drabsforsoeg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En 29-årig mand forsøgte få dage efter fødslen angiveligt ifølge politiet at 
slå sin lille datter ihjel ved at kvæle hende.
</p><p>
Fredag har en dommer i Retten i Lyngby valgt at varetægtsfængsle ham i 14 
dage, mens politiet fortsætter efterforskningen.
</p><p>
Tidligere på ugen valgte en dommer at fængsle manden i tre dage, hvorefter 
retten igen skulle tage stilling til fængslingen, hvilket nu er gjort.
</p><h3>
Holdt en pude over barnets hoved
</h3><p>
Inden retsmødet sagde politikommissær Henning Svendsen fra Nordsjællands 
Politi til Ritzau, at politiet ville begære manden varetægtsfængslet for 
drabsforsøg.
</p><p>
Pigen blev født på Herlev Hospital den 25. februar af en kvinde, som stammer 
fra Makedonien.
</p><p>
Politiet mener, at barnets far har forsøgt at slå den lille pige ihjel, da hun 
var bare to dage gammel. Manden har ifølge sigtelsen holdt en pude over 
barnets hoved.
</p><p>
Manden er desuden sigtet for i endnu et tilfælde at have holdt pigen for næse 
og mund, angiveligt med det formål at dræbe hende.
</p><p>
Det er politiets teori, at mandens motiv har været, at han havde ønsket sig en 
dreng, og at skuffelsen over ikke at få sit ønske opfyldt har drevet ham til 
at forsøge at slå den lille pige ihjel.
</p><h3>
Uvist hvor mange skader barnet har fået 
</h3><p>
Familien bor i Værløse, og det var på baggrund af pårørende til familien, at 
politiet mandag foretog anholdelse af den 29-årige mand.
</p><p>
Ved grundlovsforhøret tirsdag vurderede dommeren, at der ikke var 
tilstrækkeligt grundlag for at fængsle manden, men politiet fik tre døgn til 
at styrke mistankegrundlaget mod ham yderligere.
</p><p class=" bl-elem">
»Vi har morens forklaring og den sigtedes forklaring at gå ud fra, og så er 
barnet blevet undersøgt. Men det tager noget tid at undersøge så lille et 
barn for, hvor alvorlige skader der kan være tale om«, sagde Henning 
Svendsen tidligere fredag.
</p>	
</div>
</div></body></html>
