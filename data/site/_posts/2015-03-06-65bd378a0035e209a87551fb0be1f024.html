---
layout:     post
title: 	    "Rejsearrangører er en uddøende race"
post_author:	    
post_date:	    Fri, 06 Mar 2015 20:51:26 +0100
post_site:	    politiken.dk 
post_link:	    http://politiken.dk/rejser/nyheder/ECE2576618/rejsearrangoerer-er-en-uddoeende-race/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hele verden var i den forløbne uge rejst til Berlin, hvor den tyske hovedstad 
for 49. gang har været vært for verdens største rejsemesse ITB Berlin 
(Internationale Tourismus-Börse Berlin). Messen åbnede onsdag og slutter i 
dag: 
</p><p>
I 26 haller har 10.096 udstillere fra ikke færre end 186 lande forsøgt at 
overbevise messens besøgende om, at netop deres produkt er det, de har brug 
for, når ferien melder sig. 
</p><p>
ITB er en god retningsviser for, hvordan og hvortil verdens millioner af 
turister vil bruge deres feriedage. Politiken har spurgt en række 
messedeltagere om, hvordan de forestiller sig de næste års rejsemønstre. 
</p><h3>
Uddøende race 
</h3><p>
Kineserne kommer i milliontal til Vesten, men de ønsker også, at vi tager 
østpå og besøger dem, fortæller Xiang Shi på Kinas store stand. Med base i 
Frankfurt har han ansvaret for, at så mange europæere som muligt besøger den 
nye stormagt. 
</p><p>
»De fleste kommer stadig i grupper til Kina, men flere og flere rejser også 
dertil individuelt – hele 40 procent. Førstegangsbesøgende rejser som regel 
i grupper, men mange vil gerne tilbage, og så rejser de individuelt«, siger 
Shi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2486112/kinesiske-turister-skifter-rejsemoenster/">Kinesiske turister skifter 
rejsemønster</a></p><p>
Når turisterne har set Beijing, Den Kinesiske Mur, Shanghai, Tibet og pandaer, 
trækker provinserne turisterne væk fra de kendte destinationer og ud på 
landet. Som transportmiddel tager mange turister toget, for det er billigt 
og nemt. Hjemmebesøg er også ved at blive et stort hit ifølge Shi. Det samme 
gælder mad fra de forskellige kinesiske køkkener. Turisterne vil ikke alene 
spise den kinesiske mad, men også lære at lave den. 
</p><p>
Flere og flere af de 33 millioner turister, som årligt besøger Kina, booker på 
internettet, siger Xiang Shi, og det er en tendens, som Guido Neumann fra 
Hamburg Tourismus kan nikke genkendende til. 
</p><p>
»Online, online – det hele foregår på nettet, og turoperatører og 
rejsearrangører i deres nuværende form er en uddøende race. Det bliver 
sværere at sælge pakketure, fordi vi selv kan putte det alt sammen i kurven 
derhjemme ved spisebordet«, spår Neumann. 
</p><p>
Som sælger af <i>city breaks </i>eller storbyferier ser han to trends. 
Det såkaldte grå guld plus 50 år har både tid og penge, og de vil ikke nøjes 
med at se fem seværdigheder, men ønsker kulturoplevelser. Det kan være en 
opera- eller jazzfestival. De 20-35-årige vil opleve noget helt specielt og 
ikke det samme som alle andre. De leder efter den rette café eller helt 
rigtige koncert i små, dunkle lokaler ved Reeperbahn i Hamburg. Og så vil de 
unge gerne møde jævnaldrende. 
</p><h3>
Rejsearrangørens nye rolle 
</h3><p>
Professor Martin Lohmann fra Instituttet for Turismeforskning i Nordeuropa 
(NIT) præsenterede på messen den årlige analyse af tyskernes rejsemønstre. 
Efter præsentationen gav han over for Politiken udtryk for, at han er knap 
så pessimistisk på rejsearrangørernes vegne som Guido Neumann. 
</p><p>
»I fremtiden vil turoperatører og turister kommunikere over nettet. 
Turoperatørerne vil ikke alene følge turisterne på internettet og hjælpe dem 
på rejsen, når der opstår problemer, men også bidrage med planlægningen. I 
Tyskland er der så mange muligheder, at den rejsende har svært ved at 
beslutte sig: ’Skal jeg ligge på stranden i Spanien eller besøge min bror i 
London. Jeg har ikke råd til begge dele’. Den usikkerhed kan turoperatøren 
afhjælpe ved at finde ud af, hvad turisten virkelig vil. Altså de hjælper 
med at finde motivationen«, forudser Lohmann. 
</p><p>
Tyskeren bruger dog fortsat rejsearrangører i langt højere grad end f.eks. os 
danskere. I Storbritannien er rejsearrangørerne sågar ved at få et comeback 
og genåbner kontorer i flere byer. Selv bruger professoren kun en 
rejsearrangør, hvis han skal på en længere rejse, mens han selv arrangerer 
en tur til København. Samarbejdet med rejsearrangøren foregår via e-mail. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2520970/danskerne-rejser-til-oesteuropa-som-aldrig-foer/">Danskerne rejser til Østeuropa 
som aldrig før </a></p><p>
Akkurat som med aviskiosker er Martin Lohmann dog overbevist om, at der vil 
blive færre rejsearrangører. 
</p><p>
Den tendens kan Malcolm Smith, administrerende direktør i IPW – tidligere 
kendt som International Pow Wow – der organiserer USA’s største rejsemesse, 
nikke genkendende til. 
</p><p>
I Skandinavien booker nemlig hele 46 procent på nettet, når de skal ud af 
Europa og ikke mindst til USA. 
</p><p>
»Skandinaverne er gode til sprog, og der er ikke nogen sprogbarriere. Derfor 
kan de nemt selv booke fly, bil og hoteller til en USA-tur. På grund af 
deres sprogkundskaber tør de derfor også godt rejse uden for storbyerne. 
Derfor ligger USA’s nationalparker også på andenpladsen efter shopping over 
de aktiviteter, som skandinaverne foretager sig i Amerika«, siger Smith. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE1273230/dit-badetoej-afsloerer-dig-se-hvilken-ferietype-du-er/">Dit badetøj afslører dig: Se 
hvilken ferietype du er</a></p><p>
Malcolm Smith tilføjer, at den stærke dollar gør, at det nu er en god idé at 
søge uden for amerikanske storbyer som New York, Miami og Los Angeles, fordi 
kost og logi er billigere ude i landet. Det er dog stadig en god forretning 
for skandinaverne at tage på indkøb i USA. 
</p><h3>
Flyselskabernes rolle 
</h3><p>
Det er ikke kun rejsearrangører og turoperatører, som står over for store 
forandringer. 
</p><p>
Transportsektoren må også tilpasse sig de nye tider, fortæller Aage Dünhaupt 
fra airberlin. Flyselskabet sælger allerede pakketure via sit tre år gamle 
rejsebureau airberlin holidays. 
</p><p>
»Vi har især succes, når det gælder weekendophold. Folk booker ikke alene 
flybillet og hotel, men eksempelvis også en limousine, som skal transportere 
dem fra lufthavnen og ind til hotellet. Vores passagerer kan også leje bil 
via os, men hvis vi også skal arrangere eksempelvis koncertbilletter, bliver 
det for kompliceret«. 
</p><p class=" bl-elem">
»For fremtiden kan airberlin dog ikke klare sig udelukkende ved at sælge 
flybilletter. Vi må skabe flere pakker, som er unikke. Vi skal sælge 
rejseoplevelser – noget den rejsende aldrig glemmer. Og det hele foregår 
online, online og online«, understreger Aage Dünhaupt. 
</p>	
</div>
</div></body></html>
