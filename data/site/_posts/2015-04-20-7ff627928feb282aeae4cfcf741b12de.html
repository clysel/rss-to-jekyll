---
layout:     post
title: 	    "Sportsdøgnet: Polakker giver Ole Olsens firma skylden for fiasko ved VM-premiere"
post_author:	    
post_date:	    Mon, 20 Apr 2015 12:52:52 +0200
post_site:	    politiken.dk 
post_link:	    http://politiken.dk/sport/ECE2635174/sportsdoegnet-polakker-giver-ole-olsens-firma-skylden-for-fiasko-ved-vm-premiere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Speedway:</b> Polakkerne giver Ole Olsen og hans firma Speed Sport skylden 
for weekendens fiaskopremiere på VM-serien i speedway. Banen i Warszawa, som 
Speed Sport havde ansvaret for, var ikke sikker nok til, at VM-afdelingen 
kunne gennemføres lørdag aften, og efter 12 heat måtte stævnet stoppes, 
hvorefter det store publikum (cirka 55.000) frustreret kunne udvandre. De 
polske arrangører, PZM, fralægger sig ansvaret for skandalen og slår over 
for flere medier – blandt andre sportowefakty.pl – fast, at det er Ole 
Olsens firma Speed Sport, der ikke har gjort arbejdet godt nok. De polske 
arrangører overvejer at tage retslige skridt mod Speed Sport. Næste 
grandprix køres 16. maj i finske Tampere. 
</p><p><b>Håndbold:</b> To uger efter han annoncerede sit stop hos Skive fH, 
står det klart, hvor den rutinerede træner Ryan Zinglersen fortsætter 
karrieren. Randers HK skriver i en pressemeddelelse mandag, at klubben 
tilknytter Zinglersen som træner for kvindeholdet fra starten af den 
kommende sæson. Han har 16 års trænererfaring at trække på fra både 
ind- og udland og både fra dame- og herrehold.
</p><p><b>Fodbold:</b> Leon Andreasens bundesligaklub Hannover 96 har valgt at fyre 
sin tyrkiske træner Tayfun Korkut efter 13 ligakampe på stribe uden sejr. 
Lørdagens blamage på 0-4 ude mod Bayer Leverkusen blev for meget for 
klubbens ledelse. Holdet har kun to point ned til Paderborn på 
tredjesidstepladsen, der udløser playoff-kampe om en ny sæson i ligaen – og 
tre point ned til direkte nedrykning. Klubben meddeler, at den vil udpege en 
ny træner inden lørdagens ligakamp på hjemmebane mod Hoffenheim. 
</p><p><b class="ext-link">Fodbold: </b>Trods FCK-træner Ståle Solbakkens mange evner, kan denne sæson 
ende uden titler og derfor som en stor <a class="embeddedlink" href="http://politiken.dk/sport/fodbold/superligaen/ECE2634953/analyse-solbakken-kaemper-med-svaer-opgave-i-fck/">skuffelse for 
både klubbens ledelse og mange fans.</a></p><p><b>Badminton:</b> Landstræner Lars Uhre og tidligere assisterende træner 
Jesper Larsen har modtaget penge for at skaffe sponsoren Danisa til 
Badminton Danmark. Det er kommet frem under konflikten mellem forbundet og 
fem af dets eliteudøvere - den såkaldte 'småkagekrig' - hvor Christinna 
Pedersen, Kamilla Rytter Juhl, Joachim Fischer, Mathias Boe og Carsten 
Mogensen er smidt ud af landsholdstruppen, da de ikke vil optræde med 
sponsornavnet på trøjen. Spillerne optræder i forvejen med navnet på deres 
private sponsor, Kjeldsen Cookies, en konkurrent til Danisa, på tøjet. Til 
Ekstra Bladet siger Badminton Danmarks formand René Toft: »Den konstruktion 
skal vi have gjort noget ved. Den blev bragt til ophør, da Jesper Larsen 
opsagde sit job som assisterende landstræner«. 
</p><p><b>Fodbold:</b> Jess Thorup, der er landstræner for U21-landsholdet, 
bekræfter, at Pierre-Emile Højbjerg skal optræde på U21-holdet under EM i 
Tjekkiet til juni, selv om han også er den del af Morten Olsens A-landshold. 
Højbjerg, der har haft sin andel i kvalifikationen, har ved tidligere 
lejligheder ytret ønske om at spille slutrunden, og i efteråret sagde Morten 
Olsen, at han heller ikke ville stå i vejen for at Højbjergs deltagelse. 
EM-slutrunden spilles i Tjekkiet 17.-30. juni.. 
</p><p class=" bl-elem"><b>Håndbold:</b> Mikkel Hansen gjorde, hvad han kunne, da hans PSG-hold 
søndag aften tabte 28-34 til ungarske Veszprem på udebane i Champions 
League. Danskeren scorede 15 af det franske holds mål, men da første opgør i 
Paris var endt 24-24, er PSG ude af betragtning til Final4-stævnet i Köln 
30.-31. maj. Her kommer Veszprem nu med og har selskab af Kielce, Kiel og FC 
Barcelona. 
</p>	
</div>

</div></body></html>
