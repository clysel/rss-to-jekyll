---
layout:     post
title: 	    "Minister: Her er den digitale vælgererklæring"
post_author:	    Adam Fribo
post_date:	    Mon, 20 Apr 2015 13:24:38 +0000
post_site:	    www.version2.dk 
post_link:	    http://www.version2.dk/artikel/minister-her-er-den-digitale-vaelgererklaering-148417?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Alle partibrugere af det kommende system til digitale vælgererklæringer skal logge på med deres personlige NemID, og partierne skal selv taste allerede afgivne vælgererklæringer på papir ind i systemet.</p>

<p>Det fremgår af et <a href="http://www.ft.dk/samling/20141/almdel/kou/bilag/47/1513079.pdf">brev</a> fra Økonomi- og Indenrigsminister Morten Østergaard (R) til folktingets kommunaludvalg.</p>

<p>Af brevet, der er en statusmeddelelse på udviklingen af systemet, kan man læse, at de digitale vælgererklæringer som planlagt er klar i slutningen af foråret 2015.</p>



<p>Og som blandt andet Alternativet tidligere har udtalt bekymring over, skal partierne selv stå for digitaliseringen af de erklæringer, de har modtaget på papir.</p>

<p>»Efter ikraftsættelsen af den digitale løsning skal partierne i en overgangsperiode indrapportere de allerede indsamlede papirbaserede vælgererklæringer i systemet mhp. kontrol af bl.a. valgret og dubletter. Økonomi- og Indenrigsministeriet vil tilrettelægge processen for denne inddatering således, at partierne gives en rimelig frist til at inddatere eksisterende vælgererklæringer på papir,« hedder det i brevet.</p>



<p>Man kan også læse, at borgeren ved brug af systemet kun skal aflevere en emailadresse til kontakt samt den digital vælgererklæring i stedet for det nuværende cpr-nummer, folkeregisteradresse og underskrift.</p>

<p>Ifølge ministeriet vil der komme en præcis dato for idriftsættelse inden udgangen af april måned.</p>
  </section>

  
  
  
  </div></body></html>
