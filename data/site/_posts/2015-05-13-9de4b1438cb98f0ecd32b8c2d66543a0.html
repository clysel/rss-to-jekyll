---
layout:     post
title: 	    "Afgangselever er blevet bedømt af fejlbehæftet it-system siden 2007"
post_author:	    Martin Bernth
post_date:	    Wed, 13 May 2015 06:27:46 +0000
post_site:	    www.version2.dk 
post_link:	    http://www.version2.dk/artikel/afgangselever-er-blevet-bedoemt-af-fejlbehaeftet-it-system-siden-2007-185310?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Folkeskolens afgangselever kan have været fejlbedømt på grund af en it-fejl i et prøvesystem, der har været i anvendelse siden 2007. <a href="http://www.folkeskolen.dk/563511/proeve-uden-computer-i-morgen-paa-grund-af-fejl-i-proevesystemet">Det skriver fagbladet Folkeskolen.</a></p>

<p>Fejlen blev opdaget efter en nyligt afholdt pilottest af en digital læseprøve, der bestod af fem hovedopgaver med hver ti underspørgsmål. Resultaterne blev afleveret til Styrelsen for it og læring, men medarbejderne kunne se, at en stor del af opgavens underspørgsmål tilsyneladende ikke var besvaret.</p>

<p>Systemets fejl bestod angiveligt i, ikke at gemme teksten ved besvarede underspørgsmål, hvis eleven undervejs løb tør for tid og ikke selv havde husket at trykke gem. Det samme system har været brugt til at eksaminere tusindvis af folkeskoleelever i biologi og geografi siden 2007.</p>

<p>Derfor indrømmer kontorchef Rasmus Vanggaard fra ministeriets Kontor for Prøver, Eksamen og Test også, at enkelte elever kan have fået en lavere karakter som følge af it-fejlen, end de egentlig havde været berettiget til.</p>

<p>»Der kan være elever, der har fået én karakter lavere, end de skulle have haft, hvis de har ligget tæt på grænsen mellem to karakterer. Det kan vi ikke udelukke, men det er min vurdering, at det vil være meget få, fordi geografi- og biologiprøven består af mange flere enkeltopgaver og ikke ret mange opgaver med underspørgsmål,« siger han til Folkeskolen.</p>

<p>De elever, der deltog i den fejlbehæftede læseprøve vil nu blive tilbudt en omprøve på papir, ligesom eksaminerne i biologi og geografi i disse dage også vil blive afholdt på papir.</p>
  </section>

      </div></body></html>
