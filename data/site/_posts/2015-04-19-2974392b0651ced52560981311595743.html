---
layout:     post
title: 	    "Regeringen vil stoppe papirvælde "
post_author:	    
post_date:	    Sun, 19 Apr 2015 22:28:42 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2634644/regeringen-vil-stoppe-papirvaelde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En gang for alle skal det være slut med, at læger, sygeplejersker og andet 
hospitalspersonale drukner i unødigt papirvælde, der stjæler tid fra det 
væsentlige: patienterne. 
</p><p>
SR-regeringen går nu til angreb på hospitalernes omfattende dokumentations- og 
registreringskrav og afskaffer fra årsskiftet den udskældte Danske 
Kvalitetsmodel, som hospitalerne har været tvunget til at efterleve siden 
2005. 
</p><p>
»Det her gør op med det målingsregime, vi har haft. Kritikken fra 
sundhedspersonalet har været massiv, for de har ikke kunnet se, hvorfor de 
har skullet registrere alt muligt. Eller hvordan det kommer patienterne til 
gavn. Så lad os fokusere anderledes«, siger sundhedsminister Nick Hækkerup 
(S), der i dag lancerer regeringens ’Nationalt kvalitetsprogram på 
sundhedsområdet 2015-2018’. 
</p><h3>
Kommer patienterne til gavn 
</h3><p>
I stedet for at måle hver enkel lille del i patientbehandlingen vil regeringen 
fremover opstille overordnende nationale mål, som de enkelte 
hospitalsafdelinger så skal finde metoder til at opnå. 
</p><p>
Ministeren kalder det en »kæmpe ændring«, når personalet fremover skal bruge 
mindre tid på registreringer – tid, der gerne skulle komme patienterne til 
gavn. 
</p><p>
»Jeg håber meget, man vil sige, at det var fandeme dejligt. At det, man har 
opfattet som en bureaukratisk registrering, nu er væk«, siger Hækkerup. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE2369207/ingen-har-lyst-til-at-bruge-saa-meget-energi-paa-noget-der-ender-i-skraldespanden/">»Ingen har lyst til at bruge 
så meget energi på noget, der ender i skraldespanden«</a></p><p>
Tidsrøvende dokumentationskrav har i årevis fyldt massivt på hospitalerne. En 
Kronik i Politiken i 2011 antændte en protestbevægelse i hospitalsverden, så 
hver femte læge i hovedstaden kort efter havde skrevet under på, at de var 
tynget af utallige registreringer. Derfor glæder regionerne sig også over, 
at tøjlerne slippes: 
</p><p>
»Vi er klar«, siger formand for Danske Regioner Bent Hansen. 
</p><p>
Han forestiller sig, at kommende forpligtende nationale kvalitetsmål 
eksempelvis kan sætte tal på, hvor meget hospitalsdødeligheden, antallet af 
genindlæggelser eller infektioner opnået på hospitalet skal reduceres. 
</p><p>
»Eller andre mål, der betyder noget, og som er meningsfyldte for personale og 
patienter«, siger regionsformanden. 
</p><h3>
Sygeplejersker: Rigtig positivt 
</h3><p>
Venstres sundhedsordfører, Sophie Løhde, mener, at kvalitetsmodellen »har 
været et godt og vigtigt værktøj. Men tidspunktet er også kommet, hvor det 
er på tide at sende den på slankekur. Det er fornuftigt, at vi i højere grad 
også tager fat på det, man kunne kalde kvalitet for patienterne«, siger hun. 
</p><p>
Lægeforeningens formand Mads Koch Hansen er sikker på, at dagens udmelding vil 
glæde landets hospitalslæger. Alligevel lader han fortsat champagnen stå. 
</p><p>
»Det giver helt klart nye muligheder, at sygehusdelen af kvalitetsmodellen nu 
nedlægges. Men før hænderne ryger jublende i vejret, skal vi selvfølgelig 
vide, hvad vi helt præcis får i stedet for«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2389129/jordemoder-vi-spilder-vores-tid/">Jordemoder: Vi spilder vores 
tid</a></p><p>
Sygeplejerskernes formand, Grethe Christensen, kalder det »rigtig positivt, at 
regeringen har lyttet til de sundhedsprofessionelles bekymringer«. 
</p><p>
Sundhedsministeren vil nu invitere de relevante sundhedsaktører, så de i 
fællesskab kan udvikle de nye kvalitetsmål: 
</p><p>
»Det er enormt vigtigt, at vi laver de nye mål sammen med kommuner, regioner, 
patienter og de faglige organisationer, da målene skal forankres i den 
virkelighed, de lever i derude«, siger Hækkerup. 
</p><p class=" bl-elem">
Kvalitetsmodellen skal fortsat benyttes hos de praktiserende læger og 
praktiserende speciallæger. 
</p>	
</div>

</div></body></html>
