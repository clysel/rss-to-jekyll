---
layout:     post
title: 	    "Portræt af Rust: Den balstyriske dreng i musikklassen fylder 25 år"
post_author:	    
post_date:	    Thu, 26 Feb 2015 11:28:53 +0100
post_site:	    politiken.dk 
post_link:	    http://politiken.dk/ibyen/koncert/ECE2562811/portraet-af-rust-den-balstyriske-dreng-i-musikklassen-fylder-25-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Guitaristen løfter sit instrument om bag nakken, hvor han lader fingrene danse 
hen over gribebrættet i en energisk solo. 
</p><div class="art-fakta article-box">
<h4 class="">
25 år med Rust</h4>
<div class="fakta-body" data-buildingblock="embedded_factboxlink">
<ul><li class=" bl-elem">Spillestedet og natklubben Rust åbner 2. februar 1990 i Next Stop 
Sovjet-bevægelsens hus på Guldbergsgade. </li></ul><ul><li class=" bl-elem">Rust strækker sig i dag over 3 etager og er opkaldt efter tyskeren Mathias 
Rust, der i 1987 landede på Den Røde Plads i Moskva i en flyver. </li></ul><ul><li class=" bl-elem">I 1998 opstår onsdagsklubben ’Club Lust’ på Rust og indleder en ny æra, hvor 
stadig flere dj’s gæster Rust. </li></ul><ul><li class=" bl-elem">Året efter - i 1999 - åbner kælderklubben ’Bassment’, en scene dedikeret til 
elektronisk musik. </li></ul><ul><li class=" bl-elem">I 2005 skød en dørmand fra Rust mod en gruppe unge mænd efter at være blevet 
overfaldet. To blev ramt og én døde under skudepisoden. </li></ul><ul><li class=" bl-elem">I juni 2007 opstod en brand i garderoben på Rust, der efterfølgende måtte 
holde lukket i ni måneder på grund af skaderne. </li></ul><ul><li class=" bl-elem">I Rusts 25-årige levetid har blandt andre Basement Jaxx, Moby, Justice, 
Grandmaster Flash og M.O.P. kigget forbi, ligesom også danske Kashmir, 
Dizzy Mizz Lizzy, Trentemøller og Spleen United har spillet der. </li></ul><ul class=" bl-elem"><li class=" bl-elem">Fredag 27. februar fejrer Rust sin 25-års fødselsdag med en kæmpe fest, hvor 
blandt andre Djämes Braun og Djuma Soundsystem kigger forbi. I de 
kommende måneder holder Rust desuden en række andre 
fødselsdagskoncerter. Programmet kan ses på <a target="_blank" href="http://www.rust.dk/pages/koncerter.php">Rusts 
hjemmeside</a><i class=" bl-elem">(eksternt link)</i></li></ul></div>
</div><p/><p>
Forsangeren springer over monitoren, ned fra scenen og lander på gulvet blandt 
publikum, mens han råbende proklamerer: »I er et fedt publikum. Vi kan godt 
lide jer!«. 
</p><p>
Lyden er tæt af distortion, torden-trommer og motorcykelrock, mens publikum 
sjosker rundt i den obligatoriske fadøl, der allerede er spildt. 
</p><p>
Bandet ’Rebels Without A Cause’ er et af ni bands, der under aftenens 
musikkonkurrence på Rust håber på at vinde publikums hjerter og blive stemt 
videre til at spille i Lille Vega. Musikkonkurrencen har i flere år været en 
del af Rust, der i februar i år kan fejre 25-års fødselsdag. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Rust_fylder_25__r_916263y.jpg" alt="" border="0"/><span class="caption"><span class="f-img-caption">GENREMIX. 
</span>Aftenens Emergenze-koncert er en blandet cocktail af alt fra soul til tung rap og black metal. Foto: Lasse Kofod.</span></span></p><p>
Rust blev etableret i 1990 af en række unge fra Next Stop-bevægelsen, der var 
en gruppe frivillige, samfundsengagerede unge fra Norden, som i slutningen 
af 80'erne rejste til det smuldrende Sovjetunionen, hvor de arrangerede en 
række kulturelle projekter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE442261/rust-i-nyt-design-genaabner-til-februar/">Rust i nyt design genåbner til 
februar</a></p><p>
Siden da har Rust lagt hus til koncerter med etablerede bands fra indland og 
udland. 
</p><p>
Men sin græsrods- og til tider fanden-i-voldske tilgang har klubben været med 
til at sende upcoming danske kunstnere flyveklar ud i verden og lagt lokaler 
til en lang række onsdags- og torsdagsfester og legendariske morgenfester. 
</p><p>
Og på fredag kan spillestedet altså fejre, at det i et kvart århundrede har 
været med til præge og skubbe grænserne for dansk musik- og klubliv. 
</p><p><b>Også et sted for upcoming kunstnere</b></p><p>
Aftenens brogede bandskare har tiltrukket en endnu mere broget publikumsskare. 
Foran scenen står forældre i pæne jakker og med grå stænk i håret, unge med 
læderjakker og dreadlocks, og i et hjørne står en gruppe unge med store 
dunjakker og kasketter, der sidder så højt, at de nærmest svæver ovenpå 
hovedet. 
</p><div class="art-quote article-box">
<p class="quote"/>
<blockquote>
<p class="quote-txt">
.. så kunne man gå fra en hiphop-dj og direkte over til Balkan-inspireret 
kædedans. Det var nogle helt vanvittige musikalske overgange og episoder, 
hvor både vi og publikumtænkte: Hvad fanden skete der lige der?
</p>
<p class="sender">
Morten Varano, musiker og Rust-direktør 
</p>
</blockquote>
</div><p/><p>
Dunjakkerne rykker de helt op foran scenen og står klar til at filme med 
mobiltelefonerne, da den unge fyr 'Prelle' med undercut og tatoveringer på 
halsen som den næste træder ind på scenen. To unge piger i sorte kjoler 
synger tostemmige r n’ b-fraser, mens 'Prelle' rapper om det med penge, 
livet på gaden og opbakning hjemmefra. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Rust_fylder_25__r_916219w.jpg" alt="" border="0"/><span class="caption"><span class="f-img-caption">UPOLERET. 
</span>Indretningen har skiftet udseende i løbet af spillestedets 25-årige historie. Fra 50'er-retro til plyslamper fra Henrik Vibskov og dunkel natklub - men altid med en upoleret råhed. Foto: Lasse Kofod.</span></span></p><p>
Mellem numrene proklamerer 'Prelle' med en blanding af selvsikkerhed og 
generthed, at: »nu kommer der en sang, de fleste af jer nok kender«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE328577/brand-paa-spillestedet-rust/">Brand på spillestedet Rust </a></p><p>
»Det er vigtigt for os på Rust at være et spillested for upcoming navne. Vi 
synes, det er fedt at være med til at opdage nye navne, og nogle gange 
booker vi bands, som måske ikke er helt flyveklare, men hvor vi kan se, at 
de vil have godt af at spille foran et publikum. Der er mange bands, som har 
startet deres karriere her, men nu er stukket af og spiller på større scener 
som Vega og Pumpehuset«, siger Morten Varano, der er musiker og direktør på 
Rust. 
</p><p>
»Men heldigvis kommer mange stadig tilbage og spiller her. Det betyder meget 
for os, at en del af dem stadig føler et tilhørsforhold hertil«. 
</p><p><b>»Rust er sgu for alle«</b></p><p>
Også genrediversiteten er en afgørende del af Rusts identitet. 
</p><p>
Gennem tiden har Rust lagt scene til alt fra store, internationale hip hop 
navne, til grungebands, housegiganterne Basement Jaxx og electro-duoen 
Justice. 
</p><p>
»Det er vigtigt for os at kunne rumme både det nye, det gamle og en bred palet 
af genrer – selvfølgelig med en rød tråd«, forklarer Morten Varano, der dog 
medgiver, at det også kan være en udfordring: 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Rust_fylder_25__r_916213y.jpg" alt="" border="0"/><span class="caption"><span class="f-img-caption">ELEKTRONIKA. 
</span>Indgang til kælderklubben 'Bassment', der ligger i kælderen på Rust og er dedikeret til den elektroniske dansemusik. Foto: Lasse Kofod.</span></span></p><p>
»Samtidig kan genrerne også clashe. Det var særligt tydeligt, da klezmer - og 
balkanmusik var oppe i nattelivet; så kunne man gå fra en hiphop-dj og 
direkte over til Balkan-inspireret kædedans. Det var nogle helt vanvittige 
musikalske overgange og episoder, hvor både vi og publikum tænkte: Hvad 
fanden skete der lige der?«. 
</p><p>
Senere på aftenen dukker den danske dj Phase 5 op. Han er iført en 
Alis-tracksuit jakke og en garvet rotte på Rust, hvor han har dj’et »i hvert 
fald 100 gange og nok også mere, når man tæller gæsteoptrædener og 
gratis-gigs med«, fortæller han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE147523/doermand-fra-rust-foelte-sig-truet-med-vaaben/">Dørmand fra Rust følte sig 
truet med våben</a></p><p>
Om lidt skal han op og vende plader på natklubben efter aftenens koncert, men 
inden fortæller han, hvorfor han bliver ved at vende tilbage: 
</p><p>
»Det er skidehyggeligt at spille her på Rust, og det er et helt nede på 
jorden-spillested. Der er altid folk på gulvet, til vi lukker, og der kommer 
alle mulige typer. Det er jo Nørrebro! Her er meget mere mangfoldigt end på 
de fleste klubber i København, hvor man med musikken prøver at ramme en 
bestemt genre eller et bestemt publikum«, siger han og fortsætter: 
</p><p>
»Rust er sgu for alle. Det er lidt som at komme hjem, når jeg spiller her«. 
</p><p><b>»Ikke så meget pjat og planlægning - bare stiv pik og håret tilbage«</b></p><p>
I det hele taget har Rust fra starten været lidt af en balstyrisk gadedreng og 
en ener inden for sit felt. 
</p><p>
»I Rusts første år var der næsten ingen spillesteder uden for Indre By, og 
Sankt Hans Torv og miljøet omkring Rust eksisterede ikke. Siden da er meget 
sket, og Nørrebro som bydel begyndte at udvikle sig – sammen med Rust«, 
siger Morten Varano. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Rust_fylder_25__r_916221y.jpg" alt="" border="0"/><span class="caption"><span class="f-img-caption">MANGFOLDIG. 
</span>Publikum, der kigger forbi under aftenens koncert og natklub på Rust er en pose blandede bolscher. Fra rock-hovederne og de hardcore rave-dansere til de studerende, som bare kommer for at få en øl og et slag bordfodbold. Foto: Lasse Kofod.</span></span></p><p>
Rust underskrev sig de første år med undertitlen ’Stiv pik og håret tilbage’ 
på spillestedets plakater og t-shirts. 
</p><p>
Og det afspejler meget fint spillestedets filosofi, mener Morten Varano. 
</p><p>
»Jeg har fået historien genfortalt, men Rust tog angiveligt sloganet ’stiv pik 
og håret tilbage’, fordi der var en ansat, som altid gik rundt og sagde det 
herinde. De var nok en gruppe, der havde den tilgang til at drive Rust: ikke 
så meget pjat og planlægning, bare stiv pik og håret tilbage. I 
virkeligheden er det nok også lidt den tilgang, vi stadigvæk har«, siger 
han. 
</p><p>
Op gennem 90'erne begyndte en række onsdags- og torsdagsklubber at pible frem 
på Rust, der siden også kom til at danne ramme om en række vilde rave- og 
homofester. 
</p><p>
Men der har også været episoder, hvor Rust og miljøet omkring har vist for 
meget tænder. 
</p><p>
I 2005 skød en dørmand fra Rust mod en gruppe unge mænd efter at være blevet 
overfaldet. To brødre blev ramt og én døde under skudepisoden. Gruppen, der 
overfaldt dørmanden, var angiveligt utilfredse med, at Rusts 
overvågningskameraer også overvågede hashsalget i gaden. 
</p><p>
Og to år senere - i juni 2007 - kastede en gerningsmand en brandbombe ind 
gennem et vindue på Rust, hvor der opstod en brand i garderoben. Branden 
spredte sig til resten af huset, Rust måtte efterfølgende holde lukket i ni 
måneder på grund af skaderne, og gerningsmanden blev aldrig fundet. 
</p><p>
»Rust er åbent for alle, og den slags kan ske, når man er en del af et 
offentligt sted og nattelivet. Det er jo Nørrebro på godt og ondt. Vi elsker 
mangfoldigheden, men selvom der er sket en positiv udvikling i bydelen, 
ligger der jo også socialt belastede områder i nærheden. Men det er svært at 
gardere sig mod en brandbombe, og gerningsmanden blev aldrig fundet. Og 
skyderiet skete uden for Rusts åbningstid og var en del af en intern strid, 
så det lod vi politiet opklare«, siger Morten Varano. 
</p><p>
»Men den slags episoder påvirker os selvfølgelig, og vi reflekterer over dem. 
Vi føler et stort ansvar over for gæsternes sikkerhed - også når vi holder 
Distortion, og folk kravler op på en husmur, de kan falde ned fra. Vi gør 
meget for sikkerheden og for at passe på vores gæster, og vores dørmænd 
visiterer alle. Samtidig vil vi gerne være med til at trække området i en 
positiv retning. Efter skudepisoden holdt vi en koncertrække, hvor vi 
samlede ind til et kommunalt projekt, som var et tilbud til socialt udsatte 
unge på Nørrebro«. 
</p><p><b>Krammedans, hashrøg og knytnæver i skridtet</b></p><p>
Over midnat er bandkonkurrencen slut, og både rockgruppen ’Rebels Without a 
Cause’ og rapgruppen ‘Prelle’ bliver stemt videre til Lille Vega. 
</p><p>
Natklubholdet rykker ind og dørene til 'Bassment'-kælderklubben når knap at 
åbne, før folk maser ind. 
</p><p>
Et par krammedanser intenst, mens en fyr med et duftslør af hashrøg går forbi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE210891/natkoncerter-giver-flere-besoegende-paa-rust/">Natkoncerter giver flere 
besøgende på Rust</a></p><p>
På Rusts stueetage vrider folk sig allerede på dansegulvet til tonerne fra ’No 
Diggity’, mens der bliver mere og mere proppet foran baren. 
</p><p>
Bag sin mikserpult drejer Phase 5 knapper i det mørkerøde lys, mens bassen 
banker så hårdt, at det kan mærkes i brystkassen. Rutineret skruer og 
finjusterer han, mens han sørger for at Alicia Keys og Jay Z’s ’Empire State 
of Mind’ fader perfekt over i Missy Elliotts ‘Get Ur Freak On’. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Rust_fylder_25__r_916243y.jpg" alt="" border="0"/><span class="caption"><span class="f-img-caption">HUS-DJ. 
</span>Phase 5 startede med at spille på Rust, fordi hans dj-ven Typhoon stod bag onsdagsklub. Siden da har han spillet over 100 koncerter på stedet - med alt fra hip hop til raggaeton, trap og dance. Foto: Lasse Kofod.</span></span></p><p>
På et repos ved siden af dansegulvet står fire unge mænd, som skiftevis 
drikker øl og slår hinanden med knytnæver i skridtet, mens en pige ved siden 
af danser ekspressivt med med slaskede spaghetti-arme. 
</p><p>
I lyset af en blitz fra en filmende Iphone råbesynger en ung fyr ind i en 
lyserød plastikpik. 
</p><p>
En mørk fyr danser sensuelle salsatrin med en pige med et mørkt, krøllet hår. 
Skiftevis danser de tæt ansigt til ansigt, eller ryg mod mave, mens de 
cruiser af sted i takt til musikken. 
</p><p>
Selvom den frække gadedreng Rust er blevet ældre, kan stedet ikke lægge skjul 
på sin vildskab ud på de sene nattetimer. 
</p><p class=" bl-elem">
Udenfor har regnen gjort den februargrå Guldbergsgade om muligt endnu mere 
grå, men indenfor på Rust fortsætter de eksotiske rytmer.
</p>	
</div>
</div></body></html>
