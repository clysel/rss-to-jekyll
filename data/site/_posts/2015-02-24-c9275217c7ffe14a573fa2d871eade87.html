---
layout:     post
title: 	    "Hakket kylling trækkes tilbage efter fund af salmonella"
post_author:	    
post_date:	    Tue, 24 Feb 2015 08:58:55 +0100
post_site:	    politiken.dk 
post_link:	    http://politiken.dk/mad/ECE2560281/hakket-kylling-traekkes-tilbage-efter-fund-af-salmonella/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hakket kyllingekød solgt i Coop-butikker og Rema 1000 i hele landes kaldes 
tilbage, da der er fundet salmonella 
</p><p>
Der er blevet påvist salmonella i hakket kyllingekød solgt i Coop-butikker og 
Rema 1000 over hele landet. Kødet er produceret af virksomheden HKScan. 
Derfor opfordres kunder til at kassere kødet eller levere det tilbage til 
supermarkedet. 
</p><p>
Det oplyser Fødevarestyrelsen på sin hjemmeside. 
</p><p>
»HKScan Denmark har i en egenkontrolprøve af kyllingekød benyttet til 
produktion af hakket kyllingekød påvist salmonella. Virksomheden trækker 
derfor det hakkede kød tilbage«, lyder det på hjemmesiden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2474803/klarlund-pas-paa-bakterierne-hvis-du-vil-undgaa-ledsygdom/">Klarlund: Pas på bakterierne, 
hvis du vil undgå ledsygdom</a></p><p>
Specifikt drejer det sig om flere forskellige pakker med hakket kylling. 
</p><p>
Der er tale om pakninger fra varemærket Coop i både 1000 gram og 400 gram 
portioner. Kyllingen er i de store pakker produceret 21. og 22. februar, 
mens der er tale om en produktionsdato fra 21. februar for de mindre pakker. 
I begge tilfælde har kødet en fedtprocent på syv til 10. 
</p><p>
Kødet er solgt i Coop-butikker i hele landet. 
</p><p><b>Pas på kyllingelasagne</b><br/>
Derudover kaldet også 'Hakket kylling/Lasagne' fra mærket Rose tilbage. 
Produktet er i en pakke på 400 gram og er produceret mellem 21. og 22. 
februar. Pakkerne er solgt i Netto-butikker landet over. 
</p><p>
Yderligere kaldes hakket kylling i pakker på 450 gram fra mærket Smagfuld 
tilbage. Kødet er produceret 21. februar. Kødet er blevet forhandlet af Rema 
1000 butikker i hele landet. 
</p><p>
Virksomheden råder kunder, der har købt kyllingekødet, til at kassere det 
eller levere det tilbage til butikken, hvor de har købt pakken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE2476511/vi-stoler-lige-saa-lidt-paa-koed-som-paa-brugte-biler/">Vi stoler lige så lidt på kød 
som på brugte biler</a></p><p>
»Hvis kødet ikke gennemsteges eller ved fejlhåndtering krydsforurener andre 
fødevarer, kan man blive smittet med salmonella. Symptomerne ved en 
salmonellainfektion kan blandt andet være diarré, kvalme, mavesmerter, 
opkast og feber«, advarer Fødevarestyrelsen. 
</p><p class=" bl-elem">
Kunder skal være opmærksomme på, at de angivne datoer er produktionsdatoen – 
altså hvornår kødet er pakket. 
</p>	
</div>
</div></body></html>
