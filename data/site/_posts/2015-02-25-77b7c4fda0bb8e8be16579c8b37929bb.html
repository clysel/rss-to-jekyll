---
layout:     post
title: 	    "Bodil Jørgensen: »Så tog han et fodbad oppe i håndvasken foran alle eleverne«"
post_author:	    
post_date:	    Wed, 25 Feb 2015 22:12:20 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2560523/bodil-joergensen-saa-tog-han-et-fodbad-oppe-i-haandvasken-foran-alle-eleverne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<i>Politikens Undervisningspris er støttet af Lundbeckfonden.</i>
</p>
</div>
</div>
<p>
Den 53-årige skuespiller, Bodil Jørgensen, fik både tårerfremkaldende og sjov 
undervisning af sin far, da hun var elev på Østerbyskolen i Vejen. 
</p><p>
»Min far var lærer på den skole, jeg gik på og han gjorde selvfølgelig et 
uudsletteligt indtryk på mig, fordi han var min far«. 
</p><p>
»Han underviste i tysk, og når han skulle fortælle om adverbier - altså de der 
an, auf, hinter, in, neben, über, unter, vor, zwischen, så tog han et fodbad 
oppe i håndvasken i skoleklassen foran alle eleverne, mens han så fortalte: 
Ich nehme meine schue auf, ich nehme meine strümpfe auf«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2559807/saadan-indstiller-du-en-laerer-til-politikens-undervisningspris/">Sådan indstiller du en lærer 
til Politikens Undervisningspris </a></p><p>
»Der var engang nogle drenge, der holdt døren for ham inde i klassen, så han 
ikke kunne komme ind. Og så gik min far hele vejen uden om skolen og 
kravlede ind af klassens vindue, og så var han pludseligt inde alligevel«. 
</p><p>
»Sådan nogle ting glemmer elever jo aldrig«.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/ECE2560298/orgi-e-om-laerer-og-saa-stillede-han-sig-op-paa-katederet-og-begyndte-at-danse/">Orgi-E om lærer: »Og så 
stillede han sig op på katederet og begyndte at danse«</a></p><p>
»Jeg havde ham også til religion. Han kunne få os til at græde, når han 
fortalte om guds nåde og velsignelse. Han berigede os med historier, som han 
tillagde noget ekstra. Det var ikke bare lærdom, det var også visdom«.
</p><p class=" bl-elem">
»Hvis nogle havde ham som vikar, så fik de ham altid til at fortælle om 2. 
verdenskrig, dengang han vildledte nogle tyske soldater. Han tog røven på 
dem som 15-årige. Han sagde bare til soldaterne, ’I skal gerade aus’, og så 
ledte han dem ud på en eller anden mark. Drengene syntes, det var vildt 
sjovt, at han havde snydt nazisterne«.
</p>	
</div>
</div></body></html>
