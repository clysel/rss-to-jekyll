---
layout:     post
title: 	    "18-årig fængslet i 26 dage for at hjælpe Omar el-Hussein med drab"
post_author:	    
post_date:	    Sat, 28 Feb 2015 12:35:03 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2567899/18-aarig-faengslet-i-26-dage-for-at-hjaelpe-omar-el-hussein-med-drab/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under <b>det værste angreb</b> 
på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og tre 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Endnu en ung mand er blevet varetægtsfængslet i kølvandet på attentaterne i 
København for to uger siden. 
</p><p>
Der er tale om en 18-årig mand, der under et grundlovsforhør i Københavns 
Dommervagt er blevet varetægtsfængslet i 26 dage. 
</p><p>
Han er sigtet for medvirken til de to drab på henholdsvis Finn Nørgaard ved 
Krudttønden 14. februar og Dan Uzan ved synagogen i Krystalgade 15. februar 
samt i alt fem drabsforsøg på politimænd på de to gerningssteder. 
</p><p>
Helt konkret drejer sigtelsen sig om, at han skulle have anskaffet en 
skudsikker vist samt mindst en kniv til gerningsmanden, der selv blev skudt 
og dræbt af politiet i Krystalgade. 
</p><p>
Han er sigtet efter straffelovens paragraf 237, hvori det lyder, at »Den, som 
dræber en anden, straffes for manddrab med fængsel fra 5 år indtil på 
livstid«. Det var kun reportere og tegnere fra pressen, der overværede 
retsmødet, da ingen pårørende var mødt op. 
</p><h3>
Navneforbud 
</h3><p>
Den unge mand blev anholdt af politiet fredag formiddag 10.37 og er den 
tredje, der forbindes med terroren. Under grundlovsforhøret i dommervagten i 
Københavns Politigård sad den unge mand, der under retsmødet var iført rød 
træningstrøje og posede jeans, med foldede arme og modtog sigtelsen uden at 
at bevæge sig. 
</p><p>
Men da der blev begæret navneforbud af hensyn til ikke at udsætte den sigtede 
for unødig krænkelse, rakte han armen i vejret for at sige noget, men hans 
advokat bad ham hurtigt tage den ned igen. 
</p><p>
Efter en kort konference bag lukkede døre, nægtede den sigtede sig skyldig i 
sigtelsen og ville ikke udtale sig yderligere under retsmødet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2567789/omar-el-hussein-koerte-i-taxa-til-terrorangreb/">Omar el-Hussein kørte i taxa 
til terrorangreb</a></p><p>
Anklageren begærede, at resten af mødet skulle foregå for lukkede døre af 
hensyn til den omfattende efterforskning, som politiet er i gang med, og på 
trods af pressens protester, valgte dommeren at følge ønsket. 
</p><p>
I forvejen sidder to mænd varetægtsfængslede, mistænkt for at hjælpe 
terroristen bag angrebene med at skjule gerningsvåbnet og med at holde sig 
skjult efter det første skyderi, der var rettet mod et møde om 
ytringsfriheden på Østerbro. De to fik torsdag deres varetægtsfængsling 
forlænget i fire uger, sigtet for medvirken til drab og drabsforsøg. 
</p><p>
Anklageren, Stig Fleischer, erklærer sig efter grundlovsforhøret tilfreds med, 
at den 18-årige blev varetægtsfængslet men med henvisning til de lukkede 
døre, ønsker han ikke at gå i dybden med sagen. 
</p><p>
»Jeg er godt tilfreds med, at den her person også er blevet varetægtsfængslet 
i den her meget alvorlige sag«, siger Stig Fleischer til TV 2 News. 
</p><p>
Han beskriver anholdelsen som et resultat af grundigt politiarbejde. 
</p><p class=" bl-elem">
»Politiet er i gang med at lægge en masse brikker i puslespillet sammen, og 
det er det, der fører til anholdelsen«, siger han. 
</p>	
</div>
</div></body></html>
