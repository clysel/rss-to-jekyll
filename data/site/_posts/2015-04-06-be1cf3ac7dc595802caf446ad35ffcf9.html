---
layout:     post
title: 	    "Lev Tolstojs ?Ivan Iljitjs død? er én lang beskrivelse af en bureaukrats pinefulde død"
post_author:	    
post_date:	    Mon, 06 Apr 2015 12:43:00 +0200
post_site:	    politiken.dk 
post_link:	    http://politiken.dk/kultur/ECE2617411/lev-tolstojs-ivan-iljitjs-doed-er-n-lang-beskrivelse-af-en-bureaukrats-pinefulde-doed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ivan Iljitj er den perfekte bureaukrat. Og han skal dø. Hvilket Lev Tolstoj 
uforglemmeligt lader ham opleve som at blive presset ned i en sæk, der ikke 
er stor nok. ‘Ivan Iljitjs død’ hedder den lille roman fra 1886 derfor 
naturligt nok, og den er en morbid fornøjelse af de sjældnere, der tilmed 
flyder perfekt og virkelig sjovt i Marie Tetzlaffs danske nyoversættelse. 
</p><div class="art-fakta article-box">
<h4 class="">
Boganmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
Roman. Lev Tolstoj: Ivan Iljitjs død. 
</p><p>
Oversat af Marie Tetzlaff. Gyldendal, 112 sider, 149,95 kroner. 
</p><p class=" bl-elem">
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på <a class=" bl-elem" target="_blank" href="http://www.politiken.dk/plus">www.politiken.dk/plus</a></p>
</div>
</div><p>
Hvad angår Ivan Iljitjs liv, består dets mening hovedsagelig i forfremmelser 
til stadig bedre stillinger i staten. Han tilpasser sig ubesværet, hvad 
skikken nu end foreskriver for det karrieretrin, han befinder sig på: »Som 
embedsmand med særlige opgaver havde Ivan Iljitj gerne danset; men nu som 
undersøgelsesdommer dansede han kun undtagelsesvis«. </p><p>
Denne tragikomiske mand, som Tolstoj forræderisk skildrer inde fra hans egen 
bevidsthed, skelner ikke mellem, hvad der forventes af ham, og hvad han selv 
ønsker. Alt, Ivan Iljitj ønsker, er »det behagelige og sømmelige«. 
</p><h3>
Bureaukratens deroute 
</h3><p>
Til gengæld skelner han nøjeregnende mellem arbejde og privatliv: »Hvor det 
professionelle forhold sluttede, sluttede også alt andet. Denne disciplin, 
at skille det professionelle ud og ikke blande det med sit virkelige liv, 
beherskede Ivan Iljitj til fuldkommenhed; han havde ved talent og lang tids 
øvelse forfinet det til en grad, så han som en virtuos sågar af og til 
tillod sig selv nærmest som en spøg at blande sine professionelle og 
menneskelige relationer. Det tillod han sig, fordi han altid følte sig i 
stand til, når det blev nødvendigt, atter at udskille det professionelle og 
kaste det menneskelige til side«. 
</p><div class="art-quote article-box">
<p class="quote"/>
<blockquote>
<p class="quote-txt">
I takt med at den ubestemmelige sygdom skrider frem, vokser Ivan Iljitjs 
frustration over dødens meningsløshed, og han raser indvendig mod den løgn 
og forstillelse, som han ser overalt
</p>
</blockquote>
</div><p>
Sagen er bare, at spøgefuglen Ivan Iljitj ikke rigtig har et ‘virkeligt’ liv. 
Sin kone bekriger han »med sit arbejde som våben«, hans <i>work-life-balance</i>, 
som man ville sige i dag, er helt miserabel. Og da han forfremmes til dommer 
i appelretten og dermed træder op på et af de højere trin på sin 
karrierestige, falder han, mens han er ved at instruere en uinspireret 
håndværker ned ad en helt konkret stige. </p><p>
Det er begyndelsen til bureaukratens deroute. Ingen ved, hvad han fejler; det 
er noget med blindtarmen eller med nyren, og værst er det medfølgende 
tungsind. I takt med at den ubestemmelige sygdom skrider frem, vokser Ivan 
Iljitjs frustration over dødens meningsløshed, og han raser indvendig mod 
den løgn og forstillelse, som han ser overalt, men aldrig, fordi han også 
selv er en hykler, tilkendegiver. 
</p><h3>
Spidder sin tids værdier 
</h3><p>
Hans eneste lindring er bonden Gerasim, der er eksistentielt nærværende i sin 
enfoldige ærlighed, en ren og uspoleret sjæl, som blidt tjener sin herre. 
Efter måneders desperation dør den stakkels Ivan endelig med et tre dage 
langt skrig: 
</p><p>
»»I-i-i-iih! I-i-h! I-i-h!« skreg han med forskellige intonationer. Han var 
begyndt med at skrige: »Slip mig fri!« og var så blevet på bogstavet ‘i’«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/skonlitteratur_boger/ECE2567907/tolstojs-mesterlige-herre-og-tjener-glemmer-man-aldrig/">Tolstojs mesterlige 'Herre og 
tjener' glemmer man aldrig</a></p><p>
Det er først i dødsøjeblikket, at Ivan Iljitj definitivt indser, at han har 
levet forkert ved at leve ‘rigtigt’, dvs. »behageligt og sømmeligt«. At hans 
karrieremæssige opstigen har været et stadigt eksistentielt fald. Og da han 
ånder ud, er det ikke livet, men »døden, der er forbi«. 
</p><p>
Med den omvendelse af kategorierne – hvor det, der almindeligvis forstås som 
det gode, vises som falskt og tomt – spidder moralfilosoffen Tolstoj sin 
tids værdier og vores med, måske. 
</p><p class=" bl-elem">
Hans fremstilling er mættet af foragt, ikke så meget for den herskende klasse, 
som for magtens håndhævere, den administrative klasse, der måske forvalter 
deres magt korrekt, men deres eksistens elendigt, og derfor med ringe 
selverkendelse opretholder et samfund, der har den evindelige opstigen ad 
karrierestigen som både middel og mål. 
</p>	
</div>

</div></body></html>
