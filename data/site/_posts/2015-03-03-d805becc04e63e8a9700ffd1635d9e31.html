---
layout:     post
title: 	    "Venstres kampagne blev til modkampagne på Twitter"
post_author:	    
post_date:	    Tue, 03 Mar 2015 16:14:06 +0100
post_site:	    politiken.dk 
post_link:	    http://politiken.dk/indland/politik/ECE2570939/venstres-kampagne-blev-til-modkampagne-paa-twitter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der gik ikke lang ting, fra Venstres omstridte blå kontanthjælpskampagne ramte 
avisannoncer og busreklamer, før den blev mødt af en modkampagne på sociale 
medier. 
</p><p>
Med humor blev Venstres budskab om, at »et ægtepar på kontanthjælp med tre 
børn kan modtage 454.215 kroner om året i samlede offentlige ydelser«, vendt 
på hovedet 
</p><p>
Kritikerne kastede sig over, at tilskud til dagtilbud, boligsikring og 
børnecheck - altså ydelser, som ikke er en del af kontanthjælpen og som alle 
i arbejde kan få - er med i Venstres beregninger. 
</p><p>
På Twitter blev det til hashtagget #TingVenstreRegnerMedIKontanthjælpen. 
</p><p><b class="ext-link">LÆS MERE</b><a class="embeddedlink" href="http://politiken.dk/debat/profiler/pelledragsted/ECE2570663/venstre-manipulerer-groft-i-sin-kampagne-mod-de-svageste/">Venstre manipulerer groft i sin 
kampagne mod de svageste</a></p><p>
Nogle mente, at blandt de ydelser, som Venstre medregnede, også var blandt 
andet tandpasta, man låner hos et onenightstand eller 2.000 Matador-kroner 
for at passere start i det populære brætspil. 
</p><p/><p>
Også Enhedslistens presserådgiver Emil Nielsen og SF's pressetjeneste 
udnyttede momentummet fra Venstres boomerang-kampagne. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2569390/analytiker-om-venstres-kampagne-plakaterne-skal-forarge-de-forbipasserende/">Analytiker om Venstres kampagne: 
Plakaterne skal forarge de forbipasserende</a></p><p>
Enhedslisten fik hurtigt en modkampagne på benene og sammenlignede en 
kontanthjælpsmodtagers indkomst med Venstres næstformand Kristian Jensens 
løn og genbrugte Venstre-annoncens blåtonede look til at stille spørgsmålet 
»Hvornår stopper hetzen mod vores arbejdsløse kollegaer?«
</p><p/><p>
»Vores virale modkampagne, som vi lagde op i går, var et forsøg på at lave 
faktatjek og sætte perspektiv på Venstres udmelding«, fortæller Emil 
Nielsen, presserådgiver hos Enhedslisten, som tilføjer, at den slags 
hurtige, virale modsvar er enormt effektfulde. 
</p><p>
»Hvis man kigger på den udbredelse, vores modkampagne fik i går, så fik vi 
8.000 delinger, hvilket er meget, og opslaget kom ud til cirka 
400.000-500.000 danskere - alene på Facebook,« siger Emil Nielsen, der også 
delte dokumentation for, at det foto, Venstre bruger, stammer fra en 
international billedtjeneste, og sandsynligvis ikke viser en dansk arbejder. 
</p><p>
SF lavede også en modannonce, der medtog værdien af »indåndet luft« samt 
»aflivning af giraffen Marius« i Venstres beregninger. 
</p><p>
Mens der blev tweetet, retweetet og foretrukket på livet løs, valgte kun de 
færreste politikere at gøre brug af hashtagget. 
</p><p><b class="ext-link">FAKTA</b><a class="embeddedlink" href="http://politiken.dk/indland/politik/politikfakta/ECE2569315/fakta-derfor-kan-en-boernefamilie-paa-fem-faa-454000-i-offentlig-stoette/">Derfor kan en børnefamilie på fem få 
454.000 i offentlig støtte</a></p><p>
Undtagelserne var Socialdemokraternes gruppeformand i Hillerød, Louise Colding 
Søren, SF's socialordfører Trine Mach og Socialdemokraternes 
udviklingsordfører Mette Gjerskov. Sidstnævnte tilføjede »alkohol i 
arbejdstiden« til beregningerne og linkede til en artikel på Ekstra Bladet, 
der omtalte nogle bilag fra Lars Løkke Rasmussens statsministertid. 
</p><p/><p class=" bl-elem"><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2570596/venstres-kampagne-er-rettet-mod-1150-familier/">Venstres kampagne er rettet mod 
1.150 familier</a></p>	
</div>
</div></body></html>
