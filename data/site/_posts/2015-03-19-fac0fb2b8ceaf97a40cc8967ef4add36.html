---
layout:     post
title: 	    "Roma ydmyget og sendt ud af Europa League"
post_author:	    
post_date:	    Thu, 19 Mar 2015 21:44:47 +0100
post_site:	    politiken.dk 
post_link:	    http://politiken.dk/sport/fodbold/ECE2595860/roma-ydmyget-og-sendt-ud-af-europa-league/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Krisen fortsætter for fodboldklubben AS Roma.
</p><p>
Den italienske storklub blev her til aften sendt på røv, albuer og meget andet 
ud af Europa Leagues 1/8-finaler.
</p><p>
Det skete efter et ydmygende 0-3-nederlag hjemme til landsmændene fra 
Fiorentina, der bliver trænet af den tidligere Roma-spiller Vincenzo 
Montella.
</p><h3>
Kampen var slut midt i første halvleg
</h3><p>
Roma havde ellers et fornuftigt 1-1-resultat med fra den første kamp i 
Firenze, men nu ryger holdet altså ud med samlet 1-4.
</p><p>
Kampen var reelt overstået midt i første halvleg, da Fiorentina havde scoret 
tre gange.
</p><p>
Gonzalo Rodriguez på straffespark samt Marcos Alonso og José Maria Basanta 
sørgede for målene.
</p><p>
Hvad Roma-spillerne talte om i pausen, er uvist, men det blev ikke meget bedre 
i begyndelsen af anden halvleg.
</p><h3>
Nyt Salah-show
</h3><p>
Mohamed Salah, som Fiorentina har lejet i Chelsea, præsterede et sololøb fra 
egen banehalvdel.
</p><p>
Uden at blive synderligt presset nåede han helt ned i romernes 
straffesparksfelt, men hans afslutning ramte overliggeren.
</p><p>
Roma havde chancer, men da Gervinho havde afdriblet Fiorentina-målmanden Neto, 
blev han tacklet af målscorer José Maria Basanta.
</p><p>
Kort før tid blev Romas Adem Ljajic sendt fra banen efter sit andet gule kort.
</p><h3>
Regulær Roma-krise
</h3><p>
Exiten fra Europa League er endnu en nedtur for Roma, der er inde i en regulær 
krise.
</p><p>
Klubben, der ligger nummer to i Serie A, har ikke vundet i fem kampe, og i den 
hjemlige liga er holdet 14 point efter førende Juventus.
</p><p>
Et andet italiensk hold, Napoli, er videre til kvartfinalerne efter 0-0 ude 
mod Dinamo Moskva.
</p><p>
Napoli vandt den første kamp på eget græs med 3-1.
</p><p class=" bl-elem">
Engelske Everton røg ud efter et 2-5-nederlag ude til Dynamo Kiev fra Ukraine, 
der er videre med samlet 6-4.
</p>	
</div>
</div></body></html>
