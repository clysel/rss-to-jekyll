---
layout:     post
title: 	    "Myndighederne holder vejret: Større mæslingeepidemi kan være på trapperne "
post_author:	    
post_date:	    Tue, 24 Feb 2015 14:22:13 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2560861/myndighederne-holder-vejret-stoerre-maeslingeepidemi-kan-vaere-paa-trapperne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Symptomer på mæslinger</h4>
<div class="fakta-body" data-buildingblock="embedded_factboxlink">
<p>
Mæslinger viser sig ved feber, forkølelse og overfølsomhed over for lys.
</p><p>
Efter 3-4 dage ses et udslæt, som starter i ansigtet og bevæger sig ned over 
kroppen.
</p><p>
Ved udbrud af mæslinger vil de, der bliver syge, typisk være unge og yngre 
voksne, der ikke er vaccineret - samt børn under vaccinationsalderen (15 
måneder). Helt små børn (op til 4-6 måneder) er som regel beskyttet af 
antistoffer fra moderen.
</p><p>
De fleste børn kommer sig heldigvis helt, og vil ikke have mén efter 
infektionen, men forskellige komplikationer ses med forskellig hyppighed 
efter mæslinger:<b/></p><p><b>Børn med mæslinger</b></p><p>
Mæslinger viser sig bl.a. ved rødt udslæt på kroppen.
</p><p>
Mellemørebetændelse vil ses hos 1 ud af 15 med mæslinger 
</p><p>
Lungebetændelse vil ses hos 1 ud af 25 med mæslinger 
</p><p>
Hjernebetændelse vil ses hos 1 ud af 2500 med mæslinger 
</p><p>
Blodplademangel vil ses hos 1 ud af 3500 med mæslinger 
</p><p>
I lande med god hospitalsstandard som i Danmark vil få børn dø af mæslinger, 
men dødsfald vil alligevel optræde blandt 1 ud af 2.500-3.000 
mæslingetilfælde. 
</p><p class=" bl-elem">
I udviklingslande er dødeligheden desværre væsentligt højere, mellem 1 og 5 
per 100 mæslingetilfælde.
</p>
</div>
</div><p>
Om cirka to uger kender de danske myndigheder svaret. 
</p><p>
Om gårdagens andet diagnosticerede tilfælde af mæslinger i Danmark udvikler 
sig til en egentlig epidemi, eller blot forbliver to uheldige mæslingeramte 
børn i hovedstaden. 
</p><p>
»Der er ingen grund til panik. Endnu. Det er fortsat kun to tilfælde i 
Danmark, så børnefamilier skal ikke ændre adfærd. De skal fortsat gå i 
daginstitution og på legepladsen«, siger Palle Valentiner-Branth, 
afdelingslæge i Statens Serum Institut og fortsætter: 
</p><p>
»Men vi holder vejret. Mæslinger er en af de mest smitsomme virussygdomme, der 
findes. Og vi ser lige nu en stor epidemi i Berlin, hvor et barn netop er 
død af sygdommen. Så det kan udvikle sig på en måde, vi ikke håber på og 
ønsker«. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2541155/medicin-kritisk-professor-selvfoelgelig-har-jeg-vaccineret-mine-boern/">Medicin-kritisk professor: 
Selvfølgelig har jeg vaccineret mine børn</a></p><p>
Det er en dreng på halvandet år, der er død i Berlin, skriver flere tyske 
medier. Berlin er ramt af det værste mæslingeudbrud i 14 år, og 254 smittede 
kunne de tyske myndigheder konstatere i januar. Mere end halvdelen er 
voksne. 
</p><h3>
Forebyggende behandling til 50 
</h3><p>
De to smittede danske børn har begge været i kontakt med et københavnsk 
hospital. Fordi sygdommen er så smitsom, har de danske myndigheder allerede 
givet forebyggende behandling til omkring 50 ikke-vaccinerede børn og unge, 
der har været i nærheden af de to smittede. 
</p><p>
Mæslinger er en børnesygdom, der ifølge Statens Serum Institut ved 
årtusindskiftet var tæt på udryddelse. 
</p><p>
Men fordi et stigende antal danske forældre fravælger vaccinen – tilslutningen 
er nede på lidt over 80 procent til begge stik – og sygdommen fortsat trives 
i mindre udviklede lande og importeres via rejser eksempelvis, så har 
Danmark de senere år været ramt af flere mæslingeudbrud. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2538433/danmark-taber-kampen-mod-maeslinger/">Danmark taber kampen mod 
mæslinger</a></p><p>
Sidste år fik 27 danskere diagnosticeret mæslinger, mens hele 84 blev smittet 
i 2011, da et større udbrud ramte hovedstaden. 
</p><p>
Så snart et barn er smittet med mæslinger er der officielt tale om et udbrud, 
fastslår Statens Serum Institut. Men skal det kaldes en egentlig epidemi, 
skal langt flere end forventet være smittet på kort tid. Så langt er vi 
endnu ikke i Danmark. 
</p><p>
»En situation som denne er en vigtig huskeseddel om, at mæslingesygdom fortsat 
findes, og er man ikke immun – enten ved, at man selv har haft sygdommen 
eller er blevet vaccineret – så risikerer man sygdom«, siger Palle 
Valentiner-Branth, afdelingslæge i Statens Serum Institut. 
</p><h3>
Mæslinger smitter mere end ebola 
</h3><p>
Alle frygter ebola, men den sygdom er slet ikke så smitsom som mæslinger, 
påpeger Statens Serum Institut. I en befolkning uden modstandskraft vil en 
til to blive smittet med ebola af en person, der selv er syg og bærer 
smitten. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2546290/vaccineskeptisk-forening-danske-foraeldre-boer-vide-noget-om-fordele-og-ulemper/">Vaccineskeptisk forening: 
»Danske forældre bør vide noget om fordele og ulemper«</a></p><p>
Mæslinger derimod er helt anderledes smitsomme. Hver gang én er smittet, vil 
der i gennemsnit i en befolkningen uden immunitet – og det er altså ikke den 
danske – være 15 nye smittede tilfælde. 
</p><p>
»Det siger noget om mæslingers smittepotentiale. Det er en luftbåren virus, 
der kan være i et lokale i op til to timer efter, at den smittede har 
forladt det. Det betyder altså, at man kan blive syg, uden man har været i 
direkte kontakt med den smittede. Derfor tager vi så store forholdsregler 
nu, og forsøger at opspore alle ikke-vaccinerede, der har været i nærhed af 
de to smittede børn«, siger Palle Valentiner-Branth og fortsætter: 
</p><p>
»Mæslinger er i en helt, helt anden liga end forkølelse«. 
</p><h3>
Danskernes flokimmunitet smuldrer 
</h3><p>
95 procent af en børneårgang skal vaccineres, før mæslinger kan udryddes. De 
mange beskyttede vil ud over sig selv i langt de fleste tilfælde også 
beskytte de ikke-vaccinerede medborgere. 
</p><p>
Det hedder flokimmunitet i lægejargon. 
</p><p>
Men i takt med, at flere forældre bevidst eller ubevist fravælger vacciner, og 
næsten 37.000 børn født mellem 2008 og 2012 ikke fik det første 
vaccinationsstik, så kommer der huller i den immunitetsmur, som en 
vaccineret befolkning opbygger, understreger Palle Valentiner-Branth, 
afdelingslæge i Statens Serum Institut. 
</p><p>
»Derfor er det et problem, at vi desværre ser mange forældre fravælge 
vaccination«, siger han. 
</p><h3>
Sundhedsstyrelsen: Vaccineskepsis er ubegrundet 
</h3><p>
Enhedschef i Sundhedsstyrelsen Søren Brostrøm har tidligere til Politiken 
slået fast, at tilslutningen til børnevaccinationsprogrammet i Danmark »slet 
ikke er god nok. Den skal og bør være højere«. 
</p><p>
Søren Brostrøm er »ked af den efter min mening ubegrundede skepsis, der imod 
børnevaccinerne«. 
</p><p>
»Vacciner er et af de største lægevidenskabelige gennembrud i den medicinske 
historie. Det, at en vaccine kan stimulere immunsystemet, så den vaccinerede 
opnår immunitet mod den pågældende sygdom, så spredningen af sygdom mindskes 
og den måske helt udryddes, sådan som vi har set med flere sygdomme, er helt 
fantastisk og har medført en historisk forbedring af folkesundheden uden 
sidestykke«, siger Søren Brostrøm. 
</p><p>
Myndighederne vurderer, at 1 ud af 3.000 smittede af mæslinger vil dø af 
sygdommen. Omkring 1 ud af 2.500 vil få alvorlig hjernebetændelse. 
</p><p>
Alvorlige komplikationer efter MRF-vaccinationen er sjældne, mens Statens 
Serum Institut anslår, at cirka 1 ud af 1.000.000 vaccinerede kan optråde 
hjernebetændelse, der kan være alvorlig. 
</p><p>
Smittes man med mæslinger, kan man smitte andre fra dagen før, man selv får 
sygdomssymptomer. Er man smittet med mæslinger, kan en vaccination, ifølge 
Statens Serum Institut, stadig nå at beskytte mod sygdommen op til tre dage 
efter smitten. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/forbrugogliv/sundhedogmotion/ECE2538544/jeg-havde-selv-maeslinger-som-barn/">»Jeg havde selv mæslinger som 
barn«</a></p><p>
Alle danske statsborgere under 18 kan få en gratis vaccine mod mæslinger, røde 
hunde og fåresyge, MFR-vaccinen, mens voksne ikke-vaccinerede skal selv 
betale, påpeger Palle Valentiner-Branth og fortsætter: 
</p><p>
»Den bedste måde at beskytte sig mod mæslinger er altså ved at blive 
vaccineret. Folk bliver nok trætte af at høre, når vi siger det hele tiden. 
Men det er altså sandheden«. 
</p><p class=" bl-elem"><b class="ext-link">LÆS OGSÅ: </b><a class="embeddedlink" href="http://politiken.dk/forbrugogliv/sundhedogmotion/ECE2537613/seruminstituttet-foraeldres-vaccinefrygt-oeger-smitterisiko/">Seruminstituttet: Forældres 
vaccinefrygt øger smitterisiko</a></p>	
</div>
</div></body></html>
