---
layout:     post
title: 	    "Københavns milliondyre bycykler holder stille"
post_author:	    Adam Fribo
post_date:	    Tue, 24 Feb 2015 05:49:43 +0000
post_site:	    ing.dk 
post_link:	    http://ing.dk/artikel/koebenhavns-milliondyre-bycykler-holder-stille-174330
---
<html><body><div><section class="body"><p>Københavnere og pendlere gider ikke at køre på de bycykler, som det offentlige investerer 40 millioner kroner i om året. De elektriske bycykler blev lanceret i marts sidste år, da 250 stk blev sat i stativerne i København og på Frederiksberg, men i første halvdel af december blev der kun kørt 530 ture på de 426 cykler, der nu er tilgængelige. Det skriver <a href="http://politiken.dk/forbrugogliv/forbrug/dintransport/ECE2559102/koebenhavnerne-ignorerer-tohjulet-millionprojekt/">Politiken</a>.</p>
			
			<p>Tallene viser, at der er langt Københavns og Frederiksbergs målsætning om tre daglige ture pr cykel. Det ville med det nuværende antal cykler betyde 1278 ture om dagen.</p>
			<p>Rasmus Jarlov, der er medlem af Københavns Borgerrepræsentation for de konservative, mener, at bycyklerne er penge ud ad vinduet.</p>
			<p>»Det er måske det værste eksempel på spild af penge, jeg har set, mens jeg har siddet i Borgerrepræsentationen; at man bruger kæmpestore tocifrede millionbeløb på noget, som der ikke er nogen, der har efterspurgt. Og som overhovedet ikke er nødvendigt,« siger han til <a href="http://politiken.dk/forbrugogliv/forbrug/dintransport/ECE2559102/koebenhavnerne-ignorerer-tohjulet-millionprojekt/">Politiken</a>.</p>
			
			<p>Men bycykel-projektets eneste problem er ikke de manglende ture. Der er også langt færre cykler og ladestationer på gaden end planlagt.</p>
			<p>Til sommer skal det fulde antal cykler – 1860 stk – være leveret. Antallet skal altså mere end firedobles på få måneder.</p>
			<p>Samtidig skulle man nu være godt på vej 105 ladestationer, hvor brugerne kan hente og aflevere bycyklerne. Men der er stadigvæk kun 27.</p>
			
			<p>Det skyldes blandt andet, at den tyske virksomhed, der er leverandør til producenten Gobike, gik i betalingsstandsning i efteråret.</p>
			<p>På trods af betalingsstandsning, manglende levering og manglende brug, mener By- og Pendlercykelfonden, der er bindeled mellem de to kommuner og Gobike, at alle cykler vil være leveret til sommer.</p>
		</section></div></body></html>
