---
layout:     post
title: 	    "Regeringen giver flere penge til opsporing af ekstremister i udlandet"
post_author:	    
post_date:	    Thu, 19 Feb 2015 09:37:31 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2553566/regeringen-giver-flere-penge-til-opsporing-af-ekstremister-i-udlandet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Bedre muligheder for at Forsvarets Efterretningstjeneste kan følge og opspore 
terrorister i udlandet. 
</p><p>
Det er et af de centrale punkter i den 12-punktsplan mod terrorisme, som 
regeringen netop nu præsenterer på et møde for partilederne på 
Christiansborg, erfarer Politiken. 
</p><p>
Der er i alt afsat knapt 1 milliard kroner til de 12 initiativer, som er 
målrettet indsatsen mod terror. 
</p><h3>
Fokus på Syrienskrigere 
</h3><p>
Hvor mange af pengene, som skal gå til Forsvarets Efterretningstjeneste (FE) 
er endnu uvist, men det står klart, at midlerne skal styrke FE's kapacitet 
til at indhente og analysere oplysninger om terrorplanlægning og 
terroraktiviteter i udlandet. 
</p><p>
Styrkelsen af FE's terrorindsats rettes både mod allerede kendte terrortrusler 
og opdagelse af nye trusler. 
</p><p>
FE får også øgede muligheder for at samarbejde med efterretningstjenester i 
andre landet, særligt hvad angår udrejste krigere til konflikterne i Syrien 
og Irak. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/fokus_int/fokus_IS/ECE2510773/syriens-krigere-skal-kunne-doemmes-for-landsforraederi/">Syriens-krigere skal kunne dømmes 
for landsforræderi</a></p><p>
Regeringens arbejde med 12 punktsplanen blev allerede påbegyndt efter 
terrorangrebet med Charlie Hebdo, men er blevet aktualiseret efter angrebet 
i København i weekenden. 
</p><p>
Den samlede plan fremlægges ved et pressemøde i Spejlsalen klokken 12.30. 
Planen præsenteres af statsminister Helle Thorning-Schmidt, flankeret af 
justitsminister Mette Frederiksen(S), den radikale leder, økonomi- og 
indenrigsminister Morten Østergaard og forsvarsminister Nicolai Wammen(S). 
</p><h3>
Delte meninger om overvågning 
</h3><p>
De borgerlige har inden formiddagens partiledermøde præsenteret en fælles 
tilgang til at forhindre terror i fremtiden. Men deres udtalelser inden 
mødet viste dog også meningsforskelle, når det gælder synet på øget 
overvågning. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/fokus_danmark/fokus_terror/ECE2553500/de-borgerlige-ser-forskelligt-paa-oeget-overvaagning/">De borgerlige ser forskelligt på 
øget overvågning</a></p><p>
Mens Dansk Folkeparti ikke har den store bekymring for mere overvågning, ser 
det anderledes ud for Liberal Alliance og de Konservative. 
</p><p class=" bl-elem">
»Det er jo ikke DDR det her«. som den konservative partileder Søren Pape 
Poulsen blandt andet udtrykte det. 
</p>	
</div>
</div></body></html>
