---
layout:     post
title: 	    "Wenger og Arsenal sendes ud trods en 2-0-udesejr"
post_author:	    
post_date:	    Tue, 17 Mar 2015 23:11:38 +0100
post_site:	    politiken.dk 
post_link:	    http://politiken.dk/sport/fodbold/ECE2592332/wenger-og-arsenal-sendes-ud-trods-en-2-0-udesejr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Alex Oxlade-Chamberlain er med garanti en flov mand her til aften. Flov, fordi 
Arsenal-spilleren pga. sjusk og passivitet var skyld i Monacos 3-1-scoring i 
første ottendedelsfinale i London, som franskmændene vandt 3-1. Og flov, 
fordi en 2-0-sejr til hans klub tirsdag aften lige netop ikke var nok til at 
gå videre i Champions League. 
</p><p>
Monaco vandt duellen over to kampe, fordi holdet havde scoret flest mål på 
udebane, da det samlede resultat endte 3-3. Sådan er reglerne, og selv om 
det naturligvis ærgrer Arsenal-manager Arsène Wenger gul og blå, så må han 
sande, at hans offensivspillere denne gang misbrugte for mange store chancer 
foran Monacos mål. 
</p><p><b>Enormt løbearbejde hos Arsenal</b></p><p>
Men han kan ikke klage over sine spilleres indstilling, for alle sled og 
slæbte og kæmpede hele opgøret igennem for at holde liv i muligheden for at 
vende 1-3 til en samlet sejr. 
</p><p><b class="ext-link">BALLADE:</b><a class="embeddedlink" href="http://politiken.dk/sport/fodbold/championsleague/ECE2583806/zlatan-langer-ud-efter-dommeren-denne-gut-ved-ikke-hvad-han-laver/">Zlatan langer ud efter dommeren: »Denne 
gut ved ikke, hvad han laver«</a></p><p>
Olivier Giroud var en meget synlig spiller, og selv om Monacos ellers solide 
forsvar var forberedt på ham, så kom han frem til mange gode muligheder. Ti 
minutter før pausen fik han udnyttet en af dem, da han lidt heldigt fik 
bolden tilbage via eget hoved efter en afslutning på Subasic, hvorefter 
franskmanden sendte bolden højt i nettet til 1-0. 
</p><p><b>Sjældne mål på Stade Louis II</b></p><p>
Det skabte det forventede boost til gæsterne på Stade Louis II, hvor 
hjemmeholdets fans måtte spejde forgæves efter chancer og godt spil leveret 
af deres yndlinge. Monaco holdt fast i sin defensive taktik, for det er 
yderst sjældent, at der bliver scoret mod holdet i Monaco. 
</p><p><b class="ext-link">STYRKE:</b><a class="embeddedlink" href="http://politiken.dk/sport/fodbold/championsleague/ECE2583083/live-bayern-knuser-ukrainere-og-paris-sender-pindsvine-chelsea-ud-i-drama/">Live: Bayern knuser ukrainere og Paris 
sender pindsvine-Chelsea ud i drama</a></p><p>
Så sjældent, at Arsenals mål var det første scoret mod de franske værter i 
Monaco under den nuværende Champions League. Og da det efter pausen så ud 
til, at Arsenal ikke ville være i stand til at udnytte de fine muligheder 
over for en efterhånden vaklende Monaco-defensiv, slog indskiftede Aaron 
Ramsey til. 
</p><p>
Først sendte den anden indskifter Theo Walcott bolden mod stolpen, men så 
overtog Ramsey bolden, som han fladt bankede i kassen bag Subasic. 
</p><p><b>Kræfterne svandt i slutfasen</b></p><p>
Det begyndte imidlertid at blive tydeligt, at den enorme kraftudladning, som 
en helt kamp i offensiven krævede, havde sat spor. Arsenal-spillerne sloges 
stadig, og Wenger forsøgte at råbe sine folk frem i en sidste satsning, men 
det lykkedes ikke at skabe miraklet. 
</p><p>
Heller ikke denne gang, kan man sige, for det samlede resultat blev det samme, 
som da London-klubben tabte til Bayern München for to år siden. 
</p><p class=" bl-elem">
Men efter PSG's succes med sejren over Chelsea, kan Frankrig tillade sig at 
ønske foråret hjerteligt velkommen, for med to mandskaber i kvartfinalerne 
bliver det rart at være fransk fodboldfan den kommende tid i Champions 
League. 
</p>	
</div>
</div></body></html>
