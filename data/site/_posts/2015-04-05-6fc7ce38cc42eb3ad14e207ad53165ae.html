---
layout:     post
title: 	    "Fænomenal nordmand leverer forrygende bedrift"
post_author:	    
post_date:	    Sun, 05 Apr 2015 18:00:57 +0200
post_site:	    politiken.dk 
post_link:	    http://politiken.dk/sport/ECE2617017/faenomenal-nordmand-leverer-forrygende-bedrift/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter karrierens ubetinget fornemste kraftpræstation kunne den 27-årige 
nordmand Alexander Kristoff (Katusha) lade sig tiljuble som sejrherre i den 
99. udgave af den 264 km lange klassiker Flandern Rundt. 
</p><p>
Uden problemer afviste han i spurten hollænderen Niki Terpstra (Etixx-Quick 
Step), efter at de to med 27 km tilbage havde indledt en fælles offensiv, og 
dermed noteredes Kristoff for sæsonens tiende triumf og den femte inden for 
en uge efter totalt at have domineret det belgiske etapeløb Driedaagse De 
Panne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2616983/vildt-flandern-rundt-drama-da-servicevogne-paakoerer-ryttere/">Vildt Flandern Rundt-drama, da 
servicevogne påkører ryttere</a></p><p>
Sidste sæson oplevede det norske fysiske pragteksemplar sit bragende 
internationale gennembrud, da han noget overraskende susede over stregen som 
vinder af den italienske klassiker Milano-Sanremo, men dagens opvisning 
tilføjede hans image en helt ny dimension. 
</p><h3>
Fuilgte straks med, da Terpstra angreb 
</h3><p>
Her var han en af de fremtrædende favoritter, og han levede i maksimal grad op 
til forventningerne. Uden vanskeligheder klarede den norske spurtkanon de to 
barske stigninger, Oude Kwaremont og Paterberg, der endnu restertede på hans 
og Terpstras fælles jagt på hæder, og det halve minuts forspring, som de to 
hurtigt oparbejdede, blev aldrig faretruende reduceret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2616285/et-ekstra-gear-de-afpillede-bjergentusiaster-maa-traede-et-par-skridt-tilbage-i-flandern/">Et ekstra gear: De afpillede 
bjergentusiaster må træde et par skridt tilbage i Flandern </a></p><div class="art-fakta article-box">
<h4 class="">
Blå Bog</h4>
<h5>
Alexander Kristoff</h5>
<div class="fakta-body" data-buildingblock="embedded_factboxlink">
<p><b>Født </b>5. juli 1987 i Oslo
</p><p><b>Hold:
</b></p><p><b>2006:</b> Glud &amp; Marstrand-Horsens
</p><p><b>2007-2009:</b> Maxbo-Bianchi
</p><p><b>2010-2011:</b> BMC Racing Team
</p><p><b>2012-:</b> Team Katusha
</p><p><b>Udvalgte resultater:</b></p><p>
Vinder af to etaper i Tour de France 2014
</p><p>
Vinder af Tre dage ved Panne 2015
</p><p>
Vinder af Milano-San Remo 2014
</p><p class=" bl-elem">
Olympisk bronze 2012
</p>
</div>
</div><p>
Da Niki Terpstra satte et angreb ind med cirka 27 km tilbage, gik Kristoff 
uden at betænke sig med, og de deltes om slæbet resten af distancen. </p><p>
Med 150 meter tilbage forsøgte Terpstra at overrumple nordmanden, men denne 
svarede omgående igen, hvorefter hollænderen hurtigt erkendte sit nederlag. 
</p><h3>
Sagan sluttede på fjerdeplads 
</h3><p>
Kristoff kunne i fulde drag nyde sin triumf som historiens første norske 
vinder af Flandern Rundt, mens sidste års Paris-Roubaix-sejrherre Niki 
Terpstra noteredes for yderligere en fornem klassikerbedrift. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2616327/skadet-klassikerkonge--har-en-klar-favorit-i-flandern-rundt/">Skadet klassikerkonge har en 
klar favorit i Flandern Rundt</a></p><p>
Blandt forfølgerne tog belgieren Greg Van Avermaet (BMC) initiativet til at 
indlede en jagt på duoen, og han fik hurtigt følgeskab af Tinkoff-Saxos 
trumf Peter Sagan. 
</p><p>
Også de to fungerede perfekt sammen, men de formåede ikke endegyldigt at 
reducere afstanden, og i kampenm om tredjepladsen havde Sagan ikke kræfter 
til at modstå Van Avermaet, men måtte tage til takke med positionen lige udn 
for podiet. 
</p><p>
Top-10 kom herefter til at se således ud: 1. Kristoff 6.26.38 timer, 2. 
Terpstra, 3. Van Avermaet 7 sekunder, 4. Sagan 17, 5. Tiesj Benoot (Lotto 
Soudal) 35, 6. Lars Boom (Astana) 7. John Degenkoln (Giant-Alpecin) 48, 8. 
Jürgen Roelandts (ÆLotto Soudal), 9. Zdenek Styba (Etixx-Quick Step), 10. 
Martin Elmiger (IAM). 
</p><h3>
Lars Bak længe med i front 
</h3><p>
Længe indtog den danske veteran Lars Bak (Lotto Soudal) en af hovedrollerne i 
Flandern Rundt, men da der for alvor blev skruet for tempoet blandt 
favoritterne, var hans skæbne beseglet på Paterberg med cirka 51 km til mål. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2616369/portraet-vidunderbarnet-lever-fint-med-presset/">Portræt: Vidunderbarnet lever 
fint med presset </a></p><p>
Bak måtte ud i en lang sej jagt for at opnå tilslutning til det, der skulle 
vise sig at blive dagens lange, tidlige udbrud. 
</p><p>
Vanen tro, blev der angrebet flittigt straks fra start og efter cirka 20 km 
slap seks mand fri. Flere forsøgte at nå op til dem, inden den 35-årige 
dansker også optog forfølgelsen alene for efter en tid at få selskab af 
italieneren Marco Frapporti (Androni-Giocattoli). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2615037/succesrig-nordmand-scorer-hattrick-i-knivskarp-duel/">Succesrig nordmand scorer 
hattrick i knivskarp duel</a></p><p>
Umiddelbart syntes feltet ikke at have i sinde at give grønt lys for 
offensiven, men efter godt en timers fight, slappedes der af bagude, og så 
dannes den frontgruppe på syv mand, der foruden Bak og Frapporti bestod af 
newzealænderen Jesse Sergent (Trek), franskmanden Damien Gaudin (Ag2r), 
ireren Matt Brammeier (MTN-Qhubeka), hollænderen Dylan Groeneweken (Team 
Roompot) og tyskeren Ralf Matzka (Bora-Argon 18), mens franskmanden Clément 
Venturini (Cofidis), der oprindelig havde været med, måtte slippe. 
</p><h3>
Sky fik ikke belønning for anstregelserne 
</h3><p>
Matt Brammeier sikrede sig en helt speciel belønning for sit initiativ, idet 
hans sejr i en indlagt spurt i Sint-Eloois-Winkel udløste en præmie 
bestående af øl i et kvantum, der svarer til vinderens vægt, så ireren kan 
nu ved en senere festlig lejlighed byde vennerne på i hvert fald liter 
belgisk bryg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2612419/nordmand-slaar-lars-bak-i-spurten-om-etapesejr/">Nordmand slår Lars Bak i 
spurten om etapesejr</a></p><p>
I feltet var det meget længe Team Sky, der sørgede for at begivenhederne ikke 
kom ud af kontrol, og forspringet blev længe holdt i underkanten af de syv 
minutter. Sky fik imidlertid aldrig belønning for anstrengelser, for det 
britiske storhold blev ikke repræsenteret i top-10 
</p><p class=" bl-elem">
Lars Bak forsøgte i den sidste fase af offensiven at køre alene, Gaudin 
sluttede sig til ham, men det var klart, at det kun var et spørgsmål om tid, 
hvor længe de formåede at holde stand. 
</p>	
</div>

</div></body></html>
