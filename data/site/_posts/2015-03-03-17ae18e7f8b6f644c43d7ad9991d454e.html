---
layout:     post
title: 	    "Politiets teori: Gerningsmand bag Rønne-skyderi er død"
post_author:	    
post_date:	    Tue, 03 Mar 2015 12:48:28 +0100
post_site:	    politiken.dk 
post_link:	    http://politiken.dk/indland/ECE2571496/politiets-teori-gerningsmand-bag-roenne-skyderi-er-doed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den formodede gerningsmand bag et skyderi i Rønne på Bornholm tidligt i morges 
er blandt de to personer, der er fundet dræbt. Det oplyser 
vicepolitiinspektør Peter Jørgensen til Ritzau.
</p><p>
En mand og en kvinde er dræbt ved skudepisoden, mens en 68-årig mand er blevet 
såret.
</p><p>
»Vores teori lige nu er, at gerningsmanden er en af de afdøde, og at den 
68-årige er at betragte som forurettet i sagen«, fortæller Peter Jørgensen.
</p><h3>
Politet føler sig sikre på identiteter
</h3><p>
Skyderiet fandt sted i et parcelhus i Bornholms største by, Rønne. Bornholms 
Politi fik anmeldelsen klokken 04.41, og da betjente kom frem til adressen, 
kunne de konstatere, at en mand og en kvinde var blevet dræbt af skud.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2570835/tre-personer-er-skudt-paa-bornholm/">Tre personer er skudt på 
Bornholm</a></p><p>
På adressen har politiet fundet et haglgevær, og man arbejder ud fra en teori 
om, at motivet er en form for internt opgør.
</p><p>
Peter Højgaard Jørgensen fortæller til Ritzau, at politiet føler sig sikre på 
identiteten af de afdøde.
</p><p>
»Men det er sådan, at vi hos politiet går med livrem og seler. Og da deres 
identitet ikke er blevet bekræftet af de pårørende, så vil vi endnu ikke 
melde noget ud om det«, siger han til Ritzau.
</p><h3>
Undersøger gerningstedet
</h3><p>
Til eftermiddag er kriminalteknikere i gang med at finkæmme gerningsstedet for 
bevismateriale, som efterfølgende skal undersøges grundigt.
</p><p class=" bl-elem">
Derudover skal der foretages obduktion af de afdøde, oplyser Peter Jørgensen.
</p>	
</div>
</div></body></html>
