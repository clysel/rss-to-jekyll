---
layout:     post
title: 	    "400 immigranter frygtes druknet i Middelhavet"
post_author:	    
post_date:	    Tue, 14 Apr 2015 19:32:05 +0200
post_site:	    politiken.dk 
post_link:	    http://politiken.dk/udland/ECE2628143/400-immigranter-frygtes-druknet-i-middelhavet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Omkring 400 mennesker frygtes at være druknet i Middelhavet i forsøget på at 
sejle fra Libyen til Italien. 
</p><p>
Det siger overlevende fra det skib, der forulykkede, til Red Barnet. 
</p><p>
De overlevende fra den forliste båd med fattige immigranter, der ville prøve 
lykken i Europa, blev ifølge vidneudsagn fra nogle af dem samlet op af et 
andet skib og sejlet til en italiensk havn. 
</p><p>
Red Barnet siger tirsdag aften, at der blandt de 400 dødsofre var mange unge 
mænd, formentlig mindreårige. 
</p><h3>
Trafik er taget til
</h3><p>
I øjeblikket synes trafikken med fattige immigranter fra Afrika og Mellemøsten 
over Middelhavet til det sydlige Europa at være taget til. 
</p><p>
Det franske nyhedsbureau AFP skriver, at mellem fredag og mandag er næsten 
8500 immigranter blevet reddet og bragt til det sydlige Europa, hvilket på 
ny har fyret op under debatten om immigranterne i Italien. 
</p><p>
Premierminister Matteo Renzi "leder efter endnu 6500 senge til immigranter", 
som Matteo Salvini, leder af det indvandrerkritiske Liga Nord, der har gjort 
krisen til en af sine mærkesager forud for regionale valg i maj, siger. 
</p><p>
Hans melding på Facebook kom, efter at indenrigsministeriet i Rom mandag 
opfordrede regionerne Piedmont, Lombardiet, Venedig, Toscana, Emilia-Romagna 
og Campania til at finde hver 700 sengepladser til immigranter. 
</p><h3>
En halv million venter 
</h3><p>
Andre regioner blev bedt om at finde plads til mellem 300 og 250 immigranter. 
</p><p>
Mange af immigranterne rejser videre op i EU efter at være kommet i land i 
Italien, og denne strøm ventes at fortsætte uformindsket i de kommende 
måneder. 
</p><p>
Indtil nu er der kommet 20.500 mennesker over Middelhavet til Europa i år, 
10.500 af dem er kommet siden april. 
</p><p class=" bl-elem">
Ifølge EU's grænseagentur Frontex venter en halv million mennesker i 
øjeblikket i Libyen på at blive sejlet over Middelhavet til EU's sydlige 
grænser. 
</p>	
</div>

</div></body></html>
