---
layout:     post
title: 	    "V-regionspolitikere vil bevare regionerne"
post_author:	    
post_date:	    Sat, 28 Mar 2015 10:48:42 +0100
post_site:	    politiken.dk 
post_link:	    http://politiken.dk/indland/politik/ECE2607194/v-regionspolitikere-vil-bevare-regionerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Skal regionerne nedlægges eller skal de bevares, hvis vi efter næste valg får 
en borgerlig regering? 
</p><p>
Det spørgsmål optager ikke mindst en del af de 204 medlemmer af landets fem 
regionsråd. Og umiddelbart ser det ikke ud til at blive en populær 
beslutning, hvis en eventuel ny Venstre-ledet regering beslutter at nedlægge 
dem. Heller ikke i Venstre. 
</p><p>
Det viser en rundspørge foretaget af Politiken Research.
</p><p>
Ud af Venstres 60 medlemmer af regionsrådene er det cirka halvdelen, nemlig 
31, der har deltaget i rundspørgen. Blot fire af disse er enige i, at det er 
en god ide at nedlægge regionerne, mens 22 er uenige. Ser man på de andre 
borgerlige partiers regionsrådsmedlemmer, er der klart flertal for at 
nedlægge regionerne, lige som det også er de partiers officielle holdning. 
</p><h3>
Varm kartoffel 
</h3><p>
Sagen har til tider været en varm kartoffel i Venstre, hvor både partiformand 
Lars Løkke Rasmussen og tidligere sundhedsminister Bertel Haarder tidligere 
– i stil med de tre øvrige borgerlige partier – har talt for en nedlæggelse. 
Men de seneste par år, har det været sværere at få et officielt svar fra 
Venstretoppen på, om partiet vil nedlægge regionerne, hvis man igen får 
flertal. Og tvivlen gælder også for partiets regionspolitikere. 
</p><p>
»Lige nu har jeg lidt svært ved at finde ud af, hvad vores parti i grunden 
mener. Det er det ikke lykkedes mig at finde ud af. Der er jo ikke nogen 
klare udmeldinger omkring det. Jeg frygter at det kan live en del af en 
kommende forhandling om en regeringsdannelse, og at man så på et ikke 
kvalificeret grundlag træffer beslutninger i sene nattetimer«, siger 
eksempelvis Hans Philip Tietje fra Region Syddanmark, der er meget imod en 
nedlæggelse af regionerne. 
</p><p>
»Hvorfor skal man reparere på noget, der ikke er i stykker?«, spørger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE1358273/loekke-afviste-igen-og-igen-at-nedlaegge-regionerne/">Løkke afviste igen og igen at 
nedlægge regionerne</a></p><p>
Heller ikke Erik Vinther (V), regionsrådsmedlem i Region Midtjylland mener, at 
regionerne bør nedlægges, for han savner et fornuftigt alternativ til, hvem 
der så skal drive sygehusene. 
</p><p>
»Vores formand har jo været ude på et tidligere tidspunkt og sælge ideen om at 
nedlægge regionerne, men på det seneste har det lydt meget stille på den 
front. Jeg tror, man afventer, hvordan forhandlingerne bliver efter valget 
med de øvrige partier. Der er ingen tvivl om, at vores venner i Dansk 
Folkeparti og hos de konservative har meldt klart ud, at de vil nedlægge 
regionerne, men baglandet i Venstre har en anden holdning, tror jeg«, siger 
han. 
</p><p><i class=" bl-elem">Så det er ikke kun for mig, at det er uklart, hvad din partitop mener her? </i></p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE1351400/dansk-folkeparti-vil-nedlaegge-regionerne/">Dansk Folkeparti vil nedlægge 
regionerne</a></p><p>
»Nej, det er ikke kun for dig. Men jeg tror, at man bliver nødt til at melde 
klart ud i en valgkamp. Jeg tror, vi kommer til at høre noget, jo tættere vi 
kommer på et valg. Men jeg venter i spænding, for jeg har den holdning, jeg 
har, og jeg har hørt en anden holdning fra partitoppen«, siger Erik Vinther. 
</p><h3>
V: Kræver analyse 
</h3><p>
Adspurgt, om det er Venstres politik, at regionerne skal nedlægges, svarer 
Venstres kommunalordfører Jacob Jensen: 
</p><p>
»Det er Venstres politik, at vi har den bedst mulige struktur, men af hensyn 
til de opgaver, der skal løses. Om det så er i de nuværende regioner eller 
en anden form, det vil vi ikke lægge os fast på, men vi vil lægge os fast 
på, at vi ikke cementerer noget i cement, som vi ser andre partier gøre 
herinde«. 
</p><p>
Han tilføjer, at hans parti »gerne vil kigge på, om vi har den rigtige 
struktur«. 
</p><p><i class=" bl-elem">Hvornår ved vi, om I mener at de skal nedlægges og erstattes af noget andet?</i></p><div class="art-quote article-box">
<p class="quote"/>
<blockquote>
<p class="quote-txt">
Lige nu har jeg lidt svært ved at finde ud af, hvad vores parti i grunden 
mener. Det er det ikke lykkedes mig at finde ud af
</p>
<p class="sender">
Hans Philip Tietje (v), Region Syddanmark 
</p>
</blockquote>
</div><p/><p>
»Det tror jeg ikke, du får mig til at give nogen fast dato på«. 
</p><p><i class=" bl-elem">Betyder det at det først bliver efter et valg?</i></p><p>
»Det vil jeg slet ikke lægge mig fast på. Jeg vil bare forholde mig til, at vi 
er i gang med et arbejde og nogle vurderinger og også nogle snakke med vores 
regionsfolk, som selvfølgelig er dem, der sidder og arbejder med de her ting 
og som har forstand på det. Så jeg lægger mig ikke fast på, hvornår vi 
kommer med et klart bud«. 
</p><h3>
Ikke overraskende af politikere vil bevare 
</h3><p><i class=" bl-elem">Ud af de 31 Venstre-regionsrådsmedlemmer, vi har været i kontakt med, er 
det det 22, der ikke mener, regionerne bør nedlægges, og kun fire, der 
mener, at det er en god ide at nedlægge dem. Kunne det ikke tyde på at jeres 
medlemmer allerede har lavet en analyse, og at deres svar er udtryk for, at 
det fungerer godt?</i></p><p>
»Jeg tror ikke, det svar er specielt overraskende, for hvis man bliver spurgt, 
om det, man sidder og arbejder med i det daglige og er blevet valgt til, 
skal nedlægges og ikke fungerer, så tror jeg også, jeg ville have svaret, at 
det ville være forkert. Så det er ikke så overraskende det svar«. 
</p><p><i class=" bl-elem">Når vi spørger DF’s, Liberal Alliances og de konservative 
regionsrådsmedlemmer, er der ellers ikke så meget tvivl om, at de bør 
nedlægges...</i></p><p>
»Nej, det er muligt, men i forhold til vores folk, så tror jeg, det er meget 
naturligt, når man sidder og arbejder med de her ting. Og vi er også et 
decentralt parti sådan at forstå, at de mennesker, der arbejder med de her 
ting ude i regionerne, vil gerne bevare den regionale tilknytning, og det 
kan jeg godt forstå. Men vi laver jo ikke politik ud fra, hvordan - med al 
respekt – vores regionsrådsmedlemmer føler og har det. Det gør vi også - dem 
tager vi også med på råd, men vi tager først og fremmest de tiltag, som 
sikrer, at vi får den bedst mulige løsning for patienterne, hvis vi taler 
sundhedsområdet«, svarer Jacob Jensen. 
</p><h3>
Sagligheden må sejre 
</h3><p>
Bo Libergren, Venstremedlem i Region Syddanmark, vil ikke kloge sig på, hvad 
der Venstres holdning til spørgsmålet. Men hans egen holdning er klar. 
</p><p>
»Min grundlæggende tilgang er, at det, der fungerer godt, skal man ikke lave 
om«, siger han og fortsætter: 
</p><p class=" bl-elem">
»Det her er et af de spørgsmål, der bør handle om, hvad der fungerer og ikke 
fungerer. Du kan ikke opdrive nogen, der har ekspertise i sundhedsøkonomi, 
der synes, at det er en god ide at nedlægge regionerne. Det er kun 
populistiske politikere, der gerne vil stikke befolkningen blår i øjnene ved 
at påstå, at man spare penge ved at nedlægge regionerne. Der er ikke nogen 
afklaret holdning i partiet, sådan som jeg er orienteret. Men det ville være 
rart, hvis sagligheden sejrede, så vi kunne stoppe den diskussion, der 
skaber unødig usikkerhed«. 
</p>	
</div>
</div></body></html>
