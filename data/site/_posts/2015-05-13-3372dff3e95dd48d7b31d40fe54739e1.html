---
layout:     post
title: 	    "Cannes, dag 2: Åbningsfilmen er en solid omgang socialrealisme"
post_author:	    
post_date:	    Wed, 13 May 2015 20:30:17 +0200
post_site:	    politiken.dk 
post_link:	    http://politiken.dk/kultur/filmogtv/cannes/cannes_2015/ECE2668833/cannes-dag-2-aabningsfilmen-er-en-solid-omgang-socialrealisme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Cannes 2015</h4>
<div class="fakta-body"><p>
Dette års Cannes-filmfestival bliver den 68. i rækken og kommer til at foregå 
fra 13. til 24. maj. 
</p>
<p>
De nominerede film til Guldpalmen samt instruktøren af de enkelte film: 
</p>
<ul class="rt-ul-list">
<li>'Carol'. USA, af Todd Haynes. </li>
</ul>
<ul class="rt-ul-list">
<li>'Macbeth'. England/USA, af Justin Kurzel. </li>
</ul>
<ul class="rt-ul-list">
<li>'Dheepan'. Frankrig, af Jacques Audiard. </li>
</ul>
<ul class="rt-ul-list">
<li>'The Measure of Man'. Frankrig, af Stéphane Brizé). </li>
</ul>
<ul class="rt-ul-list">
<li>'Marguerite and Julien'. Frankrig, af Valerie Donzelli. </li>
</ul>
<ul class="rt-ul-list">
<li>'The Tale of Tales'. Italien, af Matteo Garrone. </li>
</ul>
<ul class="rt-ul-list">
<li>'The Assassin'. Kina, af Hsiao-Hsien Hou. </li>
</ul>
<ul class="rt-ul-list">
<li>'Mountains May Depart'. Kina, af Jia Zhangke. </li>
</ul>
<ul class="rt-ul-list">
<li>'Our Little Sister'. Japan, af Hirokazu Koreeda. </li>
</ul>
<ul class="rt-ul-list">
<li>'The Lobster'. Grækenland, af Yorgos Lanthimos. </li>
</ul>
<ul class="rt-ul-list">
<li>'Mon roi'. Frankrig, af Maïwenn. </li>
</ul>
<ul class="rt-ul-list">
<li>'Mia madre'. Italien, af Nanni Moretti. </li>
</ul>
<ul class="rt-ul-list">
<li>'Son of Saul'. Ungarn, af Laszlo Nemes. </li>
</ul>
<ul class="rt-ul-list">
<li>'Youth'. Italien, af Paolo Sorrentino. </li>
</ul>
<ul class="rt-ul-list">
<li>'Louder Than Bombs'. Norge/Frankrig/DK/USA, af Joachim Trier. </li>
</ul>
<ul class="rt-ul-list">
<li>'Sea of Trees’. USA, af Gus Van Sant. </li>
</ul>
<ul class="rt-ul-list">
<li>'Sicario'. USA, af Denis Villeneuve. </li>
</ul>
<ul class="rt-ul-list">
<li>‘Cronic’, Mexico, af Michel Franco. </li>
</ul>
<ul class="rt-ul-list">
<li>‘Valley of love’, Frankrig, af Guillaume Nicloux.</li>
</ul>
</div>
</div>
<p>
Min gode kollega Bo Green Jensen fra Weekendavisen læner sig hen imod mig i 
mørket. »Kim, vi er altså nødt til at gå nu, hvis vi skal nå den næste 
konkurrencefilm«. Bo har ret. Vi må af sted. Tegnefilmen, vi sidder og 
ser, har nu varet i 3½ time. Den havde jeg ikke lige set komme! Da vi rejser 
os, begynder pressepigerne at vimse nervøst rundt. »I skal huske papirerne! 
I skal huske papirerne!«. 
</p><h3>
Den første løbetur
</h3><p>
Jeg vågner op med et spjæt og sved på panden. En drøm! Jeg burde have anet 
uråd. Bo og jeg sidder nemlig aldrig samme sted i salen. Han sidder nede 
forrest i salen til venstre, mens jeg sidder oppe bagved til højre. Sådan er 
dét. Her i Cannes er vi alle vanedyr. Alt skal forblive det samme, for 
at vi kan være modtagelige for nye indtryk og udtryk. 
</p><p>
Der er kun en ting at gøre efter sådan en drøm, der tyder på, at beredskabet 
er helt oppe i omdrejninger. Jeg må løbe min rituelle førstedagsløbetur på 
Croisetten. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/cannes/cannes_2015/ECE2667402/dagbog-fra-cannes-fransk-film-udnytter-hjemmebanefordele/">Dagbog fra Cannes: Fransk film 
udnytter hjemmebanefordele</a><br/><br/>
Også her er synet det sædvanlige. Strandpromenaden bliver spulet. En mand med 
metaldetektor står i vand til livet. Vel i det lønlige håb, at der er 
dryppet guldringe fra de riges tryner. 
</p><p>
Svedende løber jeg forbi sikkerhedsfolk, der har klemt sig ud af pudsigt små 
biler og er ved at skrue muskulaturen ned i smoking og øresnegl, så de kan 
sortere i gæsterne til dagens arrangementer på strandrestauranterne. 
</p><h3>
Sidse Babett på vej frem
</h3><p>
På vejen tilbage får jeg stukket Screens første Cannes-nummer i hånden. Det 
er et andet ritual. I to uger skal jeg inhalere de overkække engelske 
ordspil i filmens brancheblade og notere mig nyhederne. 
</p><div class="art-quote article-box">
<p class="quote"/>
<blockquote>
<p class="quote-txt">
Hvem fik den ide, at Frankrigs svar på Erin Brockowitz skulle spilles af Sidse 
Babett? Jo, det gjorde såmænd ingen ringere end Catherine Deneuve
</p>
</blockquote>
</div><p>
Flere af dem er danske. Festivalens franske åbningsfilm ’La tete haute’ 
(’Standing Tall’) er instrueret af Emmanuelle Bercot. Hendes næste film, 
’150 Milligrams’, skal handle om den franske whistleblower Irene Frachon. <br/><br/>
Hovedrollen skal spilles af Sidse Babett Knudsen, som ’Borgen’ har åbnet 
porten for, og som kan det franske til fingerspidserne.</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/filmanmeldelser/ECE2656615/viggo-mortensen-er-suveraent-roerende-i-dansk-argentinsk-westerndrama/">Viggo Mortensen er suverænt 
rørende i dansk-argentinsk westerndrama</a></p><p>
Hvem fik den ide, at Frankrigs svar på Erin Brockowitz skulle spilles af Sidse 
Babett? Jo, det gjorde såmænd ingen ringere end Catherine Deneuve, fortæller 
Bercot til Screen. 
</p><p>
Deneuve spiller en af hovedrollerne i ’La tete haute’. Et stykke intens 
socialrealisme, hvor man følger drengen Malony og den seje kamp for at redde 
ham fra det liv i kriminalitet, han stædigt har kurs imod. Med en mor, der 
aldrig selv er blevet voksen, var der dømt kaos fra starten. 
</p><h3>
Nu er vi i gang 
</h3><p>
Catherine Deneuve spiller dommer og gør det troværdigt, men Bercot bruger mere 
tid og plads på den berømte skuespiller, end filmen har helt godt af. 
</p><p>
Det er drengen, det handler, om og her leverer den helt unge Rod Paradot med 
bravur som Malony med de voldelige reaktioner og den hårde skal uden på den 
lille dreng. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fotografier/ECE2667409/cannes---da-det-var-i-sort---hvid/">Cannes - da det var i sort - 
hvid</a></p><p>
Men ’La tete haute’ mangler lige den ekstra dimension, beslægtede film som 
Xavier Dolans ’Mummy’ og Dardenne-brødrenes ’Barnet’ har. 
</p><p class=" bl-elem">
Åbningsfilmen skal være festlig eller vigtig. Udmærkede ’La tete haute’ er 
ingen af delene, så motivet for at satse på den som åbningsfilm fortaber 
sig. Men nu er vi i gang. 
</p>	
</div>

</div></body></html>
