---
layout:     post
title: 	    "Københavnerne ignorerer tohjulet millionprojekt"
post_author:	    
post_date:	    Mon, 23 Feb 2015 22:32:20 +0100
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2559102/koebenhavnerne-ignorerer-tohjulet-millionprojekt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Under pomp og pragt blev Københavns nye el-bycykler lanceret sidste forår. 
Efter syv års politisk tovtrækkeri kunne de første 250 af de nye bycykler, 
som skulle afløse hovedstadens gamle bycykel med tilnavnet ’havelågen’, 
endelig rulle ud på gaderne. 
</p><p>
Men siden er projektet gået i stå. 
</p><p>
Lige nu skulle der efter planen være 1.860 nye el-bycykler på vej i København. 
Der er kun 426. Og lige nu skulle man være godt på vej mod 105 
ladestationer, altså de steder, brugerne kan hente og aflevere 
el-bycyklerne. Men der er kun 27. Det skyldes især, at den tyske leverandør, 
som skulle have leveret cykler til firmaet GoBike og Danmark, gik i 
betalingsstandsning i efteråret. 
</p><p>
Samtidig bruger færre københavnere, pendlere og turister, end man fra politisk 
side forventede, de nye el-bycykler. I første halvdel af december blev der 
blot kørt 530 ture på bycyklen i hovedstaden, og dermed er man endog meget 
langt fra målet på tre ture per cykel om dagen i 2015, som Københavns og 
Frederiksberg kommuner havde sat sig. Det svarer til 1278 daglige ture med 
det nuværende antal bycykler. Og mens 800 mennesker i sommer havde tegnet 
abonnement på cyklerne gennem GoBike, er det tal siden faldet til blot 256 
abonnenter. <span class="img-contimg-fl-right"><img class="image inlineLightBox" src="http://multimedia.pol.dk/archive/00915/bycyckler_915595d.jpg" alt="" border="0"/><span class="caption"><span class="f-img-caption">Udvalg. 
</span>Der er rigeligt af bycykler at vælge imellem på Christianshavns Torv. Foto: Lasse Kofod.</span></span></p><p>
»Det er måske det værste eksempel på spild af penge, jeg har set, mens jeg har 
siddet i Borgerrepræsentationen; at man bruger kæmpestore tocifrede 
millionbeløb på noget, som der ikke er nogen, der har efterspurgt. Og som 
overhovedet ikke er nødvendigt«, siger Rasmus Jarlov (K). 
</p><p>
Lillian Parker Kaule fra Liberal Alliance har samme holdning: 
</p><p>
»Jeg håber da, at der er nogle ansvarlige, venstreorienterede politikere, der 
vil prøve at trække i nødbremsen nu her, og se om man ikke kan finde en 
eller anden måde at begrænse skaderne på og så sige, at hov, det her var 
måske en fejlbestilling«. 
</p><p><i class=" bl-elem">Artiklen fortsætter under grafikken.</i></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/gobikeJH-300px-MFC-_915619a.jpg" alt="" border="0"/></span></p><p>
De nye el-bycykler er udstyret med en hærværkssikret tablet-computer, som 
bl.a. indeholder gps og betalingssystem. Ideen er, at både turister, 
københavnere og pendlere skal køre på den nye bycykel, der blandt andet har 
fået prædikatet ’en moderne high-tech-bycykel’ og ’verdens første 
intelligente bycykel’ hæftet på sig. 
</p><p>
Men brugen af de nye el-bycykler er altså ikke i nærheden af, hvad man havde 
håbet på. Fonden bag bycyklerne erkender, at projektet er rendt ind i 
problemer. 
</p><p>
»Vi har blot en fjerdedel af de cykler på gaden, som vi skal have. Brugen af 
de nye el-bycykler er på et meget lavt niveau, og brugen har været 
forholdsvis beskeden efter sommer. Vi kan endnu ikke sige, om projektet er 
en succes eller om man har valgt forkert, fordi vi endnu ikke er der, hvor 
vi skal være«, siger Nikolaj Bøgh, formand for By- og Pendlercykelfonden, en 
ny erhvervsdrivende fond, som er bindeled mellem Frederiksberg Kommune, 
Københavns Kommune og firmaet GoBike. 
</p><p>
Ifølge fonden er det primært udenlandske turister, der i sommerperioden har 
brugt de nye el-bycykler. Dermed er man slet ikke nået ud til lige så mange 
pendlere og københavnere, som politikerne oprindelig havde kalkuleret med. 
Nikolaj Bøgh pointerer dog, at bycykelsystemet ikke har været markedsført 
endnu, og at man forventer, at samtlige 1.860 nye bycykler og 105 
ladestationer vil være i brug til sommer. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00915/BycyklenKortJens-62_915620a.jpg" alt="" border="0"/></span></p>	
</div>
</div></body></html>
