---
layout:     post
title: 	    "Den russiske milliardær er stadig bagud i forhold til Bjarne Riis"
post_author:	    
post_date:	    Sat, 25 Apr 2015 16:34:20 +0200
post_site:	    politiken.dk 
post_link:	    http://politiken.dk/sport/cykling/ECE2643163/den-russiske-milliardaer-er-stadig-bagud-i-forhold-til-bjarne-riis/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Hvis den russiske milliardær Oleg Tinkov havde håbet på en pludselig, opblomstrende effekt på Tinkoff-Saxo-mandskabet efter fyringen af Bjarne Riis som sportslig leder, må det konstateres, at den er udeblevet.</p><p>Siden de to ulige temperamenter skiltes for godt en måned siden, er det blot blevet til en enkelt sejr, som italieneren Manuele Boaro hentede 9. april på 4. etape i Circuit Cycliste Sarthe.</p><p>Og således står det faktisk 2-1 i Riis’ favør, eftersom han stadig havde ansvaret, da holdets to andre triumfer hentedes i denne sæson – af Alberto Contador på en etape i Ruta del Sol i slutningen af februar og af Peter Sagan i Tirreno-Adriatico midt i marts ligeledes på en etape </p><h3>Kun tre hold er dårligere placeret</h3><p>Dermed er det russiske kollektiv på årets vinderliste placeret som nr. 14 blandt de 17 hold med WorldTeam-licens. Kun franske FDJ og amerikanske Cannondale-Garmin med hver to sejre samt hollandske Lotto-Jumbo, der slet ikke har haft en rytter øverst på podiet endnu, har høstet et ringere udbytte end Tinkoff-Saxo.</p><p>Helt i top ligger belgiske Etixx-Quick Step og britiske Team Sky, der begge har hentet 19 førstepladser, så der er unægtelig langt til opfyldelsen af den drøm, som Tinkov og Riis delte, om, at holdet skulle markere sig som verdens bedste. </p><p>Til gengæld ser det ikke så dystert ud for Oleg Tinkovs tropper på WorldTour-ranglisten. Her er de placeret midt i som nr. 8 med 278 point, mens Etixx-Quick Step fører an med 699 foran Team Sky med 643.</p><h3>Alt handler om Roman Kreuziger</h3><p>I morgen er tjekken Roman Kreuziger så udset til det utaknemlige job at skulle indfri den krævende holdejers forventninger, når den sidste mulighed for succes i en af forårsklassikerne melder sig i Liège-Bastogne-Liège.</p><p>»For os handler alt om at give Roman den maksimale opbakning. Det er ham, der er kaptajnen i Liège-Bastogne-Liège«, fastslår den engelske sportsdirektør Sean Yates.</p><p>»Som hold betragtet mangler vi måske lige nu et par procent i forhold til de stærkeste, men jeg tror på, at det er muligt for Roman at lave et topresultat«.</p><p>»Han har virkelig arbejdet målrettet frem mod denne opgave både i træningslejren på Tenerife og i Amstel Gold Race og Flèche Wallonne«.</p><h3>Chris Anker melder sig klar til hjælperrollen</h3><p>Til at støtte sig har den 28-årige tjekke den polske Tour de France-bjergkonge Rafal Majka, dennes landsmand Pawel Poljanski, de to danskere Michael Valgren og Chris Anker Sørensen, kroaten Robert Kiserlovski, portugiseren Bruno Pires og Manuele Boaro.</p><p>»Der er ingen tvivl om, hvad ordren lyder på, og jeg er da også parat til at levere det arbejde, der kræves., fastslår Chris Anker Sørensen.</p><p>»Sådan var det også for mig i både Amstel Gold Race og Flèche Wallonne, og jeg føler, at formen er så god, at jeg fuldt ud er i stand til at yde den nødvendige indsats«.</p><p>»Men jeg vil da ikke lægge skjul på, at jeg også glæder mig til at kunne køre min egen chance, og det bliver det forhåbentlig mulighed for i Tour de Romandie fra på tirsdag«.</p><p class=" bl-elem">»Vores chance ligger i at forsøge at gøre løbet så hårdt som muligt, så der sker en markant udskilning inden finalen. Det vil til gavn for Kreuziger, og forhåbentlig er andre hold interesseret i det samme, så der ikke sidder en alt for stor gruppe samlet til sidst«.</p>	
</div>

</div></body></html>
