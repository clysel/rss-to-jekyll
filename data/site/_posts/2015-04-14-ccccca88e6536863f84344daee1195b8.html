---
layout:     post
title: 	    "Fængselsforbund om El-Hussein: Alle lamper burde lyse"
post_author:	    
post_date:	    Tue, 14 Apr 2015 22:06:04 +0200
post_site:	    politiken.dk 
post_link:	    http://politiken.dk/indland/ECE2628233/faengselsforbund-om-el-hussein-alle-lamper-burde-lyse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Noget er helt galt i landets fængsler.
</p><p>
Det erkender formanden for landets fængselsbetjente, Kim Østerbye, efter 
nyheden om, at kun én af tre indberetninger om Omar El-Husseins adfærd i det 
danske fængselsvæsen endte hos PET.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/fokus_danmark/fokus_terror/ECE2627983/redegoerelse-omar-havde-cellefaellesskab-med-islamisk-stat-sympatisoer/">Redegørelse: Omar havde 
»cellefællesskab« med Islamisk Stat-sympatisør</a></p><p>
»Det samlede billede af indberetningerne om Omar El-Hussein afspejler en dybt 
radikaliseret fange, der burde få alle røde lamper til at lyse«, siger Kim 
Østerbye til Ritzau.
</p><p>
Fængselsforbundets formand kalder det desuden "absurd", at den 
formodede gerningsmand bag attentaterne i København på et tidspunkt afsonede 
sammen med en anden indsat, der sympatiserede med Islamisk Stat (IS).
</p><p>
»Det ser fuldstændig absurd ud, at man placerer to radikaliserede fanger ved 
siden af hinanden. Jeg tror bare ikke, at den enkelte medarbejder har lavet 
en fejl, for jeg tror ikke, at de har haft den nødvendige viden«, siger Kim 
Østerbye.
</p><p>
Således er det snarere systemet, den er gal med, mener Østerbye.
</p><p>
»Jeg tror egentlig, at alle har gjort, hvad de plejer at gøre. Der er bare 
ikke nogen, der har koordineret oplysningerne. Det er klart, at fejlen 
ligger hos Kriminalforsorgen«, siger han.
</p><p><b>Oplysninger skal ikke gå tabt</b></p><p>
Fremadrettet må man derfor sørge for, at oplysninger ikke går tabt, når en 
fange eksempelvis flyttes fra et fængsel til et andet.
</p><p>
» Vi skal sikre os, at der er nogen, der har det overordnede overblik, når 
røde lamper burde begynde at lyse. Og så skal vi have nogle it-systemer, som 
arbejder på tværs med alle oplysninger om en fange«, siger Østerbye.
</p><p>
De tre advarsler, som fængselspersonale ifølge TV 2 sendte videre til andre 
instanser i Kriminalforsorgen, handlede blandt andet om, at man havde grund 
til at tro, at El-Hussein ville tage til Syrien og kæmpe i væbnet kamp.
</p><p class=" bl-elem">
Ikke desto mindre fik han ifølge en redegørelse fra Rigsadvokaten siden 'cellefællesskab' 
med en 21-årig mand, som sympatiserede åbenlyst med Islamisk Stat.
</p>	
</div>

</div></body></html>
