---
layout:     post
title: 	    "Organisationer: Nu skal der skiltes med kalorier på fastfood"
post_author:	    
post_date:	    Thu, 23 Apr 2015 12:14:55 +0200
post_site:	    politiken.dk 
post_link:	    http://politiken.dk/forbrugogliv/forbrug/tjekmad/ECE2638464/organisationer-nu-skal-der-skiltes-med-kalorier-paa-fastfood/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I USA ved man altid præcis, hvor mange kalorier, man skal til at indtage, når 
man køber en pizza hos Domino’s eller en Big Mac hos McDonalds. Her står det 
nemlig i loven, at man skal skilte med kalorierne direkte på menutavlen på 
fastfood-restauranter. 
</p><p>
Den information skal de danske forbrugere også have, mener Kræftens 
Bekæmpelse, Diabetesforeningen, Hjerteforeningen og Forbrugerrådet Tænk, der 
er gået sammen i et projekt for at få kalorierne på menuen. 
</p><p>
De har i fællesskab udarbejdet retningslinjer for, hvordan restauranter kan 
skilte tydeligere med kalorierne. 
</p><p>
I den seneste undersøgelse fra Forbrugerrådet Tænk svarer 71 procent af 
danskerne da også, at de er interesserede i at få klar besked om kalorierne 
i deres fastfood. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE598886/usas-fastfood-faar-kalorietaellere/">USA's fastfood får 
kalorietællere</a></p><p>
Ifølge seniorkonsulent i Kræftens Bekæmpelse Susanne Tøttenborg, der står i 
spidsen for projektet, kommer ønsket om mere tilgængelig kalorieinformation 
pga. Danmarks stigende overvægtsproblem. Og inspirationen er hentet i netop 
USA. 
</p><p>
»Vi kan se, at kaloriemærkningen virker i USA, hvor man også har et udtalt 
overvægtsproblem. Og vi kan se, at det i USA især virker hos den hvide 
middelklasse, som er den befolkningsgruppe, man lettest kan drage 
paralleller fra til den danske befolkning«, siger Susanne Tøttenborg. 
</p><h3>
Tydelig mærkning 
</h3><p>
Det, de fire organisationer ønsker, er, at restaurantkæder, der sælger såkaldt 
standardiseret mad (mad, der produceres ens hver gang efter en standard, f. 
eks. mad på kæderestauranter, red.), skal skilte klart med produkternes 
samlede kalorieindhold på direkte på menukortet, og altså ikke med kalorier 
pr. 100 gram, som man kender det fra de fleste almindelige indpakninger. 
</p><p>
Det vil gøre det væsentligt nemmere for forbrugerne at træffe et bedre valg, 
mener Susanne Tøttenborg. 
</p><p>
»Vi kan se, at de tommelfingerregler, danskerne har for, hvad de tror er 
sundt, slet ikke holder. Folk bliver tit overraskede over, hvor højt 
kalorietallet er«, siger Susanne Tøttenborg. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/mad/madnyt/ECE1061987/det-er-svaert-at-saelge-sund-fastfood-til-danskerne/">Det er svært at sælge sund 
fastfood til danskerne</a></p><p>
Netop derfor mener også Sofie Søndergaard Risborg fra Forbrugerrådet Tænk, at 
der er behov for bedre information til forbrugerne: 
</p><p>
»Skiltning med kalorier er et skridt i den rigtige retning mod, at forbrugerne 
skal kunne købe fødevarer på et mere oplyst grundlag«, siger Sofie 
Søndergaard Risborg. 
</p><h3>
Manglende viden 
</h3><p>
Madsociolog Jon Fuglsang fra Professionshøjskolen Metropol nikker genkendende 
til, at folkets viden om kalorier og sundhed ofte er begrænset. Han mener, 
at mange danskere ikke har tilstrækkelig viden til at kunne navigere i 
kalorieberegningerne. 
</p><p>
»Der er rigtig mange mennesker, der ikke ved særlig meget om kalorier, og som 
slet ikke har viden nok til at kunne sætte de her kalorietal i perspektiv«, 
siger Jon Fuglsang. 
</p><p>
Han tvivler desuden på, at man rammer den målgruppe, man håber på. 
</p><p>
»Der er selvfølgelig behov for oplysning og debat om de her fødevarer, men jeg 
kan frygte, at den målgruppe, man prøver at oplyse, slet ikke interesserer 
sig for denne oplysning, og at det dermed ikke får nogen større betydning 
for deres madvalg«, siger Jon Fuglsang. 
</p><h3>
Ministeren er positiv 
</h3><p>
Fødevareminister Dan Jørgensen ser positivt på initiativet. Men ministeren 
mener dog, at det skal ske på frivillig basis, skriver han i en mail til 
Politiken. 
</p><p>
»Hvert år dør tusindvis af danskerne, fordi de spiser usundt. Skal vi knække 
kurven, er det nødvendigt, at alle spiller med. Industrien, detailhandlen og 
myndighederne har alle et ansvar. Det er selvfølgelig meget positivt med nye 
initiativer, der kan understøtte folkesundheden. Som fødevareminister vil 
jeg gerne opfordre spisestederne til at bakke op om initiativet, men i 
sidste ende bør det være frivilligt, hvordan de enkelte spisesteder vil 
understøtte sundere kostvaner«, skriver Dan Jørgensen. 
</p><p>
Der er altså ikke behov for den type love, man har i USA, mener Dan Jørgensen. 
</p><p>
»I USA stammer en tredjedel af kalorieindtaget fra måltider, der bliver 
indtaget på restauranter, og derfor giver det nok også bedre mening med 
lovpligtig skiltning. Herhjemme tror jeg, at vi kan nå længere ved 
frivillighed og ved at fokusere på danskernes kostvaner i det daglige«, 
skriver Dan Jørgensen til Politiken. 
</p><h3>
Branchen siger nej 
</h3><p>
Restauranternes brancheorganisation, Horesta, har fulgt med i udarbejdelsen af 
anbefalingerne om kalorier på menuen. Brancheorganisationen har dog valgt 
ikke at anbefale deres medlemmer at følge anbefalingerne om kalorieindekset. 
</p><p>
»Grundlæggende mener vi ikke, at der er tilstrækkelig dokumentation for, at 
effekten af de her tiltag er indsatsen og omkostningerne værd. Der er enormt 
store omkostninger for restauranterne forbundet med det her«, siger 
fødevarechef i Horesta Tine Skriver. 
</p><p>
Hun påpeger også, at nogle restaurantkæder allerede oplyser om kalorier, bare 
ikke direkte på menukortet. 
</p><p>
»Nogle af vores medlemmer kommunikerer kalorieindhold i dag, de gør det bare 
elektronisk i stedet for på menutavlerne. Det er meget nemmere for 
virksomhederne at administrere«, siger Tine Skriver. 
</p><p>
Ifølge Tine Skriver kan restauranterne ligeledes let ende i vildledningssager, 
hvis de kommer til at skilte forkert. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/ECE1337119/mcdonalds-om-fedme-vi-er-ikke-en-del-af-problemet/">McDonald's om fedme: Vi er 
ikke en del af problemet</a></p><p>
Hos Forbrugerrådet Tænk håber man dog på, at restauranterne på sigt vil gå med 
på bølgen, som man f. eks. ser i England, hvor flere store kæder skilter med 
kalorier, selv om det er ikke er lovpligtigt. 
</p><p>
»Vores forhåbning er, at branchen vil komme med på det med tiden. At en kæde 
starter, og at resten vil følge trop«, siger Sofie Søndergaard Risborg fra 
Forbrugerrådet Tænk. 
</p><p>
Politiken har talt med både McDonalds Danmark og Burger King Danmark, som 
oplyser, at de ikke ser nogen grund til at gå væk fra deres nuværende måde 
at kommunikere om kalorier på. Begge kæderne har kalortietabeller for deres 
mad på deres hjemmesider. 
</p><p><b class="ext-link">LINK:</b><a class=" bl-elem" href="http://www.mcdonalds.dk/content/dam/Denmark/Downloads/Filer/ernaeringsfolder_jan_2015.pdf">Se 
hvordan McDonalds skilter i dag</a></p><p class=" bl-elem">
Den danske kæde Sunset Boulevard har også afvist at sætte kalorier på menuen. 
Kæden har den dag i dag ikke information om kalorier i deres mad tilgængelig 
for forbrugerne, og begrunder det overfor Politiken med, at maden laves 
efter bestilling efter kundens ønske, og dermed er præget af stor variation. 
</p>	
</div>

</div></body></html>
