---
layout:     post
title: 	    "Elektroniske stemmebokse brugte 'admin' som kodeord"
post_author:	    Jesper Stein Sandal
post_date:	    Thu, 16 Apr 2015 13:58:03 +0000
post_site:	    www.version2.dk 
post_link:	    http://www.version2.dk/artikel/elektroniske-stemmebokse-brugte-admin-som-kodeord-143059?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Elektroniske stemmebokse fra firmaet AVS har i årevis været brugt til flere amerikanske valg til trods for, at sikkerheden nu har vist sig at være gennemhullet. <a href="http://www.theguardian.com/us-news/2015/apr/15/virginia-hacking-voting-machines-security">Det skriver The Guardian</a>.</p>

<p>En undersøgelse af maskinernes sikkerhed foretaget på vegne af delstaten Virginia har afsløret, at maskinerne brugte standardkodeordet 'admin' til login på systemet og 'ABCDE' som kodeord til det trådløse netværk.</p>

<p>Stemmeboksene består af en touchskærm forbundet til en Windows-pc, og undersøgelsen viste, at flere af maskinerne ikke havde fået opdateret Windows siden 2004.</p>

<p>Maskinerne blev taget i brug i 2002 og har været brugt ved flere valg siden. Sikkerheden i de elektroniske stemmebokse er blevet kritiseret flere gange, og i flere valgkredse og delstater har maskinerne ikke været i brug, selvom de er blevet indkøbt, fordi der ikke har været tillid til maskinerne.</p>






  </section>

      </div></body></html>
