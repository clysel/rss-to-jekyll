---
layout:     post
title: 	    "FC Vestsjælland overvinder kontroversiel scoring"
post_author:	    
post_date:	    Sat, 18 Apr 2015 16:53:48 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2633736/fc-vestsjaelland-overvinder-kontroversiel-scoring/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
Tabellens nøgne kendsgerninger gør det svært for FC Vestsjælland-spillerne at 
tro på endnu en sæson i Superligaen. Og når man så heller ikke har 
dommertække, så bliver udgangspunktet for at samle tilstrækkeligt med point 
ind til kampen om at undgå nedrykning jo heller ikke ligefrem forbedret. 
</p><p>
I lørdagens hjemmebanedyst mod AaB var backen Michael Lumb rasende efter AaB's 
1-0-scoring i 18. minut. I opspillet, som Patrick Kristensen havde en 
væsentlig andel i, brugte Nicolaj Thomsen tydeligt hånden til at puffe 
bolden forbi Lumb, der måtte se til, da Nicklas Helenius tæt under mål 
bragte mestrene på ret kurs. 
</p><p>
»Det er bare ikke godt nok. Linjedommeren står jo lige ved siden af«, 
forklarede en vred Michael Lumb til TV3Sport1 i pausen. 
</p><p>
To hjemmescoringer efter pausen vendte dog kampen til Lumb og co.'s fordel. 
AaB blev slået 2-1 og den anden store succesoplevelse for det 
nedrykningstruede hold kom i hus bare fire dage efter den første 
pokalsemifinale mod Sønderjyske. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2629590/vestsjaelland-har-det-ene-ben-i-pokalfinalen/">Vestsjælland har det ene ben i 
pokalfinalen </a></p><p>
Patrick Kristensen og Nicolaj Thomsen var også igangsættere, da Helenius på 
det skammeligste misbrugte et kæmpemulighed inden foran mål i 40. minut, 
hvilket fik tv-kommentatorerne til tørt at konstatere, at det var en større 
præstation at sparke bolden over mål end at score. 
</p><p>
Lige så fri position som Helenius var i kort før pausen, stod Vestsjællands 
Osama Akharraz i to minutter efter pausen, da Henrik Madsen headede på mål 
og Akharraz efter Nicolai Larsens parade let kunne udligne til 1-1. 
</p><p>
AaB's kontroversielle scoring var så småt ved at gå i glemmebogen hos 
Slagelse-mandskabet, der viste karakter og drev spillet frem i håb om at 
fremtvinge sejrsmålet, mens sjusk og fejlafleveringer tog til i styrke hos 
gæsterne. 
</p><p>
Belønningen kom et kvarter før tid, da Anders Kure headede anfører og 
drivkraft nummer et Henrik Madsens indlæg i kassen til 2-1, der forkorter 
afstanden til den rigtige side af nedrykningsstregen til 5 point. For bare 
tre kampe siden var der 10 point op til redning. 
</p><p class=" bl-elem">
Der kunne også have været 7 point op til redning, men Jan Kristiansen 
blokerede AaB-målmand Nicolai Larsens fremragende hovedstød på mållinjen i 
en dramatisk situation i tillægstiden. 
</p><p class="art-ext-other">

</p>	
</div>

</div></body></html>
