---
layout:     post
title: 	    "Paul McCartney spiller på Roskilde Festival"
post_author:	    
post_date:	    Fri, 06 Mar 2015 08:31:44 +0100
post_site:	    politiken.dk 
post_link:	    http://politiken.dk/kultur/musik/roskildefestival/ECE2575907/paul-mccartney-spiller-paa-roskilde-festival/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Paul McCartney spiller på Roskilde Festival denne sommer. 
</p><p>
Det oplyser festivalen selv i en pressemeddelelse. 
</p><p>
Den 72-årige superstjerne vender tilbage til Danmark for første gang i 11 år, 
og det bliver hans eneste europæiske festivaloptræden, når han lørdag 4. 
juli går på Orange Scene i Roskilde. 
</p><p>
»Vi har ikke spillet på en europæisk festival i fem år, så vi glæder os til at 
tage vores show med til en festival så stor som Roskilde til sommer. Jeg har 
hørt, at festivalen har en helt fantastisk stemning, så vi glæder os til 
selv at mærke den. Det er ved at være længe siden, vi sidst har været i 
Danmark, så I kan godt begynde at gøre jer klar til at rocke«, lyder det fra 
herren selv i pressemeddelelsen. 
</p><p>
McCartney har siden 2013 været i gang med en omfattende 'Out There'-turné, som 
to millioner mennesker verden over allerede har været vidne til. Turnéen 
fejrer kunstnerens lange karriere, og publikum kan derfor glæde sig til 
klassikere som 'Hey Jude' og 'Let it Be' i selskab med nyere titler fra hans 
solokarriere - også fra den seneste udgivelse 'New' fra 2013. 
</p><h3>
En kunstner i absolut topform 
</h3><p>
Programchef på Roskilde Festival, Anders Wahrén, er glad for at kunne 
præsentere det nye navn og siger, at man vil afsætte al den tid på Orange 
Scene, som McCartney har brug for. 
</p><p>
»Vi er sikre på, at Paul McCartney vil levere et fuldstændig forrygende show, 
der vil ramme lige i hjertet på tværs af de generationer, der kommer til at 
mødes foran Orange Scene. Han er i absolut topform i øjeblikket, og han 
medbringer et band, som han har spillet sammen med i de sidste 13 år, og 
naturligvis et bagkatalog bestående af nogle af de mest elskede pop- og 
rocksange nogensinde skrevet«, udtaler han i pressemeddelelsen. 
</p><p>
I slutningen af februar offentliggjorde festivalen senest nye navne, og 79 ud 
af i alt 169 navne er nu afsløret. 
</p><p><b class="ext-link">24 NYE NAVNE</b><a class="embeddedlink" href="http://politiken.dk/ibyen/koncert/ECE2564269/24-nye-navne-metalmastodonter-og-hoejtflyvende-fugle-er-klar-til-roskilde/">Metalmastodonter og højtflyvende 
fugle er klar til Roskilde</a></p><p>
Heriblandt er Oasis-guitarist og sangskriver Noel Gallagher, der tager sit 
britiske rockband High Flying Bird med. Publikum kan også opleve et gensyn 
med amerikanske Mastadon, der spillede på festivalen i 2011, ligesom en del 
danske kunstnere allerede er booket. 
</p><p class=" bl-elem">
Det er blandt andre Bikstok, Ukendt Kunstner og Speckno, der er en 
sammensmeltning af rap-duoen Specktors og DJ-trioen Nonsens. 
</p>	
</div>
</div></body></html>
