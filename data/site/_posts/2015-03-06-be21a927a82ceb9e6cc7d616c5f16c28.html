---
layout:     post
title: 	    "Roman om bitter bedstefar vinder på skildringerne af dagliglivet"
post_author:	    
post_date:	    Fri, 06 Mar 2015 16:11:33 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2575929/roman-om-bitter-bedstefar-vinder-paa-skildringerne-af-dagliglivet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Kongen af Bali</h4>
<h5>
Philip Tafdrup Jørgensen</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div><p>
Gyldendal, 232 sider, 250 kroner. Har du Pluskort, får du 15 procent rabat på 
lagerførte bøger i Boghallen eller fri levering hos Saxo.com. Læs mere på 
politiken.dk/plus. Udkommer i dag.
</p></div>
</div><p>
Da Hans-Carl Jørgensen fyldte 90 år, blev det fejret på Le Sommelier, den fine 
restaurant i Bredgade i København. Fødselaren gav, slog ud med armene. Eller 
prøvede at gøre det. Men det blev ikke den aften, han havde drømt om. 
</p><p>
Den aften, hvor han omsider skulle blive værdsat som fortjent. Den gamle mand 
rystede så meget på hænderne, at han spildte maden, blev hurtigt skidefuld 
og pinlig over for familie og medbragte kærester og satte trumf på ved at 
oplyse det tåkrummende selskab, at han skam havde ble på. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2567884/sprudlende-noveller-fra-katastrofens-rand-om-det-roevtruttende-boblende-liv/">Sprudlende noveller fra 
katastrofens rand om det røvtruttende, boblende liv</a></p><p>
En skrækkelig aften, og ifølge Philip Tafdrup Jørgensen, fortælleren af 
’Kongen af Bali’ og fødselarens barnebarn, kun én af en lang række 
forfærdelige stunder med en bedstefar, der i sine bedste stunder var en 
hustyran. I sine værste en bitter gamling, der følte sig snydt af livet, og 
som kun drømte sig tilbage til ungdommens Shanghai, hvor hans drømme om 
storhed havde vist sig i korte stjernestunder. 
</p><h3>
Dokumentar og fiktion
</h3><p>
Bogen er en roman og skulle ifølge forlaget være »dokumentar og fiktion« om 
bedstefar, fortælleren og fortællerens far. Men mest om bedstefar. Den 
handler altså ikke om ham, man ellers kender som Kongen af Bali, Mads Lange. 
Men den sagnomspændte dansker spiller en vis rolle i fortællingen. 
</p><p>
Bedstefar ville ønske, han var Mads Lange, vel at mærke ikke den Mads Lange, 
der i 1840 var fredsmægler mellem den hollandske kolonimagt og de 
balinesiske rajaher, og som i øvrigt siden gik fallit og muligvis blev 
giftmyrdet, men en Mads Lange, der vælter sig i brune og gule og altid 
villige piger og lever som en konge, omgivet af bukkende indfødte. En mand, 
der bliver behandlet som noget særligt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2566017/slagterroman-har-smaa-stykker-af-ren-romanpoesi/">Slagterroman har små stykker 
af ren romanpoesi</a></p><p>
Bedstefar havde fået en lille mundsmag på det liv, da han som maskinmester 
sejlede på Østen og efter eget udsagn var fast gæst på det bedste horehus i 
Shanghai. Han havde et fotografi af en smuk indfødt pige i sin tegnebog til 
sin dødsdag. Trods bedstemor. 
</p><p>
Men livet forblev småt i Danmark, selv om boligen i Nyboder blev skiftet ud 
med et rækkehus i udkanten af København. Der blev spinket og sparet og 
genbrugt, og det kunne have været godt, hvis ikke bedstefar havde været 
utilfreds fra første til sidste side af bogen. I små og koncise kapitler 
fortælles den ene historie efter den anden om bedstefars utilfredshed og 
bitterhed og de lussinger, der faldt, også til fremmede børn, når tingene 
ikke gik efter den knarvornes hoved. 
</p><h3>
Træls selskab
</h3><p>
Bortset fra den groteske indledning er det ikke så sjovt, mere deprimerende. 
Man får ikke meget at vide om fortælleren, bortset fra han ikke vil ligne 
sin bedstefar (men mistænker sig selv for at gøre det) og faderen, der 
forsøger at se bedstefar i et mere positivt skær. Hvilket han måske gør ret 
i, efter en lillebitte ting i bogens slutning at dømme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2565695/underholdende-roman-dykker-ned-i-kloeften-mellem-soen-og-far/">Underholdende roman dykker ned 
i kløften mellem søn og far</a></p><p class=" bl-elem">
Det, der holdt mig oppe gennem alle brokkerierne, var den minutiøse skildring 
af dagliglivet omkring bedstefar, de ting, han møjsomt reparerer, den gamle 
cykel han maler (med en grim rest maling), den måde, Nyboder var indrettet 
på. Hans-Carl Jørgensen er træls selskab, men jeg blev alligevel og til min 
egen overraskelse rigtig rørt over hans dødsleje. 
</p>	
</div>
</div></body></html>
