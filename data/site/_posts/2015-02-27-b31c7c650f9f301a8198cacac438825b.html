---
layout:     post
title: 	    "Anmelderne keder sig ihjel over Kåre Bluitgens nye muhammedbog"
post_author:	    
post_date:	    Fri, 27 Feb 2015 16:04:38 +0100
post_site:	    politiken.dk 
post_link:	    http://politiken.dk/kultur/ECE2565995/anmelderne-keder-sig-ihjel-over-kaare-bluitgens-nye-muhammedbog/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bare rolig, vi får ikke en ny Muhammedkrise på grund af Kåre Bluitgens nyeste 
murstensværk om profeten. I hvert fald ikke hvis man skal tro et ret enigt 
anmelderkorps. 
</p><p>
Bogen bærer titlen 'Den Bedste bog', og det mest krænkende ved den er, at den 
nærmest er »kriminelt kedelig«, noterer Thomas Bredsdorff i Politiken. 
</p><p>
Man ser for sig, hvordan anmelderne har siddet i deres lænestole med denne 
bog. Og så er den ene efter den anden knækket sammen af udmattelse over de 
760 sider. 
</p><p>
I Jyllands-Posten skriver Erik Svendsen, at Kåre Bluitgen er både dristig og 
modig. 
</p><div class="art-quote article-box">
<p class="quote"/>
<blockquote>
<p class="quote-txt">
Min kritik er i første omgang æstetisk: 'Den bedste bog' er umanerligt kedelig 
og kunstnerisk mislykket
</p>
<p class="sender">
Erik Svendsen, JP-anmelder 
</p>
</blockquote>
</div><p>
»Men han er ikke nogen stor forfatter, for nu at sige det diplomatisk. Min 
kritik er i første omgang æstetisk: 'Den bedste bog' er umanerligt kedelig 
og kunstnerisk mislykket«. </p><p>
Bogen følger en mand ved navn Abu al-Qasim, som hen ad vejen bliver til 
profeten Muhammed. Side efter side efter side demonstrerer Kåre Bluitgen, at 
han ved meget om den ældre arabiske kultur. 
</p><p>
»Så meget, at han fortaber sig i den, og fremstillingen er ikke-inkluderende 
for læsere, der ikke i forvejen kender kilderne, skriver Erik Svendsen. 
</p><p>
Han fortsætter: 
</p><p>
»I mine øjne er det meget sigende, at bogens bedst skrevne scene - den eneste 
- skildrer, hvordan manden voldtager en mindreårig pige, der klamrer sig til 
sin dukke. Her er der endelig i denne ørkenvandring af usammenhængende 
oplysninger om dette og hint en sanselig beskrivelse, der strækker sig over 
mere end et par linjer«. 
</p><p>
Når Erik Svendsen alligevel giver bogen hele to stjerner, så skyldes det, at 
den »som medie- og politisk fænomen er interessant«. 
</p><h3>
Ikke spor sjovt 
</h3><p>
Claes Kastholm Hansen lægger i Berlingske en stjerne oveni, men er ikke mindre 
hård i filten. Kastholm mener, at den »grotesk ordrige« bog taler meget om 
humor og sanselighed, men mangler begge dele. 
</p><p>
Kåre Bluitgen blev verdensberømt, da han i 2006 udgav 'Koranen og profeten 
Muhammeds liv'. Ikke så meget på grund af teksten, men fordi han havde svært 
ved at finde <a class=" bl-elem" href="http://politiken.dk/kultur/boger/ECE123660/dyb-angst-for-kritik-af-islam/">nogen, 
der gad eller turde illustrere den. </a></p><p>
Det var på den baggrund, at Jyllands-Posten fik ideen til de 
Muhammedtegninger, der satte den muslimske verden i brand og startede en 
debat om ytringsfriheden, som ikke lader til at have nogen ende. 
</p><p>
Bluitgen indleder sin nye beretning om Muhammed fejende flot, mener Claes 
Kastholm og citerer: »Hun rider ind som en gudinde. Hingsten er sort, som 
havde selve natten brugt sin afmålte tid til at indgnide den i kohl«. 
</p><div class="art-quote article-box">
<p class="quote"/>
<blockquote>
<p class="quote-txt">
Han opfatter sin bog som religionssatire. Det kræver, at den er morsom. Det er 
den ikke
</p>
<p class="sender">
Claes Kastholm Hansen, Berlingske-anmelder 
</p>
</blockquote>
</div><p>
Det drejer sig om den kristne skønhed Sajah bint al-Harith, der i islam 
opfattes som en falsk profet. Hvilket ikke forhindrede Muhammed i at have 
erotiske drømme om hende, hvis man skal tro Bluitgens fiktion. </p><p>
»Desværre går der 500 sider, før de mødes, og da kan han ikke! Herefter er hun 
ude af historien, og sådan går det utallige af bogens personer«, skriver 
Kastholm. 
</p><p>
»Det er umotiveret, hvorfor de kommer ind i historien. Det er umotiveret, 
hvorfor de forlader den igen ... Man kan forstå på den pressemeddelelse, han 
selv har skrevet, at han opfatter sin bog som religionssatire. Det kræver, 
at den er morsom. Det er den ikke«. 
</p><h3>
Milde toner i Information 
</h3><p>
I dagbladet Information tager Karen Syberg en smule mere nænsomt fat om Kåre 
Bluitgen. Først skriver hun næsten begejstret, hvordan Bluitgen »med 
underliggende indignation og stilfærdig sympati for især slaverne« vælter 
»sved, snavs, blod og sæd, udflåd og afskårne kønsdele, dromedarpis og 
æsellort ned over siderne«. 
</p><p>
»Nogle gange velplaceret», skriver Syberg, »andre i en overflod, der kunne 
have været inddæmmet mere«. 
</p><p>
Forfatteren er uhyre vidende og belæst, synes Karen Syberg, men har man ikke 
et dybere kendskab til arabisk folklore eller detaljerne i Muhammeds liv, 
efterlades man sine steder noget forvirret. 
</p><p>
Her og der er det sjovt, når Kåre Bluitgen gør grin med snæversyn og 
indskrænkethed som almene menneskelige egenskaber. 
</p><p>
»Bluitgen har et gennemgående greb med at trække det ophøjede og religiøse ned 
på jorden, der kalder på smilet, som når prisen for en zarathustriers liv 
skal følge dromedarens, »så præcist som denaren er bundet til drakmens kurs 
i vekselboderne«. Men bogens længde taget i betragtning, bliver også dette 
greb efterhånden noget repetitivt«, skriver Karen Syberg. 
</p><h3>
Som muzak i et supermarked 
</h3><p>
Så er vi fremme ved Thomas Bredsdorffs anmeldelse i Politiken. 
</p><p><b class="ext-link">LÆS ANMELDELSEN HER:</b><a class="embeddedlink" href="http://politiken.dk/kultur/boger/skonlitteratur_boger/ECE2565485/anmeldelse-kaare-bluitgen-udgiver-kriminelt-kedelig-satire/">Anmeldelse: Kåre 
Bluitgen udgiver kriminelt kedelig satire</a></p><p>
Bogen åbner meget lovende, synes Bredsdorff. Vi er til digterkonkurrence i 
Mekka, hvor en smuk kvinde dukker op. Hun smider tilmed tøjet. 
</p><p>
»Det gør mændene opstemte, især en vis Abu al-Qasim«, skriver anmelderen. 
</p><p>
»Men ak, derefter går Kåre Bluitgens historie i stå. Den ene anekdote følger 
den anden, personlisten eksploderer - ifølge registeret er der hele hundrede 
navngivne medvirkende - og det varer evigheder, før den smukke frøken viser 
sig igen«. 
</p><p>
Thomas Bredsdorff finder det svært at holde tråden i den her mastodontiske 
bog. Det skyldes, mener han, at der både mangler tydelige hovedpersoner og 
højdepunkter. Men det skyldes især, at »sproget mangler humør og variation«. 
</p><p>
»I små doser havde det været o. k., for Bluitgen er en professionel fortæller, 
hvis sprog er uden knuder. Men når det fortsætter sådan i en uendelighed 
uden opkvikkende temposkift eller levende billeder, kommer det efterhånden 
til at lyde som muzak i et supermarked«. 
</p><p>
Anmelderen sammenfatter sin læsning på dene måde:. 
</p><p>
»Det mest krænkende ved ' Den Bedste Bog' er, at den er nærmest kriminelt 
kedelig«. 
</p><p>
Og sidste linje i den tre-hjertede anmeldelse lyder: 
</p><p class=" bl-elem">
»Hvis al satire var som 'Den Bedste Bog', ville verden være fredeligere. Og 
kedeligere«. 
</p>	
</div>
</div></body></html>
