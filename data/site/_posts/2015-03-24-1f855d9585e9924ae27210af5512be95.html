---
layout:     post
title: 	    "Hver fjerde dansker mangler tillid til it-sikkerheden i det offentlige"
post_author:	    Christian Loiborg
post_date:	    Tue, 24 Mar 2015 14:36:39 +0000
post_site:	    www.version2.dk 
post_link:	    http://www.version2.dk/artikel/hver-fjerde-dansker-mangler-tillid-til-it-sikkerheden-i-det-offentlige-113945?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>28 procent af danskerne har slet ikke eller kun i mindre grad tillid til it-sikkerheden i det offentlige. Det viser en undersøgelse, A/B Analyse har gennemført for <a href="http://dit.dk/Nyt_fra_DIT/Nyheder/Digital_tillid.aspx">interesseorganisationen Dansk IT</a>.</p>

<p>Tilliden til det offentliges mulighed for at forhindre ansattes misbrug af registre er også meget lav. Tæt på halvdelen - 46 procent - af de adspurgte, har slet ikke eller kun i mindre grad tillid til, at det offentlige kan forhindre misbruget. Det kan være adgang til skatte- eller sundhedsmæssige forhold om offentligt ansattes ekskærester eller naboer, samt kendte og lignende.</p>



<p>Dansk IT kalder tallene for bekymrende og alvorlige.</p>

<p>»En stor dansk virksomhed ville næppe kunne leve med, at hver fjerde generelt ikke har tillid til virksomhedens it-sikkerhed eller, at 46 procent af kunderne tror, at virksomheden ikke kan forhindre, at ansatte snager i deres personoplysninger,« udtaler Ejvind Jørgensen, formand for DANSK IT’s udvalg for it i den offentlige sektor, i pressemeddelelsen.</p>



<p>Dansk It foreslår konkret, at regeringen giver borgerne indsigt og kontrol med deres egne data. Et eksempel kan være adgang til - via sundhed.dk - at se, hvem der har set på ens sundhedsoplysninger.</p>

<p>Det ville skabe tryghed for de 62 procent af danskerne, der ifølge undersøgelsen ville føle sig mere trygge, hvis de kunne følge med i, hvad der sker med deres data. Og 66 ville i høj eller nogen grad regelmæssigt tjekke, hvad der sker med deres data, hvis dette blev tilgængeligt via en selvbetjeningsløsning på nettet, viser undersøgelsen.</p>

<p>Du kan hente hele undersøgelsen på <a href="http://dit.dk/Nyt_fra_DIT/Nyheder/~/media/Files/Publikationer/Gratis_publikationer/Survey_tillid.ashx">Dansk IT’s hjemmeside</a></p>
  </section></div></body></html>
