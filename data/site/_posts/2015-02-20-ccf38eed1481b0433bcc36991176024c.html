---
layout:     post
title: 	    "Læge: »Her kan jeg prøve mig frem, uden det har alvorlige konsekvenser«"
post_author:	    
post_date:	    Fri, 20 Feb 2015 08:35:54 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2553690/laege-her-kan-jeg-proeve-mig-frem-uden-det-har-alvorlige-konsekvenser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På stue 3 ifører Mette Astrup Tolver sig et par blå plastikhandsker og trykker 
på startknappen på en store computer. Hun griber vanligt fat om koloskopets 
styrehåndtag og gør klar til at udføre en undersøgelse af tyktarmen. 
</p><p>
På operationsbordet ligger dog ikke en patient, men i stedet en dukke med en 
meterlang, kraftigt orangefarvet tyktarm som det eneste organ. 
</p><p>
På en stol ved siden af har speciallæge Lene Brink gjort sig klar til at 
vurdere Mette Astrup Tolvers præstation. Sidstnævnte skal nemlig til at gå i 
gang med sin afsluttende prøve i simulationstræning på Region Hovedstadens 
Simulationscenter på Rigshospitalet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2482702/familielaegen-er-en-uddoeende-race-i-udkantsdanmark/">Familielægen er en uddøende 
race i Udkantsdanmark</a></p><p>
»Jeg holder især øje med, at Mette har øje for alt på én gang. Når vi laver en 
kikkertundersøgelse, må vi ikke overse noget. På en rigtig patient kan vi jo 
ikke bare gå ind igen«, siger Lene Brink. 
</p><p>
Som det første sundhedsvæsen i verden har Region Hovedstaden valgt at indføre 
obligatorisk træning på simulatorer for alle specialer inden for lægefaget. 
Simulatoren kan have form som en dukke eller en 3D-baseret computer, hvor 
skærmbilledet ligner de indre organer, der skal opereres. I praksis betyder 
det, at alle læger under specialuddannelse fremover får papir på deres 
kompetencer, før de møder patienter første gang. Det er en test som den, 
Mette Astrup Tolver er i gang med. 
</p><h3>
Ligesom et computerspil 
</h3><p>
Inden dagens prøve har Mette Astrup Tolver haft halvanden times introduktion 
under vejledning af Lene Brink, der er speciallæge i kirurgi og kirurgisk 
gastroenterologi på Herlev Hospital. Derudover har hun selv kunnet træne så 
meget, som tiden som læge i en introstilling på Herlev hospital har tilladt. 
Det er blevet til cirka 30 kikkertundersøgelser inden prøven. 
</p><p>
»Her kan jeg prøve mig frem, uden det har alvorlige konsekvenser. Selv om det 
er en simulator, kan jeg få føling med, hvordan kikkerten og vævet arbejder 
sammen«, siger Mette Astrup Tolver. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE1762693/flere-maa-opgive-droem-om-at-blive-speciallaege/">Flere må opgive drøm om at 
blive speciallæge </a></p><p>
Og det er netop det, der er tanken bag indførelsen af obligatorisk 
simulationstræning, forklarer speciallæge Lene Brink. 
</p><p>
»Det er ligesom, når børn spiller Playstation. De tænker ikke over, om de 
kører til højre eller venstre. Det er ren refleks, når de trykker på 
knapperne. Det er det samme, lægerne kan træne her, så de efterhånden kan 
koncentrere sig mere om det, de ser på skærmen, end hvilken knap de skal 
trykke på«.
</p><h3>
10 minutter og 1 meter tyktarm 
</h3><p>
»Hvor er du henne? Du er ikke faret vild, vel?«, griner Lene Brink, højt nok 
til at overdøve kikkertens sug, der lyder præcis som instrumenterne ved 
tandlægestolen. 
</p><p>
Mette Astrup Tolver smiler let, inden hun med overbevisning svarer: 
</p><p>
»Det er colon transversum, og jeg nærmer mig venstre flexur. Colon transversum 
er den del af tyktarmen, som forløber horisontalt og ender i et hjørne i 
højre og venstre side«. 
</p><p>
Ud over at udføre selve kikkertundersøgelsen skal den kommende speciallæge 
holde øge med computerens lille skærm, hvor hun kan se kikkertens placering 
i tarmen. På en større tv-skærm kan hun se, hvordan tarmen ser ud 
indvendigt. 
</p><p>
Hun har cirka 10 minutter til at føre kikkerten gennem tyktarmen og tilbage 
igen, inden hun skal foretage et såkaldt loop af endetarmen. 
</p><p>
»Det er vigtigt, at lægerne træner at være hurtige til at konstatere, hvad 
patienten eventuelt fejler, samtidig med at de er grundige og får set hele 
tarmen efter«, siger Lene Brink. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE483325/laeger-flygter-fra-ny-speciallaegeuddannelse/">Læger flygter fra ny 
speciallægeuddannelse</a></p><p>
Efter endnu en kikkertundersøgelse af tyktarmen tager Mette Astrup Tolver de 
blå plastikhandsker af og gør klar til at foretage to kikkertundersøgelser 
mere. Denne gang på en 3D-baseret computer, der mest af alt minder om et 
avanceret computerspil. Her er på forhånd indtastet forskellige patienter 
med sygdomme, som Mette Astrup Tolver skal udrede med kikkerten. 
</p><p>
»Så nu kan jeg slappe lidt af. Her klarer computeren det meste selv«, siger 
Lene Brink, mens hun vender stolen om, og under de efterfølgende to 
kikkertundersøgelser følger hun opmærksomt med på skærmen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE1019141/aalborg-universitet-vil-uddanne-flere-laeger/">Aalborg Universitet vil 
uddanne flere læger</a></p><p>
En smiley indikerer blandt andet, om patienten har ondt, mens et stopur 
tæller, hvor længe den kommende speciallæge er om arbejdet. 
</p><p>
Efter i alt fire kikkertundersøgelser er Mette Astrup Tolvers prøve overstået. 
Uden de store udsving på smileybarometret. Hun ærgrer sig dog over, at den 
sidste undersøgelse tog 22 sekunder længere end den tilladte tid. 
</p><p class=" bl-elem">
Sammen med resultaterne fra den analoge maskine skal Lene Brink hjem og 
vurdere Mette Astrup Tolvers præstation. Hun har efterfølgende fået besked 
om, at hun er bestået flot. 
</p>	
</div>
</div></body></html>
