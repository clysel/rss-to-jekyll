---
layout:     post
title: 	    "Politikere åbner op for flere barnets sygedage"
post_author:	    
post_date:	    Mon, 23 Feb 2015 19:37:19 +0100
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2559873/politikere-aabner-op-for-flere-barnets-sygedage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Måske er der godt nyt på vej til danske børnefamilier, der kæmper med at få 
arbejdsliv og familieliv til at hænge sammen, når børnene er syge. 
</p><p>
Her til eftermiddag mødtes politikere fra begge partifløje nemlig til 
paneldebat om fremtidens familiepolitik, og fra både højre og venstre åbnede 
de op for, at det nok er på tide at se på, om det er hensigtsmæssigt, at 
forældre kun har ret til barnets 1. sygedag eller - hvis man er rigtig 
heldig - barnets 2. sygedag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2558825/hver-anden-foeler-at-arbejdet-fylder-for-meget-i-fritiden/">Hver anden føler, at arbejdet 
fylder for meget i fritiden</a></p><p>
Diskussionen foregik som en del af en stort anlagt familiepolitisk konference, 
som blev holdt på Christiansborg i dag. 
</p><h3>
Svensk model inspirerer politikerne 
</h3><p>
Her erkendte flere politikere, at de har forsømt familiepolitikken de seneste 
år under den økonomiske krise, men at det nu er på tide at få den på 
dagsordenen i folketingssalen. Blandt andet ved at se på, om der skal 
indføres flere barnets sygedage. 
</p><p>
»Det er oplagt at undersøge Sveriges model med sygedage og se, om vi kunne 
lære noget af den. For eksempel kunne man indføre en tidskonto for hver 
forælder, hvor man så kan hæve tid hver gang, barnet er sygt eller skal til 
lægen«, foreslog SF’s socialordfører Trine Pertou Mach (SF) med henvisning 
til en af eftermiddagens oplægsholdere, som kom fra den svenske 
Försäkringskassan. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2374795/professorer-svensk-familiepolitik-giver-bedre-ligestilling/">Professorer: Svensk 
familiepolitik giver bedre ligestilling</a></p><p>
Försikringskassan finansierer, at svenske forældre har ret til 120 sygedage 
per barn per år, indtil barnet er 12 år. Når en af forældrene tager barnets 
sygedag, får de udbetalt 80 procent af deres normale løn via 
Försäkringskassan. Sådan har det fungeret i 40 år, fortalte oplægsholderen 
Niklas Löfgreen, familieøkonomisk talsperson. 
</p><p>
Folketingskandidat for Venstre og socialordfører for Venstre i Københavns 
Borgerrepræsentation Karina Rohrberg Jessen gik så vidt som til at sige, at 
familiepolitikken skal øverst på dagsordenen, og at: 
</p><p>
»Den danske ordning med barnets 1. sygedag er et klokkeklart eksempel på, hvor 
ekstremt gammeldags vores politik på familieområdet er indrettet. Barnets 1. 
sygedag er et levn fra dengang, der fandtes pensionerede bedsteforældre med 
masser af tid og hjemmegående nabokoner, der lige kunne se efter poden«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2374776/svenskerne-undgaar-klokken-13-feber-i-boernehaverne/">Svenskerne undgår 'klokken 
13-feber' i børnehaverne </a></p><p>
Hun erklærede, at hun ikke var spor nervøs for økonomien i at indføre flere 
barnets sygedage. 
</p><p>
»Jeg behøver ikke at kende bundlinjen, før jeg kan fastslå, at det er en god 
investering at bruge penge på et godt børneliv og forebygge stress blandt 
forældre. Det vil komme samfundet til gode - også økonomisk«. 
</p><h3>
EL: Nu skal vi tage nogle beslutninger 
</h3><p>
Rosa Lund, børne- og familieordfører for Enhedslisten, tog resten af panelet i 
ed og bad dem forpligte sig på, at »næste gang, vi diskuterer 
familiepolitik, så bliver det i folketingssalen, så vi også kan få taget 
nogle beslutninger«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2374420/hver-tredje-foraelder-har-afleveret-et-sygt-barn/">Hver tredje forælder har 
afleveret et sygt barn </a></p><p>
Hun fortalte, at hun selv har arbejdet i en vuggestue som pædagogmedhjælper i 
fire år. 
</p><p>
»Det var ikke spor sjovt for hverken børn, forældre eller personalet, når 
børnene blev afleveret, selv om de var syge. Det er en kamp for os 
politikere, at børnefamilierne ikke skal væres så pressede, at de er nødt 
til at aflevere syge børn«, sagde hun og fulgte dermed op på en pointe fra 
en anden af eftermiddagens oplægsholdere - FOA's formand Dennis Kristensen – 
som erklærede, at det ville være helt umuligt for arbejdsmarkedets parter at 
opnå enighed om at indføre en model a la den svenske. 
</p><p>
»Vi kan ikke aftale os ud af det; der skal lovgivning til«, sagde han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2354232/kvinderne-tager-oftest-tjansen-naar-ungerne-er-syge/">Kvinderne tager oftest 
tjansen, når ungerne er syge</a></p><p>
En repræsentant fra LO holdt også oplæg og havde samme budskab til 
politikerne. Hos Socialdemokraterne opfordrede familieordfører Julie Skovsby 
(S) dog til, at arbejdsmarkedets parter sidder med ved bordet, hvis 
politikerne skal ind at lovgive om retten til barnets sygedage. 
</p><p>
»For det første vil jeg gerne høre arbejdsgivernes syn på sagen. Hvem ved - 
måske kan der findes en fælles holdning? Jeg vil i hvert fald gerne holde 
fast i, at i Danmark har vi den danske model, hvor den slags normalt aftales 
via overenskomsterne. Men når det er sagt, så er jeg enig i, at diskussionen 
om sygedage er meget væsentlig, og jeg er optaget af at forbedre 
børnefamiliernes vilkår. For eksempel ved at lære af, hvordan de gør i 
Sverige«. 
</p><p>
Også Dansk Folkepartis børne- og familieordfører Karin Nødgaard (DF) kaldte 
den svenske model »spændende« og »perspektivrig«. 
</p><p>
»Jeg har en masse spørgsmål, særligt til økonomien i den, men den er vældig 
interessant. Lad os få en politisk debat om, hvad der er forældrenes eget 
ansvar og hvad, der er samfundets. Familiepolitikken har alt for længe levet 
en alt for omtumlet tilværelse«, lød Karin Nødgaards opfordring. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/familieliv/ECE2394586/ny-bevaegelse-vil-have-bedre-familiepolitik-i-danmark/">Ny bevægelse vil have bedre 
familiepolitik i Danmark</a></p><p>
Efter paneldebatten var medarrangør af konferencen og medstifter af bevægelsen 
Familiepolitisk Netværk Sofie Maria Brand opløftet over politikernes 
udmeldinger. 
</p><p class=" bl-elem">
»Noget af det mest fantastiske var, at der var åbninger for at se på det med 
sygedagene og andre dele af familiepolitikken lige fra den yderste 
venstrefløj til den yderste højrefløj. Det er et meget vigtigt skridt, der 
blev taget i dag«. 
</p>	
</div>
</div></body></html>
