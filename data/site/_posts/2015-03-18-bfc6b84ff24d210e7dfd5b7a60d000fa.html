---
layout:     post
title: 	    "Klarlund: Kræft skyldes ikke kun livsstil"
post_author:	    
post_date:	    Wed, 18 Mar 2015 06:00:28 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2585083/klarlund-kraeft-skyldes-ikke-kun-livsstil/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" href="http://bente.klarlund@pol.dk" target="_blank">bente.klarlund@pol.dk</a></p>
</div>
</div><p>
Flere i min omgangskreds har fået konstateret brystkræft eller kræft i tarmen. 
Fælles for dem er, at de alle har det, man vil kalde en sund livsstil. De er 
normalvægtige, spiser fornuftigt, motionerer, drikker moderat og ryger ikke. 
</p><p>
Men hvordan hænger det sammen, er der sikkert nogen, der spørger. For vi hører 
jo i tide og utide bl.a. fra sådan nogle som mig, at en Kram-venlig livsstil 
reducerer risikoen ikke kun for type 2-diabetes og blodpropper i hjerte og 
hjerne, men også for visse kræftformer, bl.a. i bryst og tarm. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2433798/klarlund-for-faa-kender-symptomerne-paa-kraeft/">Klarlund: For få kender 
symptomerne på kræft </a></p><p>
Hvis vi tager kræft som eksempel, er det et problem, at budskabet om, at sund 
livsstil kan reducere risikoen for brystkræft, af og til bliver kommunikeret 
på en måde, så det kan misforstås, som om brystkræft <i>skyldes</i> 
overvægt; brystkræft <i>skyldes</i> alkohol, eller som om 
brystkræft <i>skyldes </i>mangel på motion. Fra <i>skyldes</i> er 
der ikke langt til skyld. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2290818/klarlund-det-vaerste-der-kan-ske-er-et-godt-vaern-mod-bekymring/">Klarlund: 'Det værste der kan 
ske' er et godt værn mod bekymring</a></p><p>
Og det er ikke bare urimeligt. Det er også forkert. En sund livsstil er ingen 
garanti for, at man ikke får kræft. Man kan selv være med til at nedsætte 
risikoen for nogle, men langtfra alle, kræftsygdomme. Og selv om vi ved, at 
overvægt, alkohol og mangel på motion øger den statistiske risiko for 
brystkræft, er langt de fleste tilfælde af brystkræft ikke følger af kendte 
livsstilsfaktorer. Slanke, veltrænede kvinder, der ikke drikker, får også 
brystkræft. Dertil kommer, at uanset hvilken livsstil den sygdomsramte har 
eller har haft, er det helt urimeligt at mase skyldfølelse ned over en 
person, der slås med alvorlig sygdom. 
</p><p>
Kræft opstår, når celler i kroppen deler sig forkert. Den forkerte deling kan 
være kickstartet af en usund livsstil, men der findes mange undtagelser. 
Ofte er der simpelthen tale om, at man er uheldig. Ifølge amerikanske 
forskere står biologisk uheld formentlig bag to ud af tre kræfttilfælde. 
Eller sagt med andre ord – i de fleste tilfælde ved man ikke, hvorfor 
celledelingen går skævt (videnskab.dk). 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2214311/klarlund-kraeft-har-mange-andre-aarsager-end-rygning/">Klarlund: Kræft har mange 
andre årsager end rygning</a></p><p>
Det er altså ikke alle tilfælde af kræft, der kan holdes for døren med sund 
livsstil. Men selvfølgelig kan det betale sig at have en sund livsstil. For 
dermed kan man nedsætte risikoen for en lang række kræftformer. 
</p><p>
Hvis alle havde en sund livsstil, ville der med sikkerhed være mindre kræft i 
befolkningen. Men på det individuelle plan er der selv for den sundeste af 
alle ingen garantier for, at man kan gå gennem livet uden kræft eller anden 
alvorlig sygdom. Man kan blive ramt, simpelthen fordi man er uheldig. 
</p><p class=" bl-elem">
Sideløbende med sund livsstil er det derfor vigtigt med fokus på tidlig 
opsporing af kræft. Men det er også vigtigt med grundforskning. For bag det, 
vi kalder ’biologisk uheld’, kan der ligge hidtil ukendte biologiske 
mekanismer, som med den rigtige forskningsindsats måske i fremtiden kan 
afdækkes og dermed bidrage til, at risikoen for kræft reduceres. 
</p>	
</div>
</div></body></html>
