---
layout:     post
title: 	    "Efterladte kræver svar på mordgåde"
post_author:	    
post_date:	    Tue, 07 Apr 2015 22:26:20 +0200
post_site:	    politiken.dk 
post_link:	    http://politiken.dk/udland/ECE2619057/efterladte-kraever-svar-paa-mordgaade/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi er forsamlet her, mens politiske og juridiske undersøgelser er i gang. Vi ønsker 
svar
</p>
<p class="sender">
Jan Harsem, overlevende og talsmand 
</p>
</blockquote>
</div><p>
Bunken af røde roser ved mindesmærket blev større og større. Tålmodigt 
ventende på deres tur gik de forsamlede én efter én hen og placerede 
roserne. 
</p><p>
Flere gik også hen til mindepladen og strøg fingrene over navnene på de 
omkomne. Hen over de nærmeste familiemedlemmer eller venner, som de mistede 
på skibet ’Scandinavian Star’, der brændte for 25 år siden på vej fra Oslo 
til Frederikshavn. 
</p><p>
De påsatte brande på skibet kostede 159 mennesker livet. De blev mindet i 
aftes i Oslo, på 25-års dagen for branden, af overlevende og de omkomnes 
familier, og ud over norske efterladte og overlevende var der danske 
pårørende til stede. 
</p><p>
Overvåget af norsk politi og sikkerhedsfolk kom også den norske dronning 
Sonja, den norske statsminister, Erna Solberg, og den danske ambassadør i 
Norge, Torben Brylle, til mindearrangementet. 
</p><p>
Som Vidar Skillingsås, der kun var 14 år, da han var med på den fatale sejlads 
fra Oslo til Frederikshavn sammen med andre unge fra atletikklubben 
Strømmen, udtrykte det: 
</p><p>
»Det er flot, at de stiller op«. 
</p><p>
Dengang kravlede Vidar Skillingsås tilbage i røgen på skibet og reddede flere 
af sine atletikvenner. Men han mistede også tre venner. 
</p><p>
Den norske statsminister, Erna Solberg, talte netop om tab og sorg for de 
mange forsamlede – og lagde vægt på, at der stadig er så mange ubesvarede 
spørgsmål om katastrofen. 
</p><p>
»Det er vigtigt, at vi får svar«, sagde Erna Solberg. 
</p><p>
I sin tale gennemgik talsmand Jan Harsem fra den norske støttegruppe af 
efterladte og overlevende de hårde kendsgerninger: Den ældste omkomne var 79 
år. Den yngste kun få måneder gammel. Der var 28 børn og unge. Desuden døde 
29 par sammen på skibet, mens 26 mistede deres mand eller kone. 
</p><p><b class="ext-link">LÆS FORTÆLLING I MAGASINET</b><a class="embeddedlink" href="http://politiken.dk/magasinet/fortaelling/ECE2617943/morderens-kone-maa-ikke-vaske-her/">Morderens 
kone må ikke vaske her </a></p><p>
Jan Harsem overlevede selv branden sammen med sin søn, men han mistede sin 
gravide hustru på skibet. Han er tilfreds med, at den norske rigsadvokat i 
juni sidste år iværksatte en ny efterforskning af den uopklarede mordbrand, 
og at det norske Storting har besluttet at nedsætte en parlamentarisk 
undersøgelseskommission. 
</p><p>
»Markeringen af 25-året efter ’Scandinavian Star’ er derfor mere end et 
historisk minde. Vi er forsamlet her, mens politiske og juridiske 
undersøgelser er i gang. Vi ønsker svar«, sagde Jan Harsem. 
</p><p>
Men Jan Harsem undrede sig også over, at det skulle tage så mange år at få 
genoptaget sagen. 
</p><p>
»I en retsstat skal ofre for kriminelle handlinger og engagerede frivillige 
ikke selv være drivende i at få staten til at varetage ansvaret for at 
efterforske, granske og eventuelt sørge for, at strafbare handlinger kommer 
i retten«, sagde han. 
</p><p>
Det er den private uafhængige norske stiftelse 'Etterforskning av mordbrannen 
Scandinavian Star', som har fremlagt en række dokumenter og vidneudsagn, der 
har fået sagen på politiets dagsorden. 
</p><p>
Forfatteren Kjell Ola Dahl fra stiftelsen lagde i sin tale vægt på, at sagen 
skal opklares og har især stor tillid til Stortingets kommende kommission. 
</p><p>
»Den sidste sten er endnu ikke vendt, og vi ved, at der vil blive vendt flere 
sten. Ofre og pårørende har stadig håb om at få bedre svar«, sagde han. 
</p><p/><h3>
Dødbringende røg 
</h3><p>
Brandene på ’Scandinavian Star’ blev antændt, mens skibet sejlede gennem 
natten fra Oslo mod Frederikshavn med 383 passagerer og 99 
besætningsmedlemmer natten til 7. april 1990. 
</p><p>
Mange familier havde længe glædet sig til at rejse på påskeferie. At rejsen 
skulle ende gruelig galt, havde ingen forestillet sig. Klokken cirka 1.55 
blev den første brand opdaget. Der var ild i sengetøj og tæpper uden for 
kahyt 416 på dæk 4, men branden nåede ikke at få ordentligt fat, før den 
blev slukket af passagerer. 
</p><p>
Kort efter brød en brand ud foran kahyt 219. Papir, papkasser, sengetøj, 
tæpper og andet linned fra ubenyttede kahytter var blevet samlet sammen og 
antændt. 
</p><p>
Denne brand blev senere betegnet som hovedbranden. Den accelererede op gennem 
skibet og var dødbringende, fordi røgen indeholdt giftig blåsyre og kulilte. 
</p><p>
Alt var kaos. De passagerer, som vågnede, måtte kravle hen over omkomne på 
skibets smalle kahytsgange, der var fyldt med den giftige røg. Mange nåede 
ikke ud i den friske luft på dækket. De overlevende klatrede ned ad 
rebstiger for at komme i redningsbåde og blev hjulpet op på andre skibe. 
</p><p>
I 1991 udpegede Oslo Politi den danske lastbilchauffør Erik Mørk Andersen til 
med »stor grad af sandsynlighed« at være brandstifteren på ’Scandinavian 
Star’. Men sagen blev henlagt, fordi han omkom i branden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2616308/enke-kraever-undskyldning-efter-skibsbrand/">Enke kræver undskyldning efter 
skibsbrand</a></p><p>
Det mærkværdige var, at der mere end 12 timer efter de første brande antændtes 
yderligere en brand. Mens brandfolk og en del af skibets besætning stadig 
var om bord. Senere har andre uafhængige brandtekniske undersøgelser vist, 
at der i alt må have været mindst fire brande på skibet. Og de to sidste 
brande opstod efter den danske lastbilchaufførs død. 
</p><p>
Kun de to første brande blev efterforsket, og der blev aldrig givet en 
begrundelse for den usædvanlige begrænsning i undersøgelsen af 
brandforløbet. Derfor blev mysteriet aldrig opklaret. 
</p><p>
Skyldtes de to sidste brande en genopblussen af hovedbranden på grund af den 
ekstreme varme i skibets skrog? Eller blev de påsat? Overlevende og 
efterladte har siden spurgt, om skibet blev sat i brand på grund af 
forsikringssvindel. 
</p><div class="art-quote article-box">
<p class="quote"/>
<blockquote>
<p class="quote-txt">
Den sidste sten er endnu ikke vendt, og vi ved, at der vil blive vendt flere 
sten
</p>
<p class="sender">
Kjell Ola Dahl, stiftelsen 'Etterforskning av mordbrannen Scandinavian Star' 
</p>
</blockquote>
</div><p>
Det amerikanske selskab SeaEscape fik udbetalt 14 millioner dollars, fordi det 
stod som ejer af skibet på brandtidspunktet. Men et dansk kommanditselskab 
hævdede, at det netop havde købt skibet fra amerikanerne. Derfor blev den 
danske forretningsmand Henrik Johansen sammen med rederidirektør Ole B. 
Hansen og skibets kaptajn, Hugo Larsen, dømt for manglende sikkerhed på 
skibet. </p><p>
Først sidste år – i juni 2014 – trak norsk politi anklagen mod den danske 
lastbilchauffør tilbage, efter at en ny gruppe efterforskere fra Oslo Politi 
havde kigget den gamle sag igennem: 
</p><p>
»Projektgruppen finder ikke et bevismæssigt grundlag for at kunne konkludere, 
at Erik Mørk Andersen »med stor grad af sandsynlighed« er gerningsmanden, og 
kan følgelig ikke stille sig bag konklusionen fra efterforskningen i 
1990/1991«. 
</p><h3>
Kræver undskyldning 
</h3><p>
I forbindelse med 25-års markeringen er Erik Mørk Andersens enke, Jette 
Andersen, derfor trådt frem og har krævet en officiel undskyldning fra 
myndighederne gennem en erstatningssag. 
</p><p>
Efter at det norske Storting netop har afskaffet forældelsesfristen på 25 år 
for mordbrand, har politiet forlænget efterforskningen. Den norske 
efterforskningsleder, Terje Bechmann Dahl, skriver i en mail til Politiken, 
at Oslo Politi indtil nu har afhørt over 30 personer, efter at sagen blev 
genåbnet. 
</p><p>
»Vi tror på, at vi kan bidrage til en bedre afklaring af de centrale temaer i 
sagen«, skriver efterforskningslederen, der dog også fremfører, at 
sandsynligheden for en egentlig opklaring af sagen er »lille«. 
</p><p>
Det vækker kritik hos den norske støttegruppe af overlevende og efterladte. 
</p><p>
»Jeg er ikke tilfreds med, at politiet melder sådanne konklusioner ud til 
medierne«, siger Jan Harsem, der peger på, at politiet har fået mere tid til 
efterforskningen, efter at forældelsesfristen er fjernet. 
</p><p class=" bl-elem">
På samme tid som i Oslo var der også i Frederikshavn et mindearrangement 
arrangeret af den danske støtteforening og Frederikshavns Kommune. Efter en 
mindegudstjeneste i Frederikshavn Kirke var der kransenedlæggelse på det 
sted i havnen, hvor ’Scandinavian Star’ skulle have lagt til for 25 år 
siden. 
</p>	
</div>

</div></body></html>
