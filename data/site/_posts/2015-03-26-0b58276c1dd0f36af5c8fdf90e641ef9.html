---
layout:     post
title: 	    "Karakterbogen: Både 00 og 12 er taget i brug"
post_author:	    
post_date:	    Thu, 26 Mar 2015 07:56:13 +0100
post_site:	    politiken.dk 
post_link:	    http://politiken.dk/sport/fodbold/ECE2604285/karakterbogen-baade-00-og-12-er-taget-i-brug/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Karakterbogen</h4>
<h5>
Skalaen</h5>
<div class="fakta-body" data-buildingblock="embedded_factboxlink">
<ul class=" bl-elem"><li><b>12: </b>Fremragende præstation</li><li><b>10: </b>Fortrinlig præstation </li><li><b>7:</b> God præstation </li><li><b>4:</b> Jævn præstation </li><li><b>02:</b> Tilstrækkelig præstation </li><li><b>00:</b> Utilstrækkelig præstation </li><li><b>-3:</b> Ringe præstation </li><li class=" bl-elem"><b>U.b.:</b> Uden for bedømmelse (ingen/for lidt spilletid) </li></ul></div>
</div><p>
Næsten hele skalaen er taget i brug i bedømmelse af de danske spilleres 
indsats i 3-2-sejren over USA i Aarhus.
</p><p><b class="ext-link">3-2</b><a class="embeddedlink" href="http://politiken.dk/sport/fodbold/ECE2603993/suveraene-bendtner-scorer-tre-gange-i-dansk-sejr/">Suveræne Bendtner scorer tre gange i dansk 
sejr</a></p><p>
Karakterbogen toppes naturligvis af Nicklas Bendtner, der blev den første 
danske landsholdsspiller i mere end ti år til at score tre mål i samme kamp.
</p><p><b class="ext-link">3 mål på den måde?</b><a class="embeddedlink" href="http://politiken.dk/sport/fodbold/ECE2604166/3-maal-paa-den-maade-det-har-danmark-ikke-oplevet-siden-1972/">Det har Danmark 
ikke oplevet siden 1972</a></p><h3>
1. Stephan Andersen 4 
</h3><p>
FCK-keeperen havde en stille regnfuld aften i Århus, selv om han blev passeret 
to gange. Stephan Andersen kan ikke bebrejdes de amerikanske scoringer, men 
så ud til at være forkert placeret, da USA til gengæld burde have udlignet i 
overtiden. Et par sløje aktioner med fødderne pletter en ret anonym indsats. 
</p><h3>
2. Daniel Wass 2 
</h3><p>
Opmuntrende energisk og fleksibel i det offensive samspil med Lasse Vibe med 
gode opspil og indlæg – især i 1. halvleg. Til gengæld groft fejlplaceret og 
fysisk underlegen over for Jozy Altidore ved begge amerikanske scoringer. 
Daniel Wass må have tabt mere af Morten Olsens tillid, end han vandt i en 
sort/hvid indsats med flest dystre toner. 
</p><h3>
3. Simon Kjær 4 
</h3><p>
Den stabiliserende faktor i en vaklende defensiv, som en skarpere modstander 
havde straffet endnu hårdere. Kølig i afspillet, risikovillig i 
pasningsspillet med visse tekniske mangler og passende truende ved 
standardsituationer i nærheden af amerikanernes målfelt, uden at spille en 
landskamp over sit gennemsnitlige niveau. 
</p><h3>
4. Erik Sviachenko 2 
</h3><p>
Debutanten fra FC Midtjylland kom ualmindelig skidt fra start. Usikker i sine 
indgreb, flyvsk i sine placeringer og fejlbefængt i omgangen med bolden. 
Derfor valgte han – fornuftigt – at spille resten af kampen med forsigtighed 
som overskriften for stort set hver eneste aktion. Det er en kvalitet i sig 
selv at nå til den erkendelse, men ikke en egenskab, der tager pladsen i 
startopstillingen fra Daniel Agger, Jores Okore og Andreas Bjelland, så 
længe de er skadesfri. 
</p><h3>
5. Nicolai Boilesen 2 
</h3><p>
Som altid er der fut i Ajax-backen, når han rykker frem på modstandernes 
banehalvdel og både kommer til indlæg og er flittig i genpresset. Når bolden 
i dansk besiddelse for det meste bliver ført frem i den modsatte side af 
banen, bliver indsatsen dog bleg. 
</p><h3>
7. William Kvist 00 
</h3><p>
Wigan-spilleren begyndte med vanlig stor løbekapacitet og en påpasselig 
positionsvillig indsats. Til gengæld knækkede William Kvist på det nærmeste 
fuldstændig sammen, da USA kom foran. Han optrådte særdeles frustreret, 
sendte afleveringer på stribe i alle andre retninger end medspillernes og 
gik så hårdt og akavet ind i flere nærkampe på stribe, at dommeren vel reelt 
set kunne have trukket det røde kort. Morten Olsen havde ingen anden udvej 
end at skifte Kvist’en ud i pausen. 
</p><h3>
23. Anders Christiansen 4 
</h3><p>
Alene i attituden sørgede Anders Christiansen for at efterlade positive 
fodaftryk i landstrænerens notesbog. Med den upåvirkede naturlighed, 
landsholdspillere skal kunne lægge for dagen, var han med til at sætte 
konstruktivt skub i den danske midtbane efter pausen. Med langt større 
fleksibilitet og bevægelighed end William Kvist bidrog han til at skabe den 
usikkerhed i de amerikanske rækker, der førte til de afgørende danske 
chancer. 
</p><h3>
18. Jakob Poulsen 2 
</h3><p>
Ganske arbejdsvillig og bevægelig med lidt for offensive tendenser uden 
alligevel for alvor at bidrage til farligheden, selv om han havde en pasning 
med opspillet til den første danske udligning. FCM’eren syntes at mangle 
kræfter allerede på vej mod pausen og blev skift ud, uden at have gjort sig 
ekstraordinært bemærket. 
</p><h3>
19. Thomas Delaney 4 
</h3><p>
FCK’eren fik en halvleg til at vise sig Morten Olsens måske lidt overraskende 
tillid værdig – og havde pæn succes med den mission. Med masser af gå-på-mod 
satte han sig igennem som spilopbygger og viste det nødvendige initiativ til 
at sætte en direkte modstander af på vej frem ad banen. Tilfredsstillende 
med pil opad for Thomas Delaney. 
</p><h3>
21. Lasse Vibe 7 
</h3><p>
Dynamisk, hurtig og gennembrudsstærk – ikke mindst i de første 45 minutter. 
Han er landsholdets hurtigste og udnytter den kvalitet som både chanceskaber 
og bolderobrer. Lasse Vibe er direkte og ivrig med fin forståelse for 
balancen i samarbejdet med en offensiv back som Daniel Wass. Han mangler 
bare lidt for ofte den afgørende skarphed i afslutningerne. 
</p><h3>
9. Michael Krohn-Dehli 00 
</h3><p>
Det er muligt, at det kan diskuteres, om Michael Krohn-Dehli var lidt for 
meget ’10’er’ i forhold til sin rolle som ’6’er’ i Celta Vigo, men helt 
ærligt – det burde altså betyde mindre for en spiller, der kommer på 
højdepunktet af sin sæson i en af Europas bedste ligaer. I betragtning af 
hvor meget det danske spil er lagt an på, at bolden i det offensive spil 
skal ekspederes af Michael Krohn-Dehli, så skuffede han fælt med langt flere 
sjuskede skæverter og attitudeproblemer end chanceskabende pasninger og 
her-kommer-jeg-signaler. 
</p><h3>
10. Christian Eriksen 4 
</h3><p>
Med meget stor arbejdsradius – måske nogle gange endda for stor i forhold til 
at kunne true modstandernes mål – svingede indsatsen meget. Længere anonyme 
perioder blev især i slutfasen erstattet af den tottenhamske kreativitet og 
farlighed, således at 50 kamps jubilaren bidrog ganske betragteligt til at 
vende nederlag til sejr. 
</p><h3>
11. Nicklas Bendtner 12 
</h3><p class=" bl-elem">
Det er ganske enkelt svært at pege på fejl i Nicklas Bendtners indsats. Uden 
at være decideret farlig i første fase fandt han sine positioner og viste 
god fysisk styrke og pæn boldkontrol i nærkampene. Når han oven på det 
fundament kan bygge et hattrick, der bliver stemplet ind med en afslutning i 
absolut topklasse, så står det klart, at dansk landsholdssucces står og 
falder med Nicklas Bendtner – uanset hvor meget eller snarere hvor lidt han 
spiller i sin klub. 
</p>	
</div>
</div></body></html>
