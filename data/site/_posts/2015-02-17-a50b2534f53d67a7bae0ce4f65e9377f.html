---
layout:     post
title: 	    "For første gang i fire år: Antallet af nyfødte stiger"
post_author:	    
post_date:	    Tue, 17 Feb 2015 19:17:03 +0100
post_site:	    politiken.dk 
post_link:	    http://politiken.dk/forbrugogliv/ECE2548899/for-foerste-gang-i-fire-aar-antallet-af-nyfoedte-stiger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fertilitetstal landet over</h4>
<div class="fakta-body" data-buildingblock="embedded_factboxlink">
<ul><li>Vestjylland:1,91</li><li>Nordsjælland:1,90 </li><li>Sydjylland:1,84</li><li>Københavns omegn: 1,82 </li><li>Bornholm:1,80 </li><li>Østsjælland:1,79 </li><li>Vest- og Sydsjælland:1,74</li><li>Nordjylland:1,73</li><li>Fyn:1,70</li><li>Østjylland:1,69</li><li class=" bl-elem">Byen København:1,57 </li></ul><p class=" bl-elem"><i class=" bl-elem">Kilde: Danmarks Statistik</i></p>
</div>
</div><p>
Der er masser af børneskrig og flere glædestårer på de danske fødegange end 
tidligere. Dansker kvinder får igen flere børn. 
</p><p>
Fra 2013 til 2014 steg den samlede fertilitet pr. kvinde fra 1,67 til 1,69. 
Det viser nye tal fra Danmarks Statistik. 
</p><p>
Det er første gang i fire år, at fertiliteten i Danmark stiger, og det kan 
ifølge Lisbeth B. Knudsen, professor i sociologi ved Aalborg Universitet, 
ses som et tegn på, at det kraftige fald i fertiliteten de senere år måske 
er på retur. 
</p><p>
»Der er tale om en lille stigning over en relativ kort periode, så der er ikke 
noget, der tyder på en voldsom forandring. Men det, der er interessant at 
hæfte sig ved, er, at der ikke er tale om et fortsat fald, som der ellers 
har været i mange år. Om der er tale om en mere generel stigning, er ud fra 
tallene svært at spå om«, siger Lisbeth B. Knudsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2436419/unge-skal-laere-at-faa-boern-tidligere/">Unge skal lære at få børn 
tidligere</a></p><p>
At fertiliteten i 2014 var 1,69, betyder, at hver kvinde i gennemsnit vil få 
1,69 børn, hvis de føder børn som i 2014. 
</p><h3>
Fertiliteten faldt under krisen 
</h3><p>
Tilbage i 2008 fødte de danske kvinder 1,89 børn i gennemsnit, men siden 2010 
har fertiliteten været faldende, og i 2013 var den på 1,67. 
</p><p>
Forbrugerøkonom i Nordea, Las Olsen, mener derfor, at den øgede aktivitet på 
fødegangene kan ses som et udtryk for, at det går bedre med dansk økonomi - 
eller rettere, at det gik lidt bedre i 2013, hvor de fleste af de børn, der 
blev født i 2014, er undfanget. 
</p><p>
»Nu er der selvfølgelig mange andre overvejelser end lige økonomi, der spiller 
ind, når man skal beslutte, om man vil have børn. Men det er næppe helt 
tilfældigt, at fertiliteten er faldet netop i kriseårene. Vi kan blandt 
andet se, at flere starter på en uddannelse, når der er krise, og det kan 
være med til at udskyde fødslerne. Og det er klart, at økonomisk usikkerhed 
også kan skabe bekymring for, om det nu er en god idé at få barn. Ikke 
mindst, hvis man er låst fast til en bolig, som prisfald gør det svært at 
komme ud af uden gæld, og som måske ikke er den bolig, man gerne ville have 
børn i«, siger Las Olsen i en skriftlig kommentar. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2339916/klarlunds-brevkasse-kan-man-blive-syg-af-fertilitetsbehandling/">Klarlunds brevkasse: Kan man 
blive syg af fertilitetsbehandling?</a></p><p>
De geografiske udsving i antallet af nyfødte børn per kvinde mellem 2008 og 
2014 hænger således også sammen med den økonomiske udvikling i forskellige 
dele af landet. 
</p><p>
»Fertiliteten er faldet mindst de mindst kriseramte steder, hvilket især vil 
sige i hovedstadsområdet. Omvendt er Vest- og Sydsjælland blandt de områder, 
der har set de største fald. Det kan blandt andet afspejle, at folk ikke 
længere i samme omfang flytter ud af København, når de skal til at have 
børn«, siger Las Olsen. 
</p><p>
København er dog stadig det sted i landet, hvor kvinderne får færrest børn. De 
københavnske kvinder fik 1,57 børn i gennemsnit i 2014, mens kvinderne i 
Vestjylland fik 1,91 børn, og det er dermed landsdelen med den højeste 
fertilitet. 
</p><h3>
Færre teenagere får børn 
</h3><p>
30-årige kvinder havde i 2014 en fertilitet på 138 – hvilket er udtryk for, at 
1000 30-årige kvinder sidste år satte 138 levendefødte børn i verden. Det er 
den højeste fertilitet blandt alle kvinder. 
</p><p>
Samtidig viser de nye tal, at det er blevet mere usædvanligt, at kvinder under 
20 år får børn. I 2014 var 19-åriges fertilitetskvotient 6,9, hvilket er det 
laveste nogensinde. 
</p><p>
»Gruppen af teenagere, der får børn, er faldet med en tredjedel i løbet af de 
sidste ti år. Det kraftige fald hænger sammen med det øgede krav om, at unge 
skal hurtigt gennem studierne, men også god og lettilgængelig prævention 
spiller en rolle i den sammenhæng«, siger Lisbeth B. Knudsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2211796/faerre-babyer-se-hvor-der-foedes-flest/">Færre babyer: Se hvor der 
fødes flest</a></p><p>
Med 6,9 svarer 19-åriges fertilitetskvotient stort set til de 43-åriges, der i 
2014 var på 6,8. Det er altså blevet lige så almindeligt at få børn for en 
kvinde, der er 43 år, som det er for en kvinde, der er 19 år. 
</p><p>
»Det kan være et resultat af, at vi simpelthen venter længere før vi 
beslutter, at nu vil vi have børn. Så vil fødselsraten naturligt blive 
højere hos de ældre«, siger Lisbeth B. Knudsen. 
</p><p>
Fertiliteten skal ligge på 2,1, før befolkningstallet i Danmark bliver 
opretholdt. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2266656/hjaelp-os-boernefamilier-inden-vi-segner-af-stress/">Hjælp os børnefamilier, inden 
vi segner af stress</a></p>	
</div>
</div></body></html>
