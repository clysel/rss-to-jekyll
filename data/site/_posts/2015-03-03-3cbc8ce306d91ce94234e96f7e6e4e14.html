---
layout:     post
title: 	    "Rødvinsgenerationen er i særlig grad ramt af skrumpelever"
post_author:	    
post_date:	    Tue, 03 Mar 2015 10:05:16 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2570401/roedvinsgenerationen-er-i-saerlig-grad-ramt-af-skrumpelever/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<ul><li>0,2% af voksne danskere har fået konstateret alkoholisk leversygdom. Det svarer 
til omkring 10.000 danskere. Hovedparten af dem er mænd (68%).</li><li>Halvdelen af alle patienter med alkoholisk leversygdom er mellem 51 og 65 år, 
når de får stillet diagnosen. </li><li class=" bl-elem">30% af patienter med alkoholisk leversygdom dør inden for ét år 
efter, at de har fået det konstateret. Risikoen afhænger af, 
hvilken type alkoholisk leversygdom, der er tale om.</li></ul><p class=" bl-elem">
Kilde: Epidemiology of Alcoholic Liver Disease in Denmark 2006–2011, 
offentliggjort i Alcohol &amp; Alcoholism, februar 2015.
</p>
</div>
</div><p>
Er du født i årene fra 1950-59, tilhører du en generation af danskere, der 
skiller sig ud med en trist rekord. Ingen generation før og heller ingen 
efter er i samme grad ramt af alkoholrelateret leversygdom. Det viser et 
helt nyt dansk studie netop offentliggjort i det videnskabelige tidsskrift 
Alcohol &amp; Alcoholism. 
</p><p>
»Personer, der er født i årtiet efter anden verdenskrig har større risiko for 
leverproblemer end dem, der kom før og efter«, siger Thomas Deleuran, læge, 
ph.d.-studerende fra Hepato-gastroenterologisk Afdeling V og Klinisk 
Epidemiologisk Afdeling på Århus Universitetshospital. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2566637/8-svar-fra-forskeren-saa-farligt-er-alkohol/">8 svar fra forskeren: Så 
farligt er alkohol?</a></p><p>
Det netop offentliggjorte studie fra Århus Universitet har kigget på 
forekomsten af leversygdomme hos danskere født i perioden 1930-1974, når de 
var 45-49 år. Hos dem, der blev født i 1950-59, var andelen oppe på 600 
leversyge per million danskere per år. For dem, der kom før – født i 1945-49 
– og dem, der kom efter – født i 1960-64 - var antallet af leversyge nede på 
450–500 per million per år. 
</p><p>
»Det er overraskende, at de skiller sig så klart ud. Det er tydeligt, at der 
er tale om en isoleret generation«, siger Thomas Deleuran. 
</p><p><b>Det er Amarone-årgangen</b></p><p>
Generationen er ikke kun særlig på grund at leverproblemer. Som Politiken i de 
forløbne dage har beskrevet, er de 65+-årige den gruppe af danskere næst 
efter de unge, der drikker mest i Danmark, skarpt fulgt op af de 
55-64-årige, der netop er født i 1950'erne. 
</p><p>
»Når man ser på studier i alkoholforbrug, er vores resultater helt i 
overensstemmelse med, at 1950-59-generationen har haft et højere 
alkoholforbrug gennem hele livet«, siger Thomas Deleuran. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2566297/65-et-portraet-af-landets-mest-fugtige-generation/">65+: Et portræt af landets 
mest fugtige generation</a></p><p>
Alkoholforsker, humanbiolog og snarligt tiltrædende professor Janne Tolstrup 
fra Statens Institut for Folkesundhed på Syddansk Universitet ser også 
sammenfaldet. 
</p><p>
»Det er Amarone-årgangen«, lyder hendes korte karakteristik af de leverramte 
efterkrigstidsbørn, der i dag er op til 65 år gamle. 
</p><p>
»Det her er konsekvensen af deres høje alkoholindtag«, tilføjer hun. 
</p><p><b>Fra 4 til 12 liter sprit</b></p><p>
Som Politiken også har beskrevet, er Amarone-årgangen – eller 'den fugtige 
generation' - blevet voksne på et tidspunkt, hvor alkoholforbruget i Danmark 
eksploderede. Danskerne fik flere penge mellem hænderne, tog på 
charterferier og stiftede bekendtskab med en rødvinskultur, man ikke havde 
kendt hidtil i Danmark. Fra 1950 til slutningen af 70’erne steg danskernes 
alkoholforbrug fra 4 til 12 liter ren alkohol om året per voksen. 
</p><p>
For både de 55-64-årige og de 65-74-årige mænd gælder det, at over 13 procent 
af dem ifølge Sundhedsstyrelsens tal drikker over højrisikogrænsen på 21 
genstande for mænd. Og er de samtidig veluddannede, når de endnu højere op. 
</p><p><b>Behøver ikke være misbruger</b></p><p>
Leversygdommene, der er tale om i det nye århusianske studie, tæller både 
skrumpelever og forstadier hertil, nemlig alkoholrelateret leverbetændelse 
og fedtlever. For at få skrumpelever kræver det et meget massivt misbrug 
over mange år, men drikker man ’bare’ over højrisikogrænsen er det også nok 
til at tælle med i de dystre levertal, forklarer alkoholforsker Janne 
Tolstrup. Det er med andre ord velfungerende ældre danskere, der er i 
forhøjet risiko for leversygdom. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2566448/direktoerlivets-vaade-varer-blev-til-behandlingskraevende-overforbrug/">Direktørlivets våde varer blev 
til behandlingskrævende overforbrug</a></p><p>
»Vi taler ikke nødvendigvis om misbrug eller afhængighed her. Det er ikke kun 
den traditionelle alkoholiker, der tæller med. Der skal sådan set bare et 
højt stabilt forbrug gennem en årrække til, før det kan give de skader på 
leveren, som der her er tale om«, undestreger Janne Tolstrup. 
</p><p class=" bl-elem">
Det Nationale Institut for Kommuners og Regioners Analyse og Forskning, KORA, 
anslog sidste år, at de samfundsmæssige omkostninger ved danskernes 
alkoholoverforbrug beløber sig til 13 milliarder kroner årligt. 
</p>	
</div>
</div></body></html>
