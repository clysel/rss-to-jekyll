---
layout:     post
title: 	    "Allan Simonsen hylder Olsen: Hans efterfølger får det næppe helt let"
post_author:	    
post_date:	    Tue, 17 Mar 2015 19:27:02 +0100
post_site:	    politiken.dk 
post_link:	    http://politiken.dk/sport/fodbold/ECE2592114/allan-simonsen-hylder-olsen-hans-efterfoelger-faar-det-naeppe-helt-let/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter 14 år sammen på det danske fodboldlandshold og mange fælles 
successtunder i 1980'erne har Allan Simonsen enorm respekt for sin tidligere 
anfører, Morten Olsen. 
</p><p>
Derfor ser den lille legendariske elegantier det også som et stort tab for 
dansk fodbold, når Morten Olsen - som bekendtgjort i dag - stopper som 
landstræner for Danmark i sommeren 2016. 
</p><p><b class="ext-link">REPORTAGE:</b><a class="embeddedlink" href="http://politiken.dk/sport/fodbold/ECE2592020/paa-et-tidspunkt-skal-man-jo-trykke-paa-knappen/">»På et tidspunkt skal man jo trykke på 
knappen«</a></p><p>
»Det er en meget imponerende karriere, han har haft for Danmark – både som 
spiller og træner. Og jeg tror, at vi kommer til at savne ham på den lange 
bane«, siger Allan Simonsen, der i 1977 blev den første og hidtil eneste 
dansker til at blive kåret som Europas bedste fodboldspiller. 
</p><p>
»Hans efterfølger får det næppe helt let, fordi man nok vil begynde at 
sammenligne ham med Olsen – og det er altså svært at hamle op med«, 
fortsætter han. 
</p><p><b class="ext-link">OLSENS OP- OG NEDTURE:</b><a class="embeddedlink" href="http://politiken.dk/sport/fodbold/ECE2591590/olsens-op--og-nedture-fra-6-0-i-parken-til-thomas-soerensens-faele-drop/">Fra 6-0 i Parken til 
Thomas Sørensen fæle drop</a></p><p>
Allan Simonsen husker, hvordan Morten Olsen var »den naturlige foregangsmand«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00921/Landstr_nere_921601w.jpg" alt="" border="0"/><span class="caption"><span class="f-img-caption">Landstrænermøde. 
</span>I forbindelse med en landskamp mellem Danmark og Luxembourg var der et glædeligt gensyn for tre af stjernerne fra 80'ernes jubellandshold: Den luxembourgiske landstræner, Allan Simonsen, samt Danmarks duo, Morten Olsen og Michael Laudrup. Arkivfoto: Jens Dresling</span></span>
»Det mærkede jeg tydeligt, dengang jeg spillede med ham. For det første har 
han masser af personlighed, han er en god leder, han forstår at fordele 
arbejdet og gå forrest, når der skal ydes noget«, fortæller den driblestærke 
kreatør. 
</p><h3>
En god repræsentant for Danmark 
</h3><p>
Når Morten Olsen stopper, har han været en del af dansk landsholdsfodbold i 35 
år - 19 som spiller og 16 som træner. 
</p><p>
Han var med til at spille Danmark til sin første fodboldslutrunde i 1984, han 
var en del af jubelholdet ved VM 1986, han har som taktisk chef dirigeret de 
rød-hvide farver til fire mesterskaber. 
</p><p><b class="ext-link">KOMMENTAR:</b><a class="embeddedlink" href="http://politiken.dk/debat/profiler/soerenmikael/ECE2591607/endnu-en-staerk-taktisk-manoevre-fra-morten-olsen/">Endnu en stærk taktisk manøvre fra 
Morten Olsen</a></p><p>
For alt det modtager han hyldest: 
</p><p>
»Han har været en topmand for dansk fodbold på alle områder – dygtig som 
spiller, faglig, god træner, han er med til at udvikle unge mennesker, han 
ved, hvad det hele drejer sig om«, siger Allan Simonsen, før han 
konkluderer: 
</p><p>
»Olsen har været en rigtig, rigtig god repræsentant for Danmark«. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00921/_____Intet_navn_____921598a.jpg" alt="" border="0"/><span class="caption"><span class="f-img-caption">Forløsning. 
</span>Med en 2-0-sejr på udebane over Grækenlan spillede Danmark sig i 1983 til EM-slutrunden næste sommer i Frankrig - to af de største profiler var Allan Simonsen og anfører Morten Olsen. Arkivfoto: Kim Agersten/Polfoto</span></span></p>	
</div>
</div></body></html>
