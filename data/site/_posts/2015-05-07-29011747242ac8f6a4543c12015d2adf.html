---
layout:     post
title: 	    "'Model'-komedie fra Comedy Central er pinligt dårlig "
post_author:	    
post_date:	    Thu, 07 May 2015 21:57:34 +0200
post_site:	    politiken.dk 
post_link:	    http://politiken.dk/kultur/filmogtv/tvanmeldelser/ECE2658990/model-komedie-fra-comedy-central-er-pinligt-daarlig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/2_hjerter_red.png" alt="Politiken synes"/>
</div>
<p><b>I Live with Models </b></p><p>
Comedy Central
</p><p class=" bl-elem">
Koncept: Jon Foster, James Lamont. USA. 2015.
</p>
</div>
</div><p>
Den unge cafétjener Tommy bliver spottet af et modelbureau, der kan bruge hans 
særlige visuelle kvaliteter: Han har ualmindelig nydelige hænder, og derfor 
bliver han ansat som ’håndmodel’. Og som en del af ansættelsesaftalen bliver 
han indkvarteret i et hus sammen med nogle andre modeller, der er unge, 
smukke og feterede. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2640880/elskelige-it-noerder-vender-staerkt-tilbage/">Elskelige it-nørder vender 
stærkt tilbage</a></p><p>
Han får med andre ord – hvilket er seriens eneste valide joke – »verdens 
bedste håndjob«. Han er selvfølgelig et værre fjols, der siger og gør de 
forkerte ting, hvorfor modellerne ikke nødvendigvis er videre begejstrede 
for hans tilstedeværelse, og han formår også at gøre et ualmindelig dårligt 
førstehåndsindtryk på sine bofæller; hvordan lader vi ufortalt af hensyn til 
eventuelle nye ubefæstede seere. 
</p><h3>
Firkantede karakterer 
</h3><p>
Serien er tydeligvis lavet for en bukket femøre. Primitive kulisser, et 
kamera, alt for markant brug af dåselatter – og skuespil, der lader en del 
tilbage at ønske. 
</p><p>
Selvfølgelig kan man ikke forlange dyb indlevelse og psykologiske afsøgninger 
af menneskesindets irgange, men lidt overbevisning ville være dejligt. Bare 
en gang imellem i dette univers, hvor karaktererne er mere firkantede end 
Peter Bonnéns skulpturelle univers. 
</p><p>
Hovedrollen spilles af David Hoffman, der skal forestille at være kikset, men 
såmænd er både pæn og rar. Og omkring ham så de sædvanlige stereotyper: 
selvoptaget gut, selvoptaget pige samt selvoptaget, oprørsk pige med britisk 
accent. 
</p><h3>
En sjov affære 
</h3><p>
Vittighederne er flade som frimærker, og indimellem er det godt med 
dåselatteren; for ellers ville man ikke vide, hvornår man skulle grine, om 
overhovedet. 
</p><p>
Pinligt dårlig er sådan set en meget passende etiket at sætte på denne flade, 
uengagerede, dårligt skrevne og i bund og grund usjove affære. Man fatter 
ikke, at den skal køre i sløjfe side om side med ’Seinfeld’ og ’South Park’. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/tvanmeldelser/ECE2574878/tina-feys-ny-pige-i-byen-komedie-mangler-noget-absurditet/">Tina Fey's 'ny pige i 
byen'-komedie mangler noget absurditet</a></p><p>
På den positive side tæller, at den britiske pige Anna – spillet af Rebecca 
Reid – faktisk er en smule skæg i al sin karikerede engelskhed og forlorne 
arrogance. Hende er der lidt gods i, men desværre svømmer hun mod 
klichéstrømmen som en laks på vej hjem. 
</p><p class=" bl-elem">
Det er op ad bakke. Vi spår serien et kort liv og ringe succes. 
</p>	
</div>

</div></body></html>
