---
layout:     post
title: 	    "På Amager drømmer de om cykelstier på skinner"
post_author:	    
post_date:	    Sun, 26 Apr 2015 19:02:30 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2640620/paa-amager-droemmer-de-om-cykelstier-paa-skinner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Specielt under Anden Verdenskrig var skinnecyklerne praktiske. 
</p><p>
»Når tyskerne stjal DSB’s kul og diesel, var det oplagt for banemedarbejderne 
at have en anden måde at komme fra station til station på«, fortæller Peter 
Kristensen, mens han tager endnu et bolsje fra lommen i sin kedeldragt. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/dintransport/ECE1965645/long-john-og-racere-se-den-nye-generation-af-elcykler/">Long John og racere: Se den nye 
generation af elcykler</a></p><p>
Han er en af de drivende kræfter i foreningen Amagerbanens Venner, der har sat 
sig for at åbne Københavns første levende jernbanecykelmuseum. Han og 
barndomsvennen Thor Frederik Jensen har altid været passionerede omkring 
jernbaner, og nu vil de gerne give københavnere mulighed for at prøve 
kræfter med en af de mere pudsige dele af historien. 
</p><p>
Men som det ser ud nu, bliver det svært. Københavns Kommune har råderetten 
over området bag Kløvermarken, hvor de nedlagte baneskinner, som cyklen 
kører på, ligger. Og hvis det går efter planen, rykker der 1. oktober store 
entreprenørmaskiner ind og knuser Peter og Thors drøm om en supercykelsti på 
skinner. Derfor appellerer de til kommunen, om de vil lægge cykelstien et 
andet sted eller bare lige ved siden af skinnerne. 
</p><p>
»Banen har jo været med til at forme Amager – ’Olsen-banden på sporet’ er 
optaget her«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE1965577/her-er-de-seks-stoerste-cykeltendenser-lige-nu/">Her er de seks største 
cykeltendenser lige nu</a></p><p>
Med sig har de støtteerklæringer fra bl.a. Københavns Jernbanemuseum og Amager 
Lokaludvalg, men desværre endnu ikke Olsen-banden-fanklub. 
</p><p>
I løbet af foråret og hen over sommeren vil det være muligt at komme ud og 
prøve den gamle banecykel på 1 kilometer skinner fra 1907. 
</p><p class=" bl-elem"><i class=" bl-elem">Få mere at vide og følg Amagerbanens Venner på Facebook</i></p>	
</div>

</div></body></html>
