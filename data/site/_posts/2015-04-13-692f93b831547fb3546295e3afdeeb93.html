---
layout:     post
title: 	    "Kun få finder vej til Californiens bizarre og frodige ørken"
post_author:	    
post_date:	    Mon, 13 Apr 2015 10:24:15 +0200
post_site:	    politiken.dk 
post_link:	    http://politiken.dk/rejser/turengaartil/nordamerika/usa/ECE2594443/kun-faa-finder-vej-til-californiens-bizarre-og-frodige-oerken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan oplever du Joshua Tree National Park</h4>
<div class="fakta-body" data-buildingblock="embedded_factboxlink">
<p><b>Transport: </b>Joshua Tree National Park ligger 270 km øst for Los Angeles 
og knap 350 km sydvest for Las Vegas. Fra L.A. er det klart nemmest at leje 
en bil for at køre til nationalparken, og der er heller ingen offentlig 
transport i selve parken. 
</p><p><b>Forsyninger: </b>Man kan ikke købe mad i parken, og drikkevand finder man 
kun ved de to besøgscentre, så husk at have rigeligt med selv. De fleste 
butikker og overnatninger finder man i byerne Joshua Tree og Twentynine 
Palms, der ligger nord for nationalparken. 
</p><p><b>Overnatning:</b> Leder man efter et unikt sted at sove, skal man prøve 
Hicksville Trailer Palace, hvor man kan overnatte i spøjst dekorerede 
campingvogne. Prisen på overnatning varierer fra 75 dollars (ca. 400 kr.) 
per nat til 250 dollars (ca. 1.350 kr.) for den dyreste. Eneste 
overnatningsmulighed i selve parken er at campere på en af de syv 
campingpladser. 
</p><p><b>Rejsetidspunkt: </b>Foråret er et godt tidspunkt at besøge Joshua Tree 
National Park, hvor joshuatræerne og de vilde blomster står i fuldt flor, og 
temperaturerne endnu ikke er ulidelige. Til gengæld er her også flest 
besøgende. Ca. 1,4 millioner besøger Joshua Tree National Park hvert år. 
Efterår er også et behageligt tidspunkt at besøge parken, mens termometeret 
ofte ligger på ca. 40 grader om sommeren. 
</p><p><b>Pris:</b> Det koster 15 dollars per bil at få adgang til nationalparken. 
</p><p class=" bl-elem">
Billetten er gyldig i en uge. <a class=" bl-elem" target="_blank" href="http://www.nps.gov/jotr">www.nps.gov/jotr</a></p>
</div>
</div><p>
Vi ræser gennem sandet i vores SUV, så støvet står omkring os. 
</p><p>
For hvert minut der tikker forbi, bliver himlens mørkeblå palet langsomt 
lysere og lysere, og vi ved, at om fem-ti minutter vil solens første stråler 
ramme de sære træer, der står som silhuetter og griber ud efter os med deres 
krogede og stikkende arme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/usa/ECE2012300/amerikansk-drive-in-natur-er-smuk-men-pas-paa-de-livsfarlige-fristelser/">Amerikansk drive-in-natur er 
smuk: Men pas på de livsfarlige fristelser</a></p><p>
Vi har sat os for at nå toppen af Eureka Peak her i Joshua Tree National Park 
inden solopgang, og heldigvis har vi ørkenlandskabet helt for os selv, så vi 
giver den gas og når toppen, akkurat som solens første totter kryber over 
horisonten. 
</p><p>
Joshua Tree National Park er en af USA’s særest udseende nationalparker – ikke 
mindst takket være de karakteristiske træer, den er opkaldt efter – og selv 
om den ligger blot to timers kørsel fra Los Angeles, bliver den overset af 
mange turister. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/tgtsaersektion/saersektionusa/ECE1120384/insiderguide-til-usas-bedste-nationalparker/">Insiderguide til USA's bedste 
nationalparker</a></p><p>
Nationalparken er et ørkenland, der breder sig over et areal på størrelse med 
Fyn, og gennem tiden har det inspireret mange kunstnere såsom U2, der 
udødeliggjorde yuccapalmen på deres album ’The Joshua Tree’ fra 1987, og 
børnebogsforfatteren Dr. Seuss og hans ’Katten i hatten’. 
</p><p>
Men ørkenen er langtfra gold eller kedelig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/usa/ECE2023395/mesa-verde-mysteriet-om-usas-stoerste-klippe-by/">Mesa Verde: Mysteriet om USA's 
største klippe-by</a></p><p class=" bl-elem">
Joshua Tree byder på vandring gennem særprægede landskaber med lavstammede 
chullokaktusser, oaser omkranset af høje palmer og glatte gyldne klipper, 
der er et mekka for klatrere fra hele verden, og er man heldig, kan man se 
bighornfår, prærieulve og den sjældne ørkenskildpadde. 
</p>	
</div>

</div></body></html>
