---
layout:     post
title: 	    "Vinnie Who kan stadig starte en fest"
post_author:	    
post_date:	    Sun, 19 Apr 2015 20:29:28 +0200
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2634562/vinnie-who-kan-stadig-starte-en-fest/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Vinnie Who</b></h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Lille Vega. Lørdag.
</p></div>
</div><p>
Han er ikke en af dem, der råber højest herhjemme, Niels Bagge fra Vinnie Who. 
Måske fordi han har al mulig grund til at være helt rolig, som han står 
deroppe på scenen og vugger med hofterne. 
</p><p>
Man ka’ jo ikke gøre for, at man har charme. Men Vinnie Whos udsolgte koncert 
i Lille Vega lørdag aften viste også et band, der ikke er bange for at 
jonglere lidt med deres egne kronjuveler. Og selv om bandets tredje album, 
’Harmony’, der udkom for nylig, markerede et skift fra den veloplagte – og 
meget livevenlige – sødmælksdisko til en mere tilbagelænet, 70’er-softrocket 
lyd, lykkedes det mestendels Vinnie Who at vride en fest ud af en plade, der 
ellers umiddelbart virker mere egnet til at agere lydspor til dagen derpå. </p><p>
For kunsten at skifte musikalsk ham beror netop på at gøre det uden at ændre 
så meget på sig selv, at ingen kan genkende én længere. 
</p><p><b class="ext-link">SE OGSÅ</b><a class="embeddedlink" href="http://politiken.dk/kultur/musik/cd-beat/ECE2608139/tv-afdaempet-vinnie-who-skruer-tempoet-i-bund-paa-vellykket-album/">TV: Afdæmpet Vinnie Who skruer 
tempoet i bund på vellykket album</a></p><h3>
Har ikke droppet festen helt
</h3><p>
Derfor var det en fornøjelse, da bandet efter to nye og noget afdæmpede sange 
gled over i den ældre ’Killer Bee’ – som i dagens anledning var blevet iført 
nye, mere organiske striber, deriblandt en funky guitar spillet med tilpas 
løse håndled af den fremragende guitarist Dennis Morton, som virkelig er 
blomstret op med bandets nye lyd, hvilket især stod klart på stærke nye 
sange som ’Seven’ og ’Only Dreaming’. 
</p><p>
»Vi spiller hele den nye plade, sådan er det«, lød det fra Bagge undervejs. 
Kækt, men heller ikke uden en skygge af helgardering, som dog ikke kunne 
skjule, at den efterfølgende ’Swimming’ med sin muzakagtige stemning, 
tilfældige fløjten og engleblide ba-da-da-kor var et noget tyndbenet 
intermezzo. 
</p><p>
Til gengæld var det en fornøjelse at mærke, at Vinnie Who ikke har lagt festen 
helt bag sig. Der er så få danske bands, man kan danse til, og det ville 
være et tab, hvis bandet faldt helt ned i den honningkrukke, der på mange 
måder er lyden af deres nye plade. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2608141/vinnie-who-svaret-blev-fandeme-nej/">Vinnie Who: »Svaret blev 
'fandeme nej'«</a></p><p>
Det var lidt det, der skete, da jeg sidst så dem spille i december, hvor de 
med et par gamle sange i alternative versioner også gav en forsmag på den 
nye plade til P6 Beat rocker Koncerthuset. 
</p><p>
Sjældent har jeg kedet mig så bravt til en koncert med et band, jeg ellers 
synes mægtig godt om. 
</p><p>
Forskellen var, at bandet dengang forsøgte at få de ældre sange tvunget ned i 
de nye klæ’r med så megen vold og magt, som et nyslået softrockorkester nu 
engang kan mønstre. Og det var ikke nogen god idé. 
</p><h3>
Disco-dna
</h3><p>
Langt bedre gik det lørdag aften, hvor samspillet mellem de nye og de gamle 
sange virkede mere gnidningsfrit. Som da den ellers vægtløse ’How Can I Be 
Sure’ blev udstyret med en gyngende basgang, og ’Femme Fatale’ blev tryllet 
om til et mere organisk bekendtskab – uden at fratage sangen sin let 
dansable ynde. 
</p><p>
Det samme gjaldt dog ikke helt gennembrudshittet ’What You Got Is Mine’, som 
blev en kende tandløs i en lige lovlig underspillet falsetfri version. 
</p><p>
’Remedy’ blev til gengæld spillet i en udgave, der var mest tro mod 
originalversionen – men man skal også være godt dum for at skrotte de 
synthesizerstrygere, der er med til at gøre sangen til en af Vinnie Whos 
mest uimodståelige. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/kultur/ECE2607679/ugens-album---vinnie-who-harmony/">Ugens Album - Vinnie Who: 
Harmony</a></p><p>
Diskoen er nu engang i bandets dna. Som da linjen »that disco in my heart« fra 
den nye ’So Much More’ gled totalt umærkeligt over i et euforisk 
totakterlangt diskobeat for herefter at cruise tilbage i softrockland. 
</p><p class=" bl-elem">
Det var ikke bare overskudsagtigt blær. Det lignede også en anerkendelse af 
egne forcer – og forsøget på at få det hele til at danse sammen klædte 
bandet helt vildt. 
</p>	
</div>

</div></body></html>
