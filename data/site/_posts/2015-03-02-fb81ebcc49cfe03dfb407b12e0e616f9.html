---
layout:     post
title: 	    "Valuta-uro: Se hvor ferien er blevet dyrere og billigere"
post_author:	    
post_date:	    Mon, 02 Mar 2015 07:00:11 +0100
post_site:	    politiken.dk 
post_link:	    http://politiken.dk/rejser/nyheder/ECE2566392/valuta-uro-se-hvor-ferien-er-blevet-dyrere-og-billigere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
5 tips til ferievaluta</h4>
<div class="fakta-body" data-buildingblock="embedded_factboxlink">
<p><b>Betal lokalt i udlandet<br/></b>Under betaling i udlandet med kreditkort vil man ofte blive spurgt, om man 
vil betale i lokal valuta eller i danske kroner. Det er billigst at betale i 
den lokale valuta. Hvis man vælger at betale i danske kroner, vil der blive 
lagt et omregningsgebyr oven i. Merprisen kan være på et par procent. 
</p><p><b>Pas på kontanterne<br/></b>Det kan være risikabelt at rejse rundt med større summer i kontanter. Hvis 
de bliver stjålet, kommer der ingen erstatning fra rejseforsikringen. Bliver 
der hævet mystiske beløb på éns kreditkort, vil banken derimod typisk 
refundere beløbet. Hvis man ellers har behandlet kreditkort og pinkode 
forsvarligt. 
</p><p><b>Hav flere kreditkort med<br/></b>Det er en god ide at have flere kreditkort med på rejsen. Dermed kan man 
bedre undgå at ramme kreditloftet, og man er bedre stillet, hvis man er nødt 
til at spærre kortet på grund af misbrug eller tyveri. 
</p><p><b>Pas på pinkoden<br/></b>Det er god grund til at skjule sin pinkode til kreditkortet, så man undgår 
misbrug. Hvis man har været så uforsigtig at opbevare sin pinkode sammen med 
kortet, kan man blive afkrævet en ret stor selvrisiko af banken, hvis kortet 
bliver stjålet og misbrugt. 
</p><p class=" bl-elem"><b>Tjek lufthavnens kurser<br/></b>Det er så bekvemt at veksle til udenlandsk valuta i lufthavnen lige inden 
afgang. Men Politikens pristjek viser, at American Express i Købehavns 
Lufthavn i Kastrup er dyrere end Danske Bank i lufthavnen, når det gælder 
euro. I onsdags tog American Express, der ligger ved SAS-området i Terminal 
3, 7,81 kroner for en euro. Danske Bank i Terminal 2 skulle have 7,59 kroner 
for en euro. Hos Forex på Københavns hovedbanegård var kursen 7,63 kroner. 
</p>
</div>
</div><p>
Danske kroner rækker længere i dag i lande som Rusland og Japan, mens de er 
mindre værd i Storbritannien, USA og Schweiz. 
</p><p>
Det viser en oversigt over valutaudsving fra 2012 til i dag, som Nykredit har 
udarbejdet for Politiken. Oversigten viser bl.a., at den japanske yen er en 
af de valutaer, der er faldet mest på de tre år, men det betyder ikke 
nødvendigvis, at den samlede regning for en Japan-rejse er faldet i samme 
omfang. 
</p><p><b class="ext-link">SE GRAFIK</b><a class="embeddedlink" href="http://politiken.dk/rejser/nyheder/ECE2566481/grafik-valutakursernes-op-og-nedture/">Stor oversigt over valutakursernes op- 
og nedture</a></p><p>
»Japan oplever et kæmpeboom med turister fra nærliggende lande som Kina og 
Thailand. Det skyldes, at der er lempet på visumreglerne. Hotellerne lægger 
selvfølgelig priserne efter udbud og efterspørgsel, så overnatning kan være 
meget dyr. Især i højsæson, hvor kirsebærtræerne blomstrer her i slutningen 
af marts og begyndelsen af april. Flybilletter ser man derimod generelt et 
prisfald på«, siger Erik Minoru Kludt, rejsekonsulent i bureauet 
Japanspecialisten. 
</p><p>
Han peger også på, at metro, seværdigheder og at gå ud at spise er billigt i 
Japan. Han vurderer, at besøg på restaurant kan klares for to tredjedele af 
prisen i København – med det forbehold, at man kan spise rasende dyrt i 
Tokyo. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sundhedogsygdom/ECE1694601/sparetip-skal-du-betale-med-kort-eller-kontant-paa-ferien/">Sparetip: Skal du betale med 
kort eller kontant på ferien?</a></p><p>
For et par år siden havde Japan 8 millioner turister om året. Nu ligger tallet 
på 14 millioner og i 2020 skal det ligge på 20 millioner. Antallet af danske 
rejsende til Japan er ca. 16.000 om året. 
</p><h3>
USA og London er usvækkede 
</h3><p>
Hos FDM Travel ser administrerende direktør Jan Lockhart en usvækket rejselyst 
til USA og London, selv om de to landes valutaer er steget: 
</p><p>
»Det er dyrere for vore kunder at opholde sig i USA, men de stigende priser 
under opholdet som følge af den dyrere dollar kompenseres i høj grad af de 
lave flypriser«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sundhedogsygdom/ECE1574073/pas-paa-faldgruberne-naar-du-bruger-dit-kreditkort-i-udlandet/">Pas på faldgruberne, når du 
bruger dit kreditkort i udlandet</a></p><p>
Han ser det samme, når det gælder London. Her er der også hård konkurrence 
blandt flyselskaberne, som giver billigere billetter, og så kan man bedre 
leve med, at opholdet er lidt dyrere. 
</p><p><b>Ingen rejselyst til Rusland</b></p><p>
Den russiske rubel er den valuta i oversigten, der er faldet mest, men det 
giver ingen rejselyst, siger Jan Lockhart. Derimod er der noget, der tyder 
på, at udsving i den australske dollar betyder noget for danskernes 
rejselyst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/ECE2523209/valutauro-goer-thailandsferien-20-procent-dyrere/">Valutauro gør Thailandsferien 
20 procent dyrere</a></p><p class=" bl-elem">
»Når den australske dollar er gunstig, stimulerer det rejselysten. Og det 
modsatte gælder, når dollaren er højere«. 
</p>	
</div>
</div></body></html>
