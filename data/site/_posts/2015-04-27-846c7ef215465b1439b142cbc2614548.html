---
layout:     post
title: 	    "Før og efter-billeder: Jordskælv lægger verdensarv i ruiner"
post_author:	    
post_date:	    Mon, 27 Apr 2015 19:42:18 +0200
post_site:	    politiken.dk 
post_link:	    http://politiken.dk/udland/ECE2645206/foer-og-efter-billeder-jordskaelv-laegger-verdensarv-i-ruiner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det voldsomme jordskælv, der lørdag ramte Nepal, har ikke kun kostet 
tusindsvis af menneskeliv. 
</p><p>
Skælvet har også efterladt sig omfattende skader på storslåede monumenter, der 
af FN's kulturorganisation Unesco er udpeget som en del af verdens 
kulturelle arv. 
</p><div class="art-fakta article-box">
<h4 class="">
Nepals kulturarv</h4>
<div class="fakta-body" data-buildingblock="embedded_factboxlink">
<p>
Læs mere om de fredede monumenter omkring Kathmandu på Unescos <a target="_blank" href="http://whc.unesco.org/en/list/121/">hjemmeside</a>. </p><p>
Unescos verdensarvsområder er bestemte steder, det kan være skove, bjergkæde, 
bygninger, kvarterer eller hele bygninger, som er blevet erklæret 
bevaringsværdige under det internationale verdensarvsprogram, der bliver 
administreret af Unesco.
</p><p class=" bl-elem">
I juni 2014 var der i alt 1.007 steder på listen fordelt på 161 lande.
</p>
</div>
</div><p/><p>
I hovedstaden Kathmandu og den omkringliggende dal, der ligger 80 kilometer 
fra jordskælvets epicenter, er der hele syv områder med seværdigheder, der 
er på Unescos verdensarvsliste, og som har gjort hovedstaden kendt og 
velbesøgt af turister. Nogle af monumenterne er op mod 1.700 år gamle. 
</p><p>
Flere af dem er nu mere eller mindre ødelagte og omdannet til ruiner. 
</p><p>
Den australske journalist Siobhan Heanue befandt sig i et af de fredede 
områder, da jorden begyndte at ryste, og hun har på Twitter dokumenteret den 
store forskel på synet, der mødte hende før og efter det voldsomme skælv. 
</p><p/><p>
Også Unesco selv har kommenteret de store ødelæggelser. 
</p><p>
»Jeg vil gerne udtrykke min kondolence efter det voldsomme jordskælv, der har 
ramt Nepal i dag, og som har betydet store tab af liv og omfattende skader, 
også på historiske monumenter og bygninger i Kathmandu-dalen, der er på 
UNESCOs verdensarvsliste«, udtaler generaldirektør Irina Bokova på 
organisationens <a href="http://whc.unesco.org/en/news/1267" target="_blank">hjemmeside</a>. </p><p>
Hun tilbyder også, at Unesco står klar til at hjælpe Nepal med at restaurere 
og genopbygge de ødelagte monumenter. 
</p><h3>
Syv templer i ruiner 
</h3><p>
Jordskælvet er blandt andet gået hårdt ud over flere offentlige pladser, der 
huser historiske templer. Pladserne, der også er på Unescos liste, er 
efterladenskaber fra dengang, Nepal bestod af flere forskellige kongeriger. 
</p><p/><p/><p>
Kunda Dixit, der ifølge sin Twitter-profil er redaktør på mediet Nepali Times, 
har talt sammen, at syv templer er styrtet i grus, skriver han. Under et af 
templerne er 12 ud af de over 3.700 lig angiveligt blevet fundet. 
</p><p/><p>
Også det historiske Dharahara-tårn, der oprindeligt blev bygget til dronningen 
i 1832, er blevet ødelagt af rystelserne. Tårnet har allerede været 
genopført én gang, efter et jordskælv ødelagde det i 1934. Ifølge Reuters 
var der 200 personer inde i det ni etager høje tårn, der var åbent for 
offentligheden, da det lørdag brast sammen. 
</p><p/><p class=" bl-elem"/>	
</div>

</div></body></html>
