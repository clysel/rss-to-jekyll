---
layout:     post
title: 	    "Statsforvaltningens ansatte klager over tidspres"
post_author:	    
post_date:	    Tue, 03 Mar 2015 22:49:04 +0100
post_site:	    politiken.dk 
post_link:	    http://politiken.dk/indland/ECE2572393/statsforvaltningens-ansatte-klager-over-tidspres/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Stresssymptomer og arbejdsdage, som er for travle til at nå at gå på 
toilettet. 
</p><p>
Mens politikerne på Christiansborg forhandler justeringer af 
forældreansvarsloven, er arbejdspresset i Statsforvaltningen, som skal føre 
loven ud i livet, tilsyneladende massivt. 
</p><p>
Arbejdstilsynet har ved årsskiftet givet Statsforvaltningens afdeling i 
Ringsted to påbud for det psykiske arbejdsmiljø, viser en aktindsigt, som 
Politiken har fået. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2556740/sygeplejerskers-psykiske-arbejdsmiljoe-skal-tjekkes/">Sygeplejerskers psykiske 
arbejdsmiljø skal tjekkes</a></p><p>
»Virksomheden påbydes at sikre, at stor arbejdsmængde og tidspres ikke 
forringer de børnesagkyndiges sikkerhed og sundhed«, hedder det, ligesom 
ledelsen skal bruge ekstern rådgivning til at undersøge det psykiske 
arbejdsmiljø. 
</p><p>
Påbuddet gælder de jurister og socialrådgivere, som tager sig af eksempelvis 
sager om, hvor børnene skal bo efter en skilsmisse, og hvor meget samvær de 
skal have med deres far og mor. De ansatte har haft gennemsnitligt 32 
verserende sager, hvor ledelsens mål er 20-22. Det skyldtes især to ubesatte 
stillinger. 
</p><h3>
»De er presset i bund«
</h3><p>
Påbuddet undrer ikke i Danske Familieadvokater, som sidder på den anden side 
af bordet. 
</p><p>
»Vi oplever et miljø, hvor de har rigtig travlt. Vi ser det også på de lange 
sagsbehandlingstider, og det går ud over kvaliteten af sagsbehandlingen, for 
konfliktniveauet stiger, jo længere tid der går«, siger Lone Brandenborg 
</p><p>
I afgørelsen fra Arbejdstilsynet fremgår det, at en sag ikke må ligge stille 
mere end syv dage, men medarbejderne har eksempler på sager, som ikke er 
afgjort efter op til tre måneder. I rapporten klager medarbejderen også 
over, at arbejdspresset går ud over kvaliteten i arbejdet, og de forklarer, 
at ledelsen har meldt ud, »at man kan sænke overliggeren i arbejdet og ikke 
nødvendigvis behøver at læse alle akter på en sag«. Det afviser ledelsen 
dog. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2555735/klarlund-det-er-usselt-at-vaere-medmobber/">Klarlund: Det er usselt at 
være medmobber </a></p><p>
Afdelingen i Ringsted er blot en af i alt ni afdelinger i Statsforvaltningen, 
men advokat Viggo Bækgaard, som er talsmand for foreningen Børn og Samvær, 
mener, at arbejdsmiljøet generelt er belastet. Han går til møder i 
Statsforvaltningen et par gange om måneden. 
</p><p>
»Når vi ser et påbud i Ringsted, er det kun, fordi det der er gået helt vildt 
galt. Min oplevelse er, at det er blevet tiltagende skrækkeligt i hele 
Statsforvaltningen. De er presset i bund«
</p><p>
Arbejdstilsynet har det seneste år besøgt Statsforvaltningen på Bornholm uden 
anmærkninger, mens der ikke er kommet afgørelse efter et tilsyn i Aarhus i 
sidste uge, og der er planlagt et snarligt tilsyn i København. 
</p><h3>
Fra politik til virkelighed 
</h3><p>
Statsforvaltningen kæmpede i en årrække med et stigende antal sager og 
faldende bevillinger. Det skulle en ny struktur, som trådte i kraft i juli 
2013, råde bod på ved at flytte ressourcer fra administration til 
sagsbehandling og samtidig spare 100 årsværk. 
</p><div class="art-quote article-box">
<p class="quote"/>
<blockquote>
<p class="quote-txt">
De politiske løsninger ser tilforladelige ud, men det nytter ikke meget, når 
de ikke har tid til at sagsbehandle efter det
</p>
<p class="sender">
Viggo Bækgaard, advokat 
</p>
</blockquote>
</div><p>
Formanden for fagforeningen Djøf’s Overenskomstforening, Lars Qvistgaard, 
fremhæver Statsforvaltningen som en af de statslige virksomheder, der har 
set både store forandringer og voldsomme besparelser.</p><p>
Det er en markant ledelsesmæssig opgave at tilpasse de opgaver, der skal 
løses, til de ressourcer, der er til rådighed. Og så er det et politisk 
ansvar at sørge for, at bevillingerne passer til opgaven«. 
</p><p>
Statsforvaltningens organisationer er opbygget sådan, at socialrådgiverne og 
juristernes møder med forældre og børn bookes fra hovedkontoret i Aabenraa. 
Ideen er, at forvaltningen bliver mere effektiv, og selv om møderne bookes 
ud fra deres forventede kompleksitet, så siger medarbejderne i 
Arbejdstilsynets rapport, at der i højere grad tages hensyn til antallet af 
sager og ikke til deres indhold. 
</p><p>
Ekspert i psykisk arbejdsmiljø Tage Søndergård Kristensen, som i en årrække 
var professor på det Nationale Forskningscenter for Arbejdsmiljø og i dag 
har sin egen virksomhed, har læst Arbejdstilsynets rapport. Han mener, at 
det er begrænset, hvad ledelsen kan gøre, da den hverken kan ændre antallet 
af skilsmissesager eller Statsforvaltningens økonomi. 
</p><p>
»Politikerne må blive bedre til at indtænke medarbejdernes muligheder for at 
efterleve de politiske intentioner. Principperne ser fine ud på papir, men 
når de møder virkeligheden, ser det anderledes ud«, siger Tage Søndergård 
Kristensen. 
</p><p>
I Børn og Samvær mener Viggo Bækgaard, at der er skåret så kraftigt i 
Statsforvaltningen, at det går ud over børnene. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2550234/kommunale-chefer-vil-have-indfoert-12-timers-arbejdsdage/">Kommunale chefer vil have 
indført 12 timers arbejdsdage</a></p><p>
»De politiske løsninger ser tilforladelige ud, men det nytter ikke meget, når 
de ikke har tid til at sagsbehandle efter det i Statsforvaltningen«. 
</p><p>
Han fremhæver, at Statsforvaltningen organisatorisk hører under 
Indenrigsministeriet, mens det arbejde, medarbejderne udfører, afgørelserne, 
hører under Socialministeriet. 
</p><p>
I Børns Vilkår opfordrer direktør Rasmus Kjeldahl også politikerne til at 
overveje økonomien: 
</p><p class=" bl-elem">
»Hvis systemet skal fungere til børnenes bedste, så er der grænser for, hvad 
ledelse og medarbejdere kan organisere sig ud af«. 
</p>	
</div>
</div></body></html>
