---
layout:     post
title: 	    "Kronprins Frederik blåstempler ambitiøst idrætsinitiativ "
post_author:	    
post_date:	    Tue, 24 Mar 2015 16:25:56 +0100
post_site:	    politiken.dk 
post_link:	    http://politiken.dk/sport/ECE2602206/kronprins-frederik-blaastempler-ambitioest-idraetsinitiativ/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
600.000 nye motionister på 10 år. 
</p><p>
Det er den ambitiøse målsætning, Danmarks Idrætsforbund (DIF) og Danske 
Gymnastik- og Idrætsforeninger (DGI) tirsdag formiddag lagde på bordet med 
offentliggørelsen af projektet 'Bevæg dig for livet'. 
</p><p>
Og der er økonomisk vægt bag ambitionerne. Projektet, der bakkes op af både 
Nordea Fonden og Tryg Fonden, er den største partnerskabsaftale i dansk 
idræts historie. I alt 100 millioner kroner skal i de kommende år sætte skub 
i initiativer, der skal få danskere op ad sofaen og ud i det danske 
idrætslandskab, bekræftede parterne med stor begejstring ved dagens 
pressemøde. 
</p><p><b class="ext-link">MOTIONSREDAKTØREN:</b><a class="embeddedlink" href="http://politiken.dk/motion/ECE2596494/motionsredaktoeren-derfor-er-det-kvinderne-og-toesedrengene-bagerst-i-loebet-der-har-bukserne-paa/">Derfor er det kvinderne 
og tøsedrengene bagerst i løbet, der har bukserne på</a></p><div class="art-fakta article-box">
<h4 class="">
Historisk aftale</h4>
<h5>
Dansk idræts nye initiativ i tal</h5>
<div class="fakta-body" data-buildingblock="embedded_factboxlink">
<p>
DIF og DGI har i samarbejde med Nordea Fonden og Tryg Fonden søsat projektet 
"Bevæg dig for livet". Her er detaljerne. 
</p><ul class=" bl-elem"><li>I alt 100 millioner kroner er blevet postet i projektet: 60 fra Nordea Fonden 
og Tryg Fonden, 40 fra DIF og DGI</li><li>600.000 flere danskere skal i gang med at dyrke idræt til 2025</li><li>5 idrætsgrene vil der i første omgang blive sat ind for at udbrede: Håndbold, 
badminton, løb, cykling og floorball</li><li>68 procent af danskerne dyrker i dag motion</li><li>41 procent er medlemmer af en idrætsforening</li><li class=" bl-elem">4500 dør hvert år på grund af manglende fysisk aktivitet</li></ul></div>
</div><p>
Rammerne i Boldklubben Frems klublokaler i Valby var et passende afsæt for 
projektet, som blandt andet sigter efter at rette op på den faldende 
tilslutning, danske idrætsforeninger i disse år kæmper med. </p><p>
»Vi skal være verdensmestre i folkelig idræt«, lød den selvsikre udmelding fra 
Nordea-fondens bestyrelsesformand Mogens Hugo, der har kastet 30 af de i alt 
100 millioner kroner efter projektet. Det samme beløb har Tryg Fonden 
bidraget med, mens DIF og DGI i fællesskab byder ind med de resterende 40 
millioner. 
</p><p><b>Næstbedst i Europa er ikke godt nok</b></p><p>
Danmark topper ellers allerede listerne over de mest aktive lande i Europa. 
Omkring 68 procent af den danske befolkning er fysisk aktive, mens cirka 41 
procent er medlemmer af en idrætsforening. Tal, som kun overgås af naboerne 
fra Sverige. 
</p><p><b class="ext-link">MOTION:</b><a class="embeddedlink" href="http://politiken.dk/motion/fitness/ECE2572970/antallet-af-fitnesscentre-er-fordoblet-paa-under-10-aar/">Antallet af fitnesscentre er fordoblet på 
under 10 år</a></p><p>
Alligevel vil DIF og DGI fortsætte med at sigte opad. Hvert år rammes omkring 
46.500 inaktive danskere stadig af en såkaldt langvarig belastende sygdom, 
og 4500 dør årligt, fordi de er for fysisk inaktive. Det skal der laves om 
på. 
</p><p>
»Det her er ikke en løftet pegefinger til alle dem hjemme på sofaen, der 
sidder med dårlig samvittighed. Og heller ikke til alle dem, som godt ved, 
at de burde gøre noget ved vægten og helbredet. Der kommer sjældent noget 
godt ud af at tvinge eller true folk«, fortalte Kronprins Frederik ved 
dagens pressemøde. »Visionen er til for at minde alle - både aktive og 
inaktive - om, at idræt er sjovt«. 
</p><p><b class="ext-link">HUMOR: </b><a class="embeddedlink" href="http://politiken.dk/sport/ECE2575422/kronprins-joker-med-ioc-praesidentens-ekstra-kilo/">Kronprins joker med IOC-præsidentens 
ekstra kilo</a></p><p>
For at flest mulige danskere kan nå frem til den erkendelse, er det vigtigt, 
at der også lægges stor vægt på de sociale aspekter af det at dyrke motion. 
Det mener Tryg Fondens bestyrelsesformand, Jørgen Huno Rasmussen, som derfor 
bakker op om det fokus, projektet har rettet mod især den ældre del af 
befolkningen. 
</p><p>
»Forhåbentlig kan vi nå ud til dem, idrætten normalt ikke fanger. Vi vil gerne 
sørge for flere tilbud til nogle af dem, der ellers ikke kan se sig selv i 
foreningslivet. Det vil blandt andet betyde, at motion for voksne og ældre 
vil blive prioriteret højere«, fortæller han. 
</p><p><b class="ext-link">FORENINGSLIV: </b><a class="embeddedlink" href="http://politiken.dk/motion/fitness/ECE2584730/fitnesskunder-vil-have-specialcentre-med-sjael-og-faellesskab/">Fitnesskunder vil have 
specialcentre med sjæl og fællesskab</a></p><p><b>Løb, cykling, badminton, håndbold og... floorball</b></p><p>
Det er stadig sparsomt med detaljer omkring, hvordan de mange penge præcis 
skal bruges. Men selv om der stadig arbejdes på de konkrete initiativer, så 
var der allerede på dagens pressemøde styr på, hvilke idrætsgrene, der i 
første omgang vil blive fokuseret på at udbrede. 
</p><p>
De klassiske danske sportsmastodonter håndbold og badminton får hjælp til at 
vende de faldende medlemstal, man har oplevet de senere år. Samtidig sigter 
man efter at skabe flere motionsfællesskaber inden for løb og cykling, og så 
skal også en af Danmarks mere oversete idrætsgrene bredes ud til en større 
del af befolkningen. 
</p><p><b class="ext-link">FARVEL: </b><a class="embeddedlink" href="http://politiken.dk/sport/haandbold/ECE2570721/dansk-haandbold-er-i-frit-medlemsfald/">Dansk håndbold er i frit medlemsfald</a></p><p>
»I Sverige er floorball en af de allerstørste idrætter med flere end 100.000 
deltagere, men det er stadig meget småt i Danmark, og lige nu dyrkes det 
faktisk slet ikke i DGI-regi«, forklarede DIF's formand, Niels Nygaard. »Men 
det er en utrolig spændende idrætsgren, som der også er god mulighed for at 
komme til at dyrke i for eksempel skoler. Så den vil vi sætte ind for at få 
udbredt«. 
</p><p class=" bl-elem">
'Bevæg dig for livet' møder stor opbakning fra både befolkningen og de danske 
idrætsforeninger. Ifølge undersøgelser foretaget for DIF og DGI er 95 
procent af danskerne positive over for projektet. 82 procent af lederne i 
danske idrætsforeninger vurderer samtidig, at initiativet kan få flere 
danskere i gang med at motionere. 
</p>	
</div>
</div></body></html>
