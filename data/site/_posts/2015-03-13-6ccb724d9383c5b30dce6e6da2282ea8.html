---
layout:     post
title: 	    "Hollandsk domstol underkender telelogning"
post_author:	    Adam Fribo
post_date:	    Fri, 13 Mar 2015 07:20:39 +0000
post_site:	    www.version2.dk 
post_link:	    http://www.version2.dk/artikel/hollandsk-domstol-underkender-telelogning-98871?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Hollandske teleselskaber behøver ikke længere opsamle og lagre data om deres kunders opkald, sms’ er og anden kommunikation, så landets myndigheder kan få fat i dem.</p>

<p>Det skriver <a href="http://blogs.wsj.com/digits/2015/03/11/dutch-court-strikes-down-countrys-data-retention-law/?mod=rss_Technology">Wall Street Journal</a>.</p>

<p>De hollandske regler om telelogning blev onsdag afskaffet med øjeblikkelig virkning, da en domstol i Amsterdam vurderede dem som værende mere vidtgående end nødvendigt.</p>

<p>Lovgivningen dikterede, at teleselskaberne i Holland skulle gemme data om deres kunder i op til 12 måneder, således at myndighederne havde let adgang til dem.</p>

<p>Det har udløst skarp kritik fra journalister, advokater og privacy-forkæmpere, mens myndighederne har kaldt loven for et essentielt værktøj til terrorbekæmpelse.</p>



<p>Afskaffelsen gælder som nævnt med det samme, og nu er teleselskabernes advokater i gang med at undersøge, præcis hvad der ligger i dommen.</p>

<p>»Der er mange lag i denne dom. Nu skal vi være sikre på, hvordan vi skal fortolke den,« siger en talsperson fra Tele2 til Wall Street Journal.</p>

<p>Dommen kan stadig ankes af myndighederne.</p>
  </section></div></body></html>
