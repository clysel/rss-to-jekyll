---
layout:     post
title: 	    "Ny kaj skal tidoble antallet af krydstogtgæster i Skagen"
post_author:	    
post_date:	    Fri, 27 Feb 2015 09:45:43 +0100
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2564304/ny-kaj-skal-tidoble-antallet-af-krydstogtgaester-i-skagen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Tal på krydstogtturismen</h4>
<div class="fakta-body" data-buildingblock="embedded_factboxlink">
<p>
Totale antal anløb og kryddstogtgæster i danske havne (København, Bornholm, 
Aarhus, Kalundborg, Fredericia, Skagen, Aalborg, Helsingør &amp; 
Faarborg) 
</p><p><b>2005:</b> 337/454.000 
</p><p><b>2010:</b> 418/697.000 
</p><p><b>2015:</b> 380 (forventet) 
</p><p>
I 2016 forventes 750.000 krydstogtgæster i København. 
</p><p>
Der forventes desuden en stigning i antallet af skibe, der starter og slutter 
deres krydstogt i København. Det har økonomisk betydning, da en 
turnaround-turist i gennemsnit bruger 1.450 kroner i København. Til 
sammenligning bruger en transitturist i gennemsnit 600 kroner under deres 
ophold. 
</p><p>
I 2011 krydstogtpassagerer 536 mio. kroner i København 
</p><p class=" bl-elem"><i class=" bl-elem">Kilde: Wonderful Copenhagen og Videncenter for Kystturisme (Rapport fra 
2013)</i></p>
</div>
</div><p>
Den 28. maj lægger årets første krydstogtskib til kaj i Skagen og skyder 
dermed sæsonen i gang. 
</p><p>
Men 2015 er ikke som tidligere år, for i år indvier den nordjyske by sin nye 
krydstogtkaj med forbedrede faciliteter og en kaj på 250 meter. 
</p><p>
I alt forventes godt 23.500 besøgende i år. Det tal er beregnet ud fra de 
skibe, der har meldt deres ankomst. Og det er over 200 procent flere 
krydstogtgæster end sidste år, viser tal fra Wonderful Copenhagen, der 
indsamler tallene. 
</p><p>
»Med den nye kaj kan vi tage 80 procent af de krydstogtskibe, som sejler i 
dag. Indtil nu har vi kun kunnet tage imod relativt små skibe«, siger Anne 
Sofie Rønne Jensen, der er cruise manager i Skagen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Skagen_Kthavn_web_916576y.jpg" alt="" border="0"/><span class="caption"><span class="f-img-caption">Åbning. 
</span>Skagens nye krydstogthavn står færdig i april måned. Den har kostet 226 mio. kroner. FOTO: Cruise Skagen</span></span>
Den trange plads i havnen før udvidelsen har betydet, at over 95 procent af 
skibene, der lagde vejen forbi Skagen, måtte ligge udenfor havnen og sende 
gæster til land med små både. De forhold har fået nogen rederier til at 
droppe Skagen, fortæller Anne Sofie Rønne Jensen. 
</p><p>
Jens Hausted er direktør i udviklingsselskabet Dansk Kyst- og Naturturisme, 
der skal fremme den danske kystturisme. Han mener, Skagens udvikling er 
positiv - hvis altså det viser sig, at byen snupper det øgede antal skibe og 
gæster fra udenlandske havne og ikke fra andre danske havne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2276803/skarp-kritik-turister-lades-i-stikken-ved-ny-krydstogtkaj-i-koebenhavn/">Skarp kritik: Turister lades i 
stikken ved ny krydstogtkaj i København </a></p><p>
Han anbefaler, at Skagen analyserer, hvilken type gæster, der kommer og gør 
noget ud af at forberede tur-programmer, der passer til dem - hvad enten det 
er amerikanske Europa-rejsende eller tyske børnefamilier, der ankommer med 
skibene. 
</p><p>
»Det er vigtigt, at Skagen har de rigtige varer på hylden, så man give 
krydstogtgæsterne det turistprodukt, de er interesseret i«, siger Jens 
Hausted. 
</p><h3>
80.000 gæster om fem år 
</h3><p>
Samtidig mener han, det kræver en indsats fra hele byen at tage godt imod 
gæsterne. Lige fra at have medarbejdere, der kan tale forskellige sprog til 
en indsats fra souvenirbutikkernes side i at tilbyde kunderne souvenirs og 
varer, der er af god dansk kvalitet, og som passer til de forskellige typer 
gæster. 
</p><p>
Jens Hausted påpeger desuden vigtigheden i, at Skagen får fremhævet sine 
kendetegn. 
</p><p>
»Området skal vise det frem, som man ikke kan opleve alle andre steder og give 
rederiernes gæster et godt ophold. Ellers gider de ikke komme igen«, mener 
Jens Hausted. 
</p><p>
Og det arbejde er i gang, forsikrer Anne Sofie Rønne Jensen. Blandt andre er 
der møder med butikker, attraktioner og busoperatører om at lægge planer for 
at tage godt i mod gæsterne, så eksempelvis butikkerne er åbne, når skibene 
med de mange gæster lægger til kaj. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2277468/krydstogt-ekspert-om-manglende-busser-til-ny-kaj-det-er-en-ren-molbohistorie/">Krydstogt-ekspert om manglende 
busser til ny kaj: »Det er en ren molbohistorie« </a></p><p>
Det er ikke fordi, Skagen får voldsomt flere skibe i år. 15 har meldt deres 
ankomst i løbet af sæson 2015, og det er fem flere end sidste år. Men de 
skibe, der lægger til, er større end tidligere år, og det giver den 
voldsomme forøgelse i antallet af gæster. Otte skibe kommer hver med 2.500 
passagerer, fortæller Anne Sofie Rønne Jensen. Hertil kommer, at i alt knap 
9.000 besætningsmedlemmer, vil benytte fritiden til at besøge byen og 
området. 
</p><p>
Målet er ambitiøst: Om fem år skal Skagen haver 40 anløb årligt, der til 
sammen bibringer 80.000 krydstogtgæster. 
</p><p>
Samtidig erkender Anne Sofie Rønne Jensen, at byen ikke skal oversvømmes af 
krydstogtgæster. Der er sat en grænse for, at skibe med maksimum 3.500 
gæster kan lægge til kaj per dag i højsæsonen. 
</p><p>
»Der bor godt 8.000 i Skagen, og i højsæsonen er der 50.000 til 60.000 
mennesker i byen hver dag. Så går det ikke, at vi hælder mange flere tusinde 
ind. Der skal være plads til alle«. 
</p><h3>
Københavns fremgang stagneret 
</h3><p>
Mens der altså er fremgang at spore i Skagen, ser det mindre overbevisende ud 
i København, der tiltrækker langt størstedelen af krydstogttrafikken til 
landet. Mens København i 2010 tog i mod 662.000 gæster, tog tallet et spring 
op ad to år senere til 840.000. Sidste år dalede det igen til 740.000 
besøgende. Også det niveau forventes også i år. 
</p><p>
313 skibe lagde til i hovedstaden sidste år, og det var det mindste antal 
siden siden 2008, hvor tallet lå på 301. I år har 280 skibe meldt deres 
ankom. Dog er antallet af krydstogtgæster, der besøger København, ikke 
faldet så drastisk, og det skyldes tendensen med større skibe, der 
medbringer flere passagere. 
</p><p>
København har blandt andet har mistet skibe til Malmø, hvor de har valgt at 
lægge til i stedet for. Det fortæller Claus Bødker, der er krydstogtschef 
for Cruise Copenhagen Network - der er et netværk under Wonderful 
Copenhagen, som har til formål at tiltrække internationale krydstogtgæster 
til Danmark. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/temarejser/ECE2276125/11-kilometer-krydstogtkaj-i-koebenhavn-indvies-i-morgen/">1,1 kilometer krydstogtkaj i 
København indvies i morgen</a></p><p>
Claus Bødker tilskriver den generelle nedgang de seneste par år i København 
med en øget konkurrencesituation med de øvrige havne i Østersøen. Flere 
lande ønsker nemlig at satse på krydstogter. 
</p><p>
»Vi må blot konstatere, at krydstogtskibene ikke længere kommer af sig selv, 
da der er flere og flere destinationer, som gør opmærksom på sig selv, så 
København og Danmark er nødt til at tale højere for at få sin stemme hørt«, 
siger Claus Bødker. 
</p><p class=" bl-elem">
I 2016 forventes en lille stigning til 760.000 gæster i København. 
</p>	
</div>
</div></body></html>
