---
layout:     post
title: 	    "Mediefolk om kæmpebøde til Ekstra Bladet: Det er absurd"
post_author:	    
post_date:	    Fri, 08 May 2015 11:24:27 +0200
post_site:	    politiken.dk 
post_link:	    http://politiken.dk/kultur/medier/ECE2660597/mediefolk-om-kaempeboede-til-ekstra-bladet-det-er-absurd/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mediebranchen har kun hovedrysten til overs for politiets sag mod Ekstra 
Bladet om ulovlige spilannoncer. 
</p><p>
Dels på grund af beløbet. Ekstra Bladet risikerer nemlig at skulle betale en 
bøde på 415 millioner kroner for at have bragt spilannoncer, men om det 
overhovedet sker, vil formentlig først blive afgjort om flere år. 
</p><p>
»Det påståede annoncebeløb er helt uden sammenhæng med virkeligheden og de 
faktiske annonceindtægter fra spilannoncer. Hertil kommer, at der efter 
vores opfattelse ikke er tale om en ulovlig aktivitet og således ikke 
ulovlige indtægter«, har Henrik Schjerbeck, koncernøkonomidirektør i 
JP/Politikens Hus, som også huser Ekstra Bladet, erklæret i en 
pressemeddelelse. 
</p><h3>
Fjernt fra virkeligheden 
</h3><div class="art-quote article-box">
<p class="quote"/>
<blockquote>
<p class="quote-txt">
Kravet er så absurd, at man kun kan trække på smilebåndet 
</p>
<p class="sender">
</p><p class=" bl-elem">Lasse Jensen, kommentator</p> 

</blockquote>
</div><p>
Lisbeth Knudsen, administrerende direktør i Berlingske Media og dermed BT – 
der også risikerer en sag – mener også, at EU-retten er på mediernes 
side.</p><p>
»Det er en helt absurd sag og fremgangsmåde. Vi har arbejdet efter den klare 
holdning, at den danske lovgivning var i strid med EU-lovgivningen, da vi 
sagde ja til de annoncer«, siger hun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2659153/professor-stoetter-ekstra-bladet-politiets-sag-imod-avisen-skal-til-eu/">Professor støtter Ekstra 
Bladet: Politiets sag imod avisen skal til EU</a></p><p>
Også mediekommentator Lasse Jensen er forundret: 
</p><p>
»Kravet er så absurd, at man kun kan trække på smilebåndet. Det er tydeligvis 
udarbejdet bag et skrivebord, så fjernt fra virkeligheden, at man 
forestiller sig, at det er skrevet med en fjerpen i olielampens skær«. 
</p><p>
»I betragtning af størrelsen af de bøder og erstatninger, som Ekstra Bladet og 
andre medier pålægges, er denne sag vanvittig. Så vidt jeg kan skønne mere 
end 400 gange større end den største erstatning, som et medie nogensinde er 
blevet pålagt. Det er godt 10 millioner kroner større end den samlede 
direkte statsstøtte til trykte og digitale medier. Det hænger slet ikke 
sammen«, siger den tidligere vært på P1’s ’Mennesker og Medier’. 
</p><p>
Ifølge Københavns Politi har Ekstra Bladet i årevis overtrådt loven, og det 
skal nu koste dyrt: 415 millioner kroner. Det er det beløb, Ekstra Bladet 
ifølge politiet har tjent på at annoncere for spiludbydere som Betfair, 
Ladbrokes og Unibet fra 2003 til 2011 – en periode, hvor Danske Spil havde 
monopol på det danske spilmarked. Først i 2012 blev forbuddet ophævet. 
</p><h3>
»Medierne er ikke hævet over lovgivningen«
</h3><p>
Studieleder på journalistuddannelsen på RUC, Michael Bruun Andersen, mener 
dog, at de anklagede medier må have taget højde for, at de måske overtrådte 
lovgivningen: 
</p><p>
»Det er da klart, at det er ikke morsomt at blive præsenteret for en regning 
på 400 millioner kroner, men hvis der er tale om, at mediehusene har begået 
en ulovlighed, må jeg gå ud fra, at de har budgetteret med en kalkuleret 
risiko. Ekstra Bladet er jo en avis, der lever af at arbejde på kanten af 
alt muligt – jeg kan ikke forestille mig, at disse udmærkede begavede 
mennesker ikke har vidst, at de kørte med en kalkuleret risiko«. 
</p><p>
»Medierne er ikke hævet over lovgivningen, så hvis de har tjent penge på 
ulovligheder, må de også betale tilbage«, siger Michael Bruun Andersen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2658964/skrald-pelsdyr-og-skattely---fire-prekaere-sager-for-ekstra-bladet/">Skrald, pelsdyr og skattely - 
fire prekære sager for Ekstra Bladet</a></p><p>
Forelagt Michael Bruun Andersens udtalelser henviser JP/Politikens Hus’ 
koncernøkonomidirektør, Henrik Schjerbeck, til føromtalte pressemeddelelse. 
Her står: 
</p><p>
»Vi ønsker ikke at udtale os yderligere om sagen, så længe den verserer ved 
domstolen«. 
</p><p>
Professor ved CBS Søren Friis Hansen, der har skrevet videnskabelige artikler 
om spillemarkedet og EU’s regler, siger: 
</p><p class=" bl-elem">
»Det er efter min opfattelse udelukket, at en dansk domstol idømmer en straf 
eller en konfiskation i denne sag, uden at den bliver forelagt for 
EU-domstolen«. 
</p>	
</div>

</div></body></html>
