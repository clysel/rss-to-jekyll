---
layout:     post
title: 	    "Kvinde fængsles efter forsøg på at brænde mand inde"
post_author:	    
post_date:	    Fri, 27 Mar 2015 21:01:00 +0100
post_site:	    politiken.dk 
post_link:	    http://politiken.dk/indland/ECE2607963/kvinde-faengsles-efter-forsoeg-paa-at-braende-mand-inde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Det har resulteret i fire ugers varetægtsfængsel til en 39-årig kvinde, at hun forsøgte at brænde sin mand inde i parrets hus på Kystvejen i Dokkedal, der ligger i Nordjylland.</p><p>Det skriver nordjyske.dk, efter at kvinden har været i grundlovsforhør fredag eftermiddag.</p><p>Ifølge sigtelsen hældte kvinden natten til torsdag brandbar væske ud på trappen op til 1. sal i parrets hus, hvor hendes 42-årige mand lå og sov. Derefter skal hun have sat ild til trappen.</p><p>Det skabte en kraftig røgudvikling, skriver nordjyske.dk. Men den 39-årige kvinde fik tilsyneladende kolde fødder og ville slukke ilden, uden at det lykkedes.</p><p>I stedet fik hun fat i en nabo, som slukkede ilden med en pulverslukker og fik reddet den sovende mand ud af huset, oplyser politikommissær Lars Nørskov Jørgensen fra Nordjyllands Politi ifølge nordjyske.dk.</p><p>Kvinden blev efterfølgende anholdt torsdag eftermiddag.</p><p>Den 39-årige kvinde nægtede i grundlovsforhøret at sige noget som helst, og derfor blev der ikke kastet lys over, hvad motivet til brandstiftelsen skulle have været.</p><p class=" bl-elem">Kvinden kærede ikke kendelsen.</p>	
</div>
</div></body></html>
