---
layout:     post
title: 	    "Saudi-Arabien sender ambassadør tilbage til Sverige"
post_author:	    
post_date:	    Fri, 27 Mar 2015 21:50:00 +0100
post_site:	    politiken.dk 
post_link:	    http://politiken.dk/udland/ECE2607999/saudi-arabien-sender-ambassadoer-tilbage-til-sverige/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En diplomatisk krise mellem Sverige og Saudi-Arabien er måske ved at lette, 
efter at det arabiske land har besluttet at sende landets ambassadør tilbage 
til Stockholm.
</p><p>
Det melder i hvert fald tv-kanalen al-Arabiya.
</p><p>
Styret i Riyadh besluttede tidligere på måneden at kalde landets ambassadør 
hjem fra Sverige i vrede over en udtalelse fra den svenske udenrigsminister, 
Margot Wallström.
</p><p>
Wallström kritiserede i Riksdagen blandt andet undertrykkelse af kvinder i det 
store arabiske land.
</p><p>
»Det er indlysende, at den politik, der føres i Saudi-Arabien, langt fra er en 
feministisk politik. Fremfor alt krænkes kvinders rettigheder. De får end 
ikke lov til at køre bil«.
</p><p>
»Man pisker bloggere, og man har en kongefamilie med absolut magt. Det gør det 
klart, at vi ikke kan bruge andet ord end diktatur«, sagde Wallström.
</p><p>
Hun har også kaldt piskningen af den regimekritiske blogger Raif Badawi for 'middelalderlig'.
</p><p class=" bl-elem">
Sverige har besluttet ikke at forlænge en aftale om våbensalg til 
Saudi-Arabien, der er nummer syv på listen over Sveriges største 
våbenmarkeder.
</p>	
</div>
</div></body></html>
