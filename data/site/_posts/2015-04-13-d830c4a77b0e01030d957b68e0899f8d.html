---
layout:     post
title: 	    "Sportskommentar: Hvor blev Laudrups superindkøb af?"
post_author:	    
post_date:	    Mon, 13 Apr 2015 13:54:34 +0200
post_site:	    politiken.dk 
post_link:	    http://politiken.dk/sport/fodbold/ECE2625728/sportskommentar-hvor-blev-laudrups-superindkoeb-af/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I sidste sæson blev han vurderet til at være mere end 300 millioner kroner 
værd. 
</p><p>
Efter en fantastisk første sæson 2012-13 for Michael Laudrups Swansea-mandskab 
med 22 scoringer og en finale-triumf i Liga Cuppen, blev spanske Michu af 
britiske fodboldeksperter udråbt til at være sæsonens superindkøb. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/premierleague/ECE1929871/michu-elsker-laudrup-og-resten-af-swansea/">Michu elsker Laudrup og resten 
af Swansea</a></p><p>
Manchester Uniteds manager, sir Alex Ferguson, spøgte med, at hans 
talentspejdere havde sovet i time, siden de ikke havde spottet så åbenlyst 
et talent, og flere store klubber stod klar med en fuldfed kontrakt før 
2014-sæsonen. 
</p><h3>
Nedtur indledt lige efter spansk debut 
</h3><p>
Men Michu blev under Michael Laudrups vinger i Swansea, hvor danskeren dog 
blev fyret i februar 2014. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/premierleague/ECE2212253/laudrup-tager-til-genmaele-swansea-kraevede-mine-assistenter-fyret/">Laudrup tager til genmæle: 
Swansea krævede mine assistenter fyret</a></p><div class="art-fakta article-box">
<h4 class="">
Det falmede superindkøb</h4>
<div class="fakta-body" data-buildingblock="embedded_factboxlink">
<p>
Michael Laudrup og den danske træners chefscout, Erik Larsen, fandt Michu i 
Rayo Vallecano, og købte den offensive midtbanespiller til Premier League 
for blot 20 millioner kroner i 2012. Michu scorede imponerende 22 mål i sin 
første sæson og blev valgt til årets spiller i Swansea. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE1906618/laudrups-omhyggelige-bagmand-jagter-talenter-til-swansea/">Laudrups omhyggelige bagmand 
jagter talenter til Swansea</a></p><p>
I juli 2014 blev Michu udlejet til den italienske storklub Napoli, hvor det 
foreløbig kun er blevet til seks målløse optrædender. 
</p><p class=" bl-elem">
Efter sæsonen vender Michu tilbage til Swansea. 
</p>
</div>
</div><p>
Inden da var Michus store sportslige nedtur blevet indledt. </p><p>
Og Swanseas tidligere dødbringende målscorer har nu ikke scoret et eneste mål 
siden oktober 2013 - samme måned, hvor han som 27-årig fik en sen debut på 
det spanske landshold. 
</p><p>
På det tidspunkt så alt stadig rosenrødt ud for den omskolede midtbanemand, 
der nu havde fundet sin rette plads som arbejdende angriber. Men så satte 
skaderne ind - og med dem kom genoptræning og dårlig kampform. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/premierleague/ECE2187911/murstens-trusler-spiller-sammenstoed-ved-swansea-traening/">Murstens-trusler? 
Spiller-sammenstød ved Swansea-træning</a></p><p>
Med fyringen af Michael Laudrup blev den tidligere Swansea-anfører, Garry 
Monk, ny træner i klubben. Og det gjorde det ikke nemt for Michu at finde 
tilbage til startopstillingen, at den nye træner som aktiv havde haft det 
svært med Laudrups 'spanske revolution'. 
</p><h3>
Kommer tilbage fra mislykket lejeophold 
</h3><p>
Så i juli 2014 blev Michu sendt på udleje i Napoli for at få mere spilletid og 
finde formen igen. Det er ikke lykkedes for spanieren, som kun har haft seks 
kampe for klubben - og ikke fundet nettet endnu. 
</p><p>
Om et par måneder skal Michu tilbage til Swansea, hvor hans fremtid skal 
afklares. Den 29-årige spiller har mistet sin markedsværdi, så Swansea skal 
vurdere, hvordan han skal finde tilbage i truppen. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/seriea/ECE2371732/laudrup-opfindelse-fortsaetter-i-napoli/">Laudrup-opfindelse fortsætter 
i Napoli</a></p><p class=" bl-elem">
»Han har bare været uheldig - det er det hele. Hvis han kan få en længere 
periode uden skader, så vil han igen kunne spille med den samme kvalitet, 
som han altid har vist her«, siger Garry Monk til BBC. 
</p>	
</div>

</div></body></html>
