---
layout:     post
title: 	    "Guldfeberen raser i varmblodet islandsk krisefilm"
post_author:	    
post_date:	    Thu, 02 Apr 2015 20:53:32 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2614870/guldfeberen-raser-i-varmblodet-islandsk-krisefilm/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
De små ting</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Instr.: Baldvin Zophoníasson, Island, 2014. 130 min.
</p></div>
</div><p>
Litteratur, fodbold, musik, håndbold og såmænd også film. Igen og igen må man 
forbløffes over den talentmængde, den fåtallige islandske befolkning kan 
stampe op af den nubrede lava. 
</p><p>
En overgang så det også ud til, at islændingene skulle til at købe den halve 
verden. Dét lille eventyr brast med et boblebrag i 2008. Man kan ikke bruge 
de fabulerende evner og en ekstrem selvbevidsthed lige godt på alle områder. 
Finansverdenen er hverken det mest logiske eller yndefulde sted at udfolde 
sine mere poetiske og ryggesløse talenter. 
</p><p>
At det store finanseventyr gjorde islændingene til grådige og grimme 
karikaturer af sig selv, er bl.a. blevet beskrevet af forfatteren Halgrimur 
Helgasson. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE244835/en-islandsk-don-quixote-i-kamp-med-modernitetens-vindmoeller/">En islandsk Don Quixote i kamp 
med modernitetens vindmøller </a></p><p>
Det ser heller ikke for kønt ud i Baldvin Zophoníassons anden spillefilm, der 
hedder ’Life in a Fishbowl’ på engelsk og ’Vonarstræti’– ’Håbets vej’ – på 
islandsk og har fået den noget vage danske titel ’De små ting’. 
</p><h3>
Mini-multiplot 
</h3><p>
Filmen udspiller sig i 2006, hvor overophedningen og guldfeberen stadig var i 
vækst. ’De små ting’ er dog kun i begrænset omfang en film om den islandske 
dans om guldkalven. I stedet danner den rammen om tre menneskelige dramaer, 
som i løbet af filmen griber ind i hinanden med et mini-multiplots tandhjul. 
</p><p>
Guld har det med at drysse skævt fordelt. Så mens banksektoren fester, kæmper 
den unge alenemor og børnehavepædagog Eik hårdt for at holde sammen på hus 
og hjem. Flere aftener om ugen ’bijobber’ hun som call-girl. Den fordrukne 
forfatter Móri har i årevis kæmpet for at holde den svampede næse oven 
vande. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2605143/norsk-komedie-haenger-den-ynkelige-moderne-mand-til-toerre---med-bar-roev/">Norsk komedie hænger den 
ynkelige moderne mand til tørre - med bar røv</a></p><p>
Móri ligner og opfører sig som en fuldblodsbums, men poeten har ikke desto 
mindre efter 20 års tilløb fået skrevet den selvbiografiske roman ’Lífid í 
fiskabúrinu’, der forklarer et og andet og måske kan vende fyldebøtten. 
</p><p>
Sölvi har skiftet en karriere som professionel fodboldspiller ud med livet i 
den brusende finanssektor. Her lokker hans slibrige overordnede Siggi med 
lyssky gevinster og en partytilværelse baseret på alt andet end gode 
familieværdier.
</p><p>
Eik, Móri og Sölvi har hver deres seriøse udfordringer med forældrerollen og 
må mere eller mindre udtalt forholde sig til den sandhed, at en grad af 
prostitution let sniger sig ind i kampen for op- og fremdrift. 
</p><h3>
Vulkansk samspil 
</h3><p>
De tre historier strikkes solidt sammen, men det er først og fremmest i kraft 
af den varmblodige personinstruktion, at livet i fiskebowlen bliver 
interessant. 
</p><p>
Hera Hilmarsdóttir virker måske først lidt ung som Eik, men spiller sig 
hurtigt ind på sin figur. Torsteinn Bachmann leverer som Móri en af de mere 
mindeværdige selvhærværksmænd. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2596561/daarlig-dansk-gyser-roder-rundt-i-moerke/">Dårlig dansk gyser roder rundt 
i mørke</a></p><p>
Noget svagere står Thorvaldur Kristjansson som den pæne og knap så pæne Sölvi. 
Måske mest fordi han overdøves af Valur Freyr Einarssons naragtigt brovtende 
Siggi. 
</p><p>
Ikke alle tre hovedpersoner byder ind med samme vægt, så filmen fremstår en 
anelse skæv og lige lovlig lang. 
</p><p class=" bl-elem">
Men grundlæggende er det en stærkt spillet, medrivende og underholdende 
fortælling fra et Island, hvor vulkansk aktivitet også findes blandt 
skuespillere på lærredet. 
</p>	
</div>

</div></body></html>
