---
layout:     post
title: 	    "Ti servere beslaglagt i indsats mod omfattende botnet"
post_author:	    Martin Bernth
post_date:	    Mon, 13 Apr 2015 08:26:48 +0000
post_site:	    www.version2.dk 
post_link:	    http://www.version2.dk/artikel/ti-servere-beslaglagt-i-indsats-mod-omfattende-botnet-139949?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Cybersikkerhedsmyndigheder er i stigende grad begyndt at finde sammen på tværs af landegrænser og indgår ofte samarbejder med private virksomheder, når jagten sættes ind på internettets mange botnets.</p>

<p>Senest fik botnettet ‘Simda’ kærligheden at føle, da Interpol torsdag stod i spidsen for en række simultane aktioner på tværs af kloden. Myndigheder kunne efter aktionerne beslaglægge ti af botnettets såkaldte ‘command and control’-servere i Holland, samt en række andre servere i USA, Rusland, Luxembourg og Polen, skriver <a href="http://www.interpol.int/News-and-media/News/2015/N2015-038">Interpol i en pressemeddelelse.</a></p>



<p>Simda-botnettet, der menes at have inficeret mere end 770.000 enheder over hele verden, har det seneste stykke tid fanget alverdens myndigheders opmærksomhed, da det er i gang med at sprede sig meget hurtigt.</p>

<p>I de første to måneder af i år skal 90.000 nye infektioner i USA alene have fundet sted. Botnettet er fundet i mere end 190 lande, men er mest udbredt i fem lande, herunder USA, England og Rusland.</p>



<p>»Denne succesfulde operation viser værdien i og behovet for partnerskaber mellem nationale, internationale myndigheder og den private sektor i kampen mod cyberkriminalitetens globale trussel. Med denne indsats har Simda-botnettet taget alvorligt skade og Interpol vil fortsætte arbejdet med at beskytte medlemslandenes borgere mod cyberkriminelle og identificere nye trusler,« udtaler direktøren for Interpol’s cyber-afdeling, IDCC, Sanjay Virmani.</p>

<p>Efterforskningen af Simda-botnettet vil nu fortsætte med at klarlægge identiteten på bagmændene, som angiveligt har kunnet tjene penge på malwaren.</p>

<p>It-sikkerhedsfirmaet Kaspersky har lanceret en tjeneste, så du nemt kan tjekke, om din ip er sat i forbindelse med Simda-botnettet. <a href="https://checkip.kaspersky.com/">Tjek det her!</a></p>
  </section>

  
  
  
  </div></body></html>
