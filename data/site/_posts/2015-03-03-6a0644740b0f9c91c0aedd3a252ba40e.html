---
layout:     post
title: 	    "Den nye forbrugerombudsmand: »Jeg går med en frakke, der har været min mors«"
post_author:	    
post_date:	    Tue, 03 Mar 2015 08:00:11 +0100
post_site:	    politiken.dk 
post_link:	    http://politiken.dk/forbrugogliv/forbrug/mitforbrug/ECE2564494/den-nye-forbrugerombudsmand-jeg-gaar-med-en-frakke-der-har-vaeret-min-mors/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om Christina Toftegaard Nielsen</h4>
<div class="fakta-body" data-buildingblock="embedded_factboxlink">
<p>
50 år, vokset op i en landsby nær Roskilde. Student fra Roskilde Amtsgymnasium 
og jurist fra Københavns Universitet. Blev advokat hos Kammeradvokaten, har 
været anklager hos politiet og jurist hos Miljøstyrelsen og 
Justitsministeriet. 
</p><p>
Har haft orlov for at skrive en master i offentlig ledelse på Aarhus og 
Syddansk Universitet. 
</p><p class=" bl-elem">
Bor i villalejlighed i Hellerup med ægtefællen, der er advokat, og deres to 
døtre på ni og fire år. 
</p>
</div>
</div><div class="art-fakta article-box">
<h4 class="">
Det bedste og det værste</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00720/REJSER-Plustegn_03-_720316a.jpg" alt="" border="0"/></span><br/>Når buschauffører, togførere eller kasseekspedienter har overskud til at komme 
med humørfyldte bemærkninger.<br/><br/></p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00720/REJSER-Minustegn_03_720315a.jpg" alt="" border="0"/></span><br/>Når man klager og får fornemmelsen af, at sælger på et kursus har lært at 
glide af på alt med standardbemærkninger. 
</p>
</div>
</div><p>
Når Christina Toftegaard Nielsen mandag tiltræder stillingen som Danmarks 
forbrugerombudsmand, bliver hun den femte – og i øvrigt første kvindelige – 
frontfigur i en 40 år gammel institution, der varetager forbrugernes 
rettigheder ved at føre tilsyn med, at erhvervslivet overholder reglerne om 
markedsføring. 
</p><p>
Den 50-årige jurist vurderer, at det »på en del områder er blevet vanskeligere 
at være forbruger«, fordi det er blevet sværere at gennemskue, hvad der er 
det billigste at købe eller abonnere på. Handel på nettet giver mange 
fordele, men også udfordringer. Man kan f.eks. komme til at indgå 
abonnementsaftaler uden selv at være klar over det. Også små plastikkort kan 
sløre overblikket. 
</p><p>
»Rabatgivende loyalitetskort kan hurtigt komme til at fylde i pungen. Jeg 
takker selv nej til dem uden at vide, hvad jeg fravælger, fordi jeg ellers 
skal have styr på 27 forskellige ordninger«, siger Christina Toftegaard 
Nielsen. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/forbrug/mitforbrug/ECE2554564/silas-holst-jeg-ejer-ikke-en-computer-og-mit-hjem-mindede-om-en-80-aarigs/">Silas Holst: »Jeg ejer ikke en 
computer, og mit hjem mindede om en 80-årigs«</a></p><p><b>Hvordan er du som forbruger?</b></p><p>
»Jeg vil betegne mig selv som en kvalitetsbevidst og kræsen forbruger med en 
pæn portion snusfornuft. Madvarer må gerne være økologiske, og andre ting 
skal have en kvalitet, så de kan holde i mange år, for det er mig simpelt 
hen imod at smide ting ud, der virker. Det betyder, at jeg er nødt til at 
købe noget, jeg gider have i mange år, men også at kælderen er fuld af 
kasser«. 
</p><p><b>Som indeholder hvad?</b></p><p>
»Forskellige ting, men f.eks. en masse tøj. Jeg har tøj, jeg gik i for 30 år 
siden og stadig tager frem og bruger. I øjeblikket går jeg f.eks. med en 
frakke, som har været min mors. Børnetøj fylder også. Jeg har to børn med 
fem års forskel, så den stores bliver hevet frem, når det passer den lille. 
Men jeg køber også nye ting«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/mitforbrug/ECE2544109/mc-clemens-jeg-har-postet-en-del-penge-i-dykkerudstyr/">MC Clemens: »Jeg har postet en 
del penge i dykkerudstyr«</a></p><p><b>Hvad frister dig især? </b></p><p>
»I hvert fald ikke elektronik. Er jeg nødt til at udskifte mobiltelefon eller 
computer, vælger jeg en, min datter eller niece har i forvejen, så jeg ikke 
behøver at sætte mig ind i et nyt system. Skal jeg nævne noget, må det blive 
tøj til mine børn og mig selv. Det er hyggeligt og nærmest lidt hobbypræget 
at købe«. 
</p><p><b>Så det er en stor post?</b></p><p>
»Ikke nødvendigvis, for jeg køber stort set kun tøj på udsalg. Det er mig imod 
at købe til fuld pris, når jeg ved, det bliver sat ned. Da jeg for over et 
år siden i en favoritbutik købte frakke, bukser og støvler til fuld pris, 
følte jeg mig i hvert fald meget ekstravagant«. 
</p><p><b>Laver du mange fejlkøb?</b></p><p>
»Nej, det er jeg for velovervejet til. Det skyldes nok en blanding af min 
opvækst og dårlig samvittighed over at tilhøre skaren af privilegerede, der 
burde give flere penge til velgørende formål. Men det sker da. F.eks. købte 
jeg for et par år siden på nettet et haveskur, hvis døre falder af, når vi 
åbner dem. Og det gik for stærkt, da jeg for fire år siden købte ny cykel 
uden at få den prøvet ordentligt. Den har aldrig været god at køre på og har 
slet ikke det gode tråd som forgængeren. På den overhalede jeg andre, nu 
bliver jeg overhalet, og det kan jo kun være cyklens skyld, ha, ha«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/mitforbrug/ECE2535668/jazzmusikeren-jeg-har-tre-trommesaet-og-nok-nogle-hundrede-klokker/">Jazzmusikeren: »Jeg har tre 
trommesæt og nok nogle hundrede klokker«</a></p><p><b>Klager du over fejl?</b></p><p>
»Ja, jeg kender selv til at vende tilbage og klage, fordi jeg ikke har fået 
det, jeg ventede. Det er da irriterende at komme hjem med en pakke pølser og 
opdage, at udløbsdatoen var i sidste måned, eller at købe sit barn en 
mobiltelefon, der ikke virker som lovet«. 
</p><p><b>Hvordan forkæler du dig selv?</b></p><p class=" bl-elem">
»Jeg har en dyr, men dygtig frisør, som jeg er kommet hos i tyve år. Når det 
gælder fritid, kan jeg lide at læse, havearbejde og at gøre det selv. Det er 
det med at se et resultat, når planten vokser op og stakittet bliver malet«. 
</p>	
</div>
</div></body></html>
