---
layout:     post
title: 	    "Rettidig omhu eller utidig ildhu?"
post_author:	    
post_date:	    Sat, 28 Feb 2015 07:00:35 +0100
post_site:	    politiken.dk 
post_link:	    http://politiken.dk/oekonomi/oekommentarer/tageotkjaer/ECE2565776/rettidig-omhu-eller-utidig-ildhu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Overskriften er så langtfra ny. Men den er god. 
</p><p>
Den rummer skellet mellem at være hurtigt ude og at gøre det rigtige. Eller at 
være for tidligt ude og handle forhastet. Uigennemtænkt. 
</p><p>
Alle håber på det første og frygter det sidste, når de træffer beslutninger. 
</p><p>
Det gælder helt sikkert også nano-professor Flemming Besenbacher. Han er 
bestyrelsesformand for bryggeriet Carlsberg og skilte sig for godt en uge 
siden af med sin administrerende direktør siden 2007, Jørgen Buhl Rasmussen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2551350/analytiker-det-kan-lyde-maerkeligt-med-en-mejeridirektoer-i-spidsen-for-carlsberg/">Analytiker: Det kan lyde 
mærkeligt med en mejeridirektør i spidsen for Carlsberg</a></p><p>
Den officielle forklaring er, at formand og direktør var enige om, at det var 
tid til et skifte, men man skal ikke være i tvivl om, at timingen i højere 
grad var Besenbachers end Buhls. 
</p><p>
Hvorfor røg direktøren så? Fordi aktiekursen i lang tid har ligget lavt på 
grund af svigtende indtjening på aktiviteterne i Rusland, fordi Buhl længe 
har lovet, at Carlsberg skulle være et af de hurtigst voksende bryggerier i 
verden, og fordi han i flere år ikke har kunnet tegne et billede af, hvordan 
Carlsberg får ordnet problemerne i Rusland og øger sit væksttempo 
</p><h3>
Bestyrelsesansvar 
</h3><p>
Det sidste er kritisabelt, men bør ses i lyset af, at Carlsbergs salg er øget 
med 44 procent under Buhl, og at firmaet har tjent omkring 38 mia. kr. til 
ejerne – til mange C20-chefers misundelse. 
</p><p>
Det afgørende er imidlertid, at forudsætningerne for resultaterne under Buhl 
er strategiske beslutninger truffet af Carlsbergs bestyrelse. 
</p><div class="art-quote article-box">
<p class="quote"/>
<blockquote>
<p class="quote-txt">
Det fjendtlige opkøb ændrede Carlsberg succesrigt fra en vegeterende 
stagnationsvirksomhed til en vækstforretning. Men så kom alle de problemer, 
som ingen have forudset
</p>
</blockquote>
</div><p>
Den helt centrale er en beslutning i 2007 om en fjendtlig overtagelse af 
konkurrenten Newcastle for at blive eneejer af joint venturet Baltika i 
Rusland.</p><p>
Da forberedelserne blev gjort, var Buhl nytiltrådt, og på direktionsgangen var 
arbejdet udført af Nils Smedegaard Andersen, der nu kæmper med vigende 
oliepriser i A.P. Møller – Mærsk. 
</p><p>
Det fjendtlige opkøb ændrede Carlsberg succesrigt fra en vegeterende 
stagnationsvirksomhed til en vækstforretning. Men så kom alle de problemer, 
som ingen have forudset. 
</p><p>
Den russiske regering indførte salgsbegrænsninger for øl – men ikke vodka – og 
skærpede ølafgifterne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2551339/carlsberg-stopper-bloedningen-i-rusland-med-penge-fra-vesteuropa-og-asien/">Carlsberg stopper blødningen i 
Rusland med penge fra Vesteuropa og Asien</a></p><p>
Det var en tidlig ubehagelighed for Carlsberg, men intet imod de senere 
konsekvenser af russiske grænsestridigheder i forhold til Krim og Ukraine i 
øvrigt i form af handelsrestriktioner imellem Vesten og Rusland. 
</p><p>
Det sidste har ramt rublen hårdt og dermed Carlsbergs russiske indtjening i 
kroner. 
</p><p>
I 2014-regnskabet kostede rubelsvækkelsen Carlsberg trekvart milliard. Et 
stort tal, der igen i form af strategier for valutaafdækning er en 
bestyrelsesbeslutning, og på direktionsniveau et større problem for 
finansdirektør Jørn P. Jensen end Jørgen Buhl Rasmussen. 
</p><p>
Men bestyrelsen fyrede den sidste og fredede den første. 
</p><h3>
Rettidighed 
</h3><p>
Det vender fokus tilbage til overskriften. Om bestyrelsen har udvist rettidig 
omhu eller utidig ildhu. 
</p><p>
Bestyrelser er ikke særlig langtidsholdbare, så der er ikke mange gengangere 
siden det i øvrigt velbegrundede mål om at satse på vækst mod øst. 
</p><p>
Ser man bort fra de medarbejdervalgte bestyrelsesmedlemmer, er Besenbacher det 
eneste tilbageværende medlem fra indtoget i Rusland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2553086/maaske-den-mest-udfordrede-oel-i-verden/">Måske den mest udfordrede øl i 
verden</a></p><p>
Han har nu erstattet den administrerende direktør med hollænderen Cees ’t 
Hart, der har en baggrund, der til forveksling ligner Buhls. Og han kan ikke 
gøre meget mere i Rusland end det, Buhl hele tiden har talt for – at afvente 
en normalisering af russisk økonomi. 
</p><p>
Det tager helt sikkert tid. Men når det sker, har Carlsberg et godt fodfæste 
der på et vækstmarked. Men ventetiden kan blive meget lang. 
</p><p class=" bl-elem">
Både Besenbacher og Hart kan komme til at lyde som Buhl, mens de venter på 
bedre tider i Rusland. 
</p>	
</div>
</div></body></html>
