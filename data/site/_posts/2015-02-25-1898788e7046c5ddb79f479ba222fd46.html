---
layout:     post
title: 	    "Efter 39 år med sexdom udskydes Polanskis sag igen"
post_author:	    
post_date:	    Wed, 25 Feb 2015 13:59:32 +0100
post_site:	    politiken.dk 
post_link:	    http://politiken.dk/kultur/filmogtv/ECE2562970/efter-39-aar-med-sexdom-udskydes-polanskis-sag-igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
FAKTA</h4>
<h5>
Roman Polanski</h5>
<div class="fakta-body" data-buildingblock="embedded_factboxlink">
<p>
Filminstruktør, født Roman Rajmund Liebling, 18. august 1933 i Paris af polske 
forældre. Opvokset i Polen og Frankrig, hvor han i dag bor. 
</p><p>
Han blev uddannet fra filmskolen i ?ód? i 1958 og debuterede med spillefilmen 
’Kniven i vandet’ i 1962. Siden er det blevet til en lang række film bl.a. 
’Rosemary´s Baby’ (1968), som blev hans internationale gennembrud, 
’Chinatown’ (1974), den Oscar-belønnede ’Pianisten’ (2002) og ’Skyggen’ 
(2010), der indbragte ham Sølvbjørnen ved Berlinalen. En af Polanskis 
seneste film er ’Carnage’, der havde dansk premiere i 2012. For tiden 
arbejder han i Polen på en film om den franske officer Alfred Dreyfus, som 
var jøde og i 1894 uretmæssigt blev idømt livsvarigt fængsel for spionage.
</p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p>
Den sexanklagede filminstruktør Roman Polanski vil ikke blive udleveret til 
USA fra Polen. 
</p><p>
I hvert fald ikke i denne omgang. Ved en domstol i Krakow i dag, var dommer 
Dariusz Mazur ikke i stand til egenhændigt at dømme Polanski til udlevering 
til USA. I stedet er en ny høring blevet planlagt til april måned. 
</p><p>
Det skriver nyhedsbureauet AP.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2560801/filminstruktoeren-polanski-moeder-op-i-polsk-ret-for-at-undgaa-udlevering-i-sexsag/">Filminstruktøren Polanski 
møder op i polsk ret for at undgå udlevering i sexsag</a></p><p>
Den kommende tid skal bruges til, at advokaterne og retten kan undersøge nye 
dokumenter i sagen, som er kommet fra Schweiz i løbet af ugen. 
</p><p>
Sagen mod den fransk-polske instruktør stammer helt tilbage fra 1977, hvor 
Roman Polanski var i Los Angeles for at fotografere den 13-årige pige 
Samantha Geimer for det glittede modeblad Vogue. I forbindelse med 
fotograferingen, der fandt sted i Jack Nicholsons hjem, mens stjernen selv 
var på skiferie, gav Polanski den unge pige champagne at drikke. 
</p><p>
Senere gav instruktøren hende bedøvelsesmidlet quaalude og bad hende springe 
nøgen i boblebadet. Senere har hun forklaret, at hun gerne ville gøre det 
godt og stille de voksne tilfredse, så derfor sagde hun ikke nej. 
</p><p>
Derefter havde den 46-årige Roman Polanski oralsex, vaginalsex og analsex med 
den 13-årige, der ifølge eget vidneudsagn sagde fra, men uden held. 
</p><h3>
Blev anmeldt af mor 
</h3><p>
Det var Samantha Geimers mor, som meldte Polanski til politiet, som anholdt og 
sigtede instruktøren for at have bedøvet og voldtaget den unge pige, der 
selv var imod moderens ønske om, at Polanski skulle dømmes. Hun ville 
hellere undgå, at hele Verden fik historien oprullet. 
</p><p><b class="ext-link">PORTRÆT</b><a class="embeddedlink" href="http://politiken.dk/navne/foedselsdage/ECE2051241/kvindebegejstret-mesterinstruktoer-fylder-rundt/">Kvindebegejstret mesterinstruktør 
fylder rundt</a></p><p>
Polanski røg i fængsel, men efter 42 dage, og ganske få timer før den endelige 
dom, der kunne ende med 50 år bag tremmer, stak instruktøren ud af USA. 
Siden har USA forsøgt at få ham udleveret og retsforfulgt, men uden held. 
Han har i flere omgange været forsøgt udleveret, senest i 2009 i Schweiz, 
hvor han sad 290 dage i husarrest, mens sagen stod på. Det endte dog med, at 
instruktøren, som ved alle andre tidligere lejligheder, slap med skrækken. 
</p><p>
Interpol har udsendt en arrestordre på den 81-årige, der gælder i 188 lande, 
men ved at rejse mellem sine hjemlande Polen og Frankrig har han indtil nu 
sluppet for at blive anholdt. 
</p><p class=" bl-elem">
Hvis en dommer i Krakow senere nægter at udlevere Polanski, er sagen lukket. 
Anmoder en dommer om, at instruktøren skal udleveres, vil det være op til 
Polens justitsminister at afgøre, om han skal udleveres. 
</p>	
</div>
</div></body></html>
