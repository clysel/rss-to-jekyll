---
layout:     post
title: 	    "Novozymes-boss: De grønne løsninger er der - men verden siger nej tak"
post_author:	    
post_date:	    Thu, 23 Apr 2015 14:33:30 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2639166/novozymes-boss-de-groenne-loesninger-er-der---men-verden-siger-nej-tak/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Når løsningerne er der, og verden alligevel siger nej tak, så er det svært at 
forstå for en ingeniør i Bagsværd
</p>
<p class="sender">
Peder Holk Nielsen, Novozymes 
</p>
</blockquote>
</div><p>
Selvom Novozymes med dagens regnskab for første kvartal leverer et resultat på 
linje med det, både analytikerne og selskabet selv havde forventet, er det 
ikke noget, der får Novozymes’ administrerende direktør Peder Holk Nielsen 
til at juble. 
</p><p>
Han kan ikke lade være med at ærgre sig over, at verden endnu tøver med at 
kaste sig over de grønne løsninger, der ifølge den administrerende direktør 
allerede er tilgængelige på markedet. 
</p><p>
»Når løsningerne er der, og verden alligevel siger nej tak, så er det svært at 
forstå for en ingeniør i Bagsværd«, Peder Holk Nielsen. 
</p><p>
Det gælder blandt andet på området for bioenergi, hvor selskabet leverer 
enzymer til produktionen af bioetanol, et grønt alternativ til benzin. 
</p><p>
Her er selskabet blevet hårdt ramt af finanskrisen, og selvom de økonomiske 
konjunkturer igen ser pænere ud, går udviklingen på området langsommere end 
forventet, erkender direktøren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2517367/novozymes-chef-biobraendstof-kan-blive-vores-stoerste-forretningsomraade-i-2020/">Novozymes-chef: Biobrændstof 
kan blive vores største forretningsområde i 2020</a></p><p>
Produktionen af den såkaldte førstegenerationsbioetanol, som primært er 
baseret på majs og sukkerroer, vokser pænt, men den såkaldte 
andengenerationsbioetanol, som er baseret på for eksempel halm, lader vente 
på sig. 
</p><p>
»Vi havde forventet, at det ville være en rejse, der ville tage 5-6 år, men 
den kommer nok nærmere til at tage 15 år. Men vi skal nok nå i mål. Det er 
jeg overbevist om«, siger han. 
</p><h3>
Har undervurderet udfordringerne 
</h3><p>
Netop udfordringerne på området for bioenergi var skyld i, at Novozymes ved 
fremlæggelsen af årsregnskabet for 2014 måtte nedjustere 
vækstforventningerne for 2015 fra 10 procent til de nuværende 7-9 procent. 
</p><p>
Nedjusteringen af vækstforventningen var et resultat af, at produktionen af 
andengenerationsetanol endnu ikke er kommet ordentligt i gang, og at 
blandingsforholdet på det amerikanske benzinmarked fortsat ligger på cirka 
10 procent – her havde Novozymes forventet, at det tal var rykket nærmere de 
15 procent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2509026/forskningschef-i-novozymes-om-vi-skaendes-er-du-gal-vi-kan-skaendes/">Forskningschef i Novozymes: Om 
vi skændes? Er du gal, vi kan skændes </a></p><p>
»Men der er ingen tvivl om, at vi har undervurderet to væsentlige 
udfordringer. Den økonomiske krise i 2008 ramte os hårdt, og den er vi først 
ved at grave os ud af nu. Og samtidig har den etablerede olieindustri vist 
sig at være langt mere magtfuld, end vi havde forventet«, siger han. 
</p><p>
Han henviser til, at olieselskaberne »ejer adgangen til forbrugerne«, og at 
det kun kan ændres, hvis politikerne griber ind. 
</p><p>
»Det er naivt at tro på, at det her bliver til noget, hvis ikke politikerne 
vil være med«, siger han. 
</p><h3>
Omdiskuteret teknologi 
</h3><p>
Produktionen af førstegenerationsetanol har været kritiseret, da det er 
fødevarer, som for eksempel majs og sukkerroer, der bruges, mens 
produktionen af andengenerationsetanol er langt mindre kontroversiel, da 
etanolen her udvindes fra affald, som for eksempel halm. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2516787/bittesmaa-enzymer-giver-novozymes-rekordstort-overskud/">Bittesmå enzymer giver 
Novozymes rekordstort overskud</a></p><p>
Det første anlæg til produktion af andengenerationsbioetanol er i drift, men 
det er endnu ikke økonomisk bæredygtigt. Og med en lav oliepris, der af 
analytikere forventes at blive liggende på niveauet lige over 50 dollar 
tønden et godt stykke tid endnu, er udsigten til at, det kan konkurrere på 
prisen ikke blevet bedre. Vi skal ikke mere end et år tilbage for et finde 
en oliepris på omkring 100 dollar tønden. 
</p><h3>
Frem og tilbage 
</h3><p>
Usikkerheden på området for bioenergi er altså ikke blevet mindre, hvilket 
selskabet også understreger i regnskabet for første kvartal. Også selskabets 
største division, divisionen for enzymer til vaskemiddel, var udfordret i 
første kvartal. Det skyldes især, at de amerikanske kunder primært køber 
billigere vaskemidler, der indeholder færre enzymer end de dyrere 
vaskemidler. 
</p><p>
Til gengæld klarede Novozymes sig bedre end ventet på markedet for enzymer til 
landbrug og fødevarer. 
</p><p>
»Sådan er det jo. Man vinder lidt på gyngerne og taber lidt på karrusellerne. 
Det er jo netop styrken i vores forretning, at vi er så brede«, siger Peder 
Holk Nielsen. 
</p><p>
Novozymes havde i første kvartal en vækst på 8 procent, og dermed rammer 
enzymproducenten selskabets egen forventning om en årlig vækst på 7-9 
procent lige i midten. 
</p><p>
»Der har været en solid underliggende vækst, og det er vi godt tilfredse med. 
Derudover har vi første kvartal fået stor hjælp af den høje dollarkurs. Det 
er vi selvfølgelig glade for, men det er jo ikke noget, vi kan regne med 
fremadrettet«, siger Peder Holk Nielsen, administrerende direktør i 
Novozymes. 
</p><p class=" bl-elem">
Den stærke dollar betyder, at selskabet kan opjustere forventningerne til hele 
året. 
</p>	
</div>

</div></body></html>
