---
layout:     post
title: 	    "Kæreste til dræbt russisk politiker er truet på livet"
post_author:	    
post_date:	    Fri, 06 Mar 2015 13:26:57 +0100
post_site:	    politiken.dk 
post_link:	    http://politiken.dk/udland/ECE2576488/kaereste-til-draebt-russisk-politiker-er-truet-paa-livet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den ukrainske kæreste til den dræbte russiske oppositionsaktivist Boris 
Nemtsov siger, at hun har modtaget flere dødstrusler, oplyser en 
statsanklager i Ukraine. 
</p><p>
»Ganna Duritska, som var ved Nemtsovs side, da han blev dræbt, har modtaget 
trusler fra »uidentificerede personer«, mens hun har opholdt sig i sine 
forældres hjem efter at være vendt tilbage fra Moskva, siger 
statsanklagemyndigheden i Ukraine i en erklæring. 
</p><h3>
Ukraine: Beskyt Duritskas 
</h3><p>
Den ukrainske rigsadvokat, Viktor Sjokin, har på grund af truslerne givet 
ordre til, at der »træffes alle nødvendige foranstaltninger« for at beskytte 
Duritskas »liv og sundhed«. 
</p><p>
Ganna Duritska, der er en ukrainsk fotomodel, forlod Moskva mandag aften, 
efter at hun havde klaget over at være blevet tilbageholdt i næsten tre dage 
i en lejlighed, selv om hun havde fortalt myndighederne alt, hvad hun 
vidste. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2571347/tusinder-siger-farvel-til-boris-nemtsov-vi-vil-vise-magten-at-vi-ikke-lader-os-kue/">Tusinder siger farvel til 
Boris Nemtsov: Vi vil vise magten, at vi ikke lader os kue</a></p><p>
Den 55-årige Nemtsov blev dræbt af skud i ryggen på en bro i Moskva fredag 
aften i sidste uge. Han er blevet begravet på samme kirkegård som den 
Kreml-kritiske journalist Anna Politkovskaja, der blev dræbt i 2006. 
</p><h3>
Ukendt drabsmand 
</h3><p>
Det er endnu ikke opklaret, hvem der dræbte Nemtsov med fire kugler i ryggen. 
</p><p>
Præsident Vladimir Putin har fordømt drabet og har i et brev til Nemtsovs 
87-årige mor erklæret, at de skyldige bliver fundet. 
</p><p>
Nemtsovs venner siger, at han var offer for en atmosfære af had, der er pisket 
op mod alle, som er imod præsident Putin. 
</p><p>
Den russiske oppositionspolitiker Aleksej Navalnij forlod fredag et fængsel i 
Moskva og svor, at modstanden mod regeringen vil tage til. 
</p><p><b class="ext-link">TV </b><a class="embeddedlink" href="http://politiken.dk/tv/udland/ECE2571238/portraet-af-boris-nemtsov-politiker-og-videnskabsmand/">Portræt af Boris Nemtsov: Politiker og 
videnskabsmand</a></p><p>
Navalnij, der er advokat og blogger, stod i spidsen for en række 
massedemonstrationer mod præsident Vladimir Putin for tre år siden. 
</p><p class=" bl-elem">
Som andre oppositionspolitikere bliver han i dag holdt ude af massemedierne, 
og hans fængsling, der var baseret på anklager om svindel, opfattes af 
oppositionen som et påskud for at få ham fjernet fra den politiske scene. 
</p>	
</div>
</div></body></html>
