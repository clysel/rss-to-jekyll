---
layout:     post
title: 	    "Gyldendal sidder tungt på bestsellerlisten"
post_author:	    
post_date:	    Tue, 24 Feb 2015 07:21:57 +0100
post_site:	    politiken.dk 
post_link:	    http://politiken.dk/kultur/boger/ECE2559892/gyldendal-sidder-tungt-paa-bestsellerlisten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/B_ger_bestseller_J1_915669y.jpg" alt="" border="0"/></span></p><p>
Forlagskoncernen Gyldendal har siddet tungt på bestsellerlisterne de sidste to 
år, viser en undersøgelse foretaget af Politiken. Hele 249 gange havde 
Gyldendal en bog på listerne i perioden 2013 til 2014, hvilket næsten er 
dobbelt så mange gange som Politikens Forlag, der indtager andenpladsen. 
</p><p>
Desuden ejer koncernen forlagene Samleren, Pretty Ink, Cicero og Rosinante, 
som også fylder godt på bestsellerlisterne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2550301/velskrivende-debutant-giver-sin-hovedperson-det-belastede-navn-pernille/">Velskrivende debutant giver 
sin hovedperson det belastede navn 'Pernille'</a></p><p>
Blandt andet ligger Gyldendals seneste udgivelser af Hanne-Vibeke Holst, Yahya 
Hassan og Kim Leine til grund for populariteten hos køberne, men også en 
lang række andre titler. 
</p><p>
Ifølge Bjarke Larsen, chefredaktør og indehaver af branchebladet Bog-Markedet, 
bliver det sværere og sværere for de mindre forlag at sikre sig 
bestsellerforfatterne. Det skyldes blandt andet, at Gyldendal sidder så 
solidt på markedet, mener Larsen. Han savner også en diversitet på 
bestsellerlisten.</p><p>
»Gyldendals dominans har den betydning, at alle forfattere helst vil udkomme 
hos dem. Forfatterne starter derfor med at sende deres manuskripter ind til 
Gyldendal, som så får førstevælgerretten og muligheden for at samle de 
lovende talenter op. Det bliver sværere og sværere for de små forlag at 
hente talenterne«, siger Bjarke Larsen. 
</p><p>
Gyldendals dominans er også et udtryk for, at Danmarks største forlag 
fokuserer for meget på bestsellere og letomsættelige værker, lyder kritikken 
fra Lisbeth Worsøe-Schmidt, der er lektor ved Det Informationsvidenskabelige 
Akademi. Hun er slet ikke overrasket over tallene. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2556490/sagt-om-yahya-hassan-han-rammer-velfaerdsdanmark/">Sagt om Yahya Hassan: »Han 
rammer Velfærdsdanmark«</a></p><p>
»Gyldendal satser på det, der sælger godt, krimier og spændingsromaner. De 
store forlag er blevet nødt til at slække på idealismen, fordi 
priskonkurrencen er så hård nu, og derfor ser vi denne fokusering på 
bestsellere«, siger Lisbeth Worsøe-Schmidt. 
</p><p>
»Det er ærgerligt, at et så stort forlag som Gyldendal er blevet kendt for at 
sælge bestsellere. Engang var det sådan, at hver gang man købte en bog fra 
Gyldendal, var man sikker på kvalitet – og her mener jeg litterær kvalitet 
og ikke markedskvalitet, for det er ikke det samme«. 
</p><h3>
Bestsellere nødvendighed 
</h3><p>
Hos Gyldendal glæder de sig over, at deres udgivelser så hyppigt finder vej 
til bestsellerlisterne. Gyldendals litterære direktør, Johannes Riis, mener 
ikke, at der er hold i kritikken. At udgive bestsellere er en nødvendighed, 
siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Vi satser ikke kun på bestsellere
</p>
<p class="sender">
</p><p class=" bl-elem">Johannes Riis, Gyldendal </p> 

</blockquote>
</div><p>
»Vi satser ikke kun på bestsellere. Men et forlag er nødt til at have nogle 
bøger, der sælges i mange eksemplarer, for at kunne udgive den smalle 
litteratur. Det er en naturlov«, siger Johannes Riis.</p><p>
Han fastslår, at Gyldendal ikke har slækket på sin idealisme. 
</p><p>
»Vi har akkurat lige så mange debutanter og udgiver akkurat lige så mange 
digtsamlinger, som for 10-15 år siden – ikke mindre end 13 digtsamlinger 
sidste år. Der er ikke tale om, at vi har nedprioriteret den smalle 
litteratur. Jeg kan ikke med min bedste vilje forstå, at der skulle være 
noget skamfuldt i at udgive gode bøger, der sælger godt – slet ikke for et 
forlag som Gyldendal«. 
</p><p>
Lektor Lisbeth Worsøe-Schmidt fremhæver mindre forlag som SMSpress og Batzer &amp; 
Co., som udfylder de huller, de store forlag efterlader sig, når de i hendes 
øjne satser på bestsellere. 
</p><p>
»De mindre forlag har en fantastisk berettigelse, fordi de udfordrer læseren. 
Derfor bliver jeg så glad for overraskelser som SMSpress og Batzer &amp; 
Co«, siger hun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2552590/seks-hjerter-platons-samlede-vaerker-faar-smukt-punktum-og-finale/">Seks hjerter: Platons samlede 
værker får smukt punktum og finale</a></p><p>
Mens SMSpress en enkelt gang var repræsenteret på bestsellerlisterne i form af 
Ida Holsts ’Hej Søde’, har Batzer &amp; Co været der syv 
gange på grund af to udgivelser af respekterede navne som Kjell Westö og Per 
Petterson. Sidstnævnte forfatter holder liv i forlaget, fortæller forlægger 
Arild Batzer. 
</p><p>
»Vores største problem er at få bøgerne udstillet i boghandlerne. Kæderne 
køber ikke centralt ind af mine bøger, og de bliver heller ikke forudbestilt 
i noget stort antal. Derfor er de ikke så synlige i boghandlerne«, siger 
Arild Batzer 
</p><p>
Forlag af Batzers størrelse er udfordret af de store forlags økonomiske 
muskler, mener Bjarke Larsen fra Bogmarkedet. 
</p><p class=" bl-elem">
»Sjældent får bøger succes via mund til øre-metoden, hvor rygtet om en god bog 
breder sig. Det handler i stedet meget om markedsføring og om at at have de 
økonomiske muskler til at trænge igennem i det enorme udbud, der er«, siger 
han. 
</p>	
</div>
</div></body></html>
