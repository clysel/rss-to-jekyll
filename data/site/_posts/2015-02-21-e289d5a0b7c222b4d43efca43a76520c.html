---
layout:     post
title: 	    "Amerikanere begræder den sorte nationalismes forkæmpers død"
post_author:	    
post_date:	    Sat, 21 Feb 2015 22:06:06 +0100
post_site:	    politiken.dk 
post_link:	    http://politiken.dk/udland/ECE2557503/amerikanere-begraeder-den-sorte-nationalismes-forkaempers-doed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For præcis 50 år siden i dag blev den amerikanske borgerrettighedsforkæmper 
Malcolm X skudt og dræbt ved et attentat i Harlem, New York. 
</p><p>
Det bliver markeret flere steder i USA, hvor de ufravigelige krav om 
raceretfærdighed i kølvandet på Ferguson-oprøret igen er lige så relevante, 
som de var dengang i tresserne. 
</p><div class="art-quote article-box">
<p class="quote"/>
<blockquote>
<p class="quote-txt">
Borgerrettigheder betyder, for dem af os, hvis filosofi er sort nationalisme: 
'Giv det til os nu. Vent ikke til næste år. Giv det til os i går, og det er 
ikke engang hurtigt nok'
</p>
<p class="sender">
Malcolm X, 1964 
</p>
</blockquote>
</div><p/><p>
Ved Malcolm X &amp; Dr. Betty Shabazz Memorial and Educational Center i 
Harlem, stedet hvor Malcolm X tog sine sidste åndedrag 21. februar 1965, 
forventes 300 mennesker at deltage i mindehøjtideligheden. Blandt deltagerne 
vil være politikere, skuespillere og aktivister. 
</p><p>
Her holder Ilyasah Shabazz, den ene af Malcolms seks døtre, holde en tale til 
de fremmødte. Og temaet ligger i luften. For efter politidrabet på 18-årige 
Michael Brown i Ferguson, Missouri i august sidste år, og den efterfølgende 
voldsomme opblusning af protester, er racediskrimination og institutionel 
undertrykkelse atter en gang på dagsordenen i det politiske USA. 
</p><h3>
Hvad ville Malcolm X tænke? 
</h3><p>
I går skrev Ilyasah Shabazz et indlæg i New York Times, hvori hun beskriver, 
hvordan hun tror, hendes far ville have reageret på nutidens oprør. Her 
lægger hun især vægt på Ferguson-protesterne, som hun mener, hendes far 
ville have et blandet syn på. 
</p><p>
»Jeg forestiller mig, at han ville bifalde 'Hands Up'-manøvren (hvor 
tilhørerne løfter hænderne, som Michael Brown gjorde, da han blev skudt, 
red.) for dens dramatiske effekt, men han ville nok også kritisere den for 
at være ren overgivelse, der ironisk nok passer til selve målet med 
politibrutalitet - at skræmme og immobilisere sorte borgere og tvinge dem i 
en forsvarsløs stilling, hvis de vil have noget håb for at overleve«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/Malcolm_X_915207w.jpg" alt="" border="0"/><span class="caption"><span class="f-img-caption">Leder. 
</span>Malcolm X under en af sine mange taler i Harlem, New York 1963.</span></span></p><p>
Hun tror også, at faderen, hvis fulde navn var El-Hajj Malik El-Shabazz, ville 
have sat pris på demonstranternes iver og evner til at bruge sociale medier. 
Men han ville også notere sig, at »de uniformerede betjente som er uenige, 
nok ikke er til at overbevise med et hashtag«. 
</p><p><b class="ext-link">FORSKER </b><a class="embeddedlink" href="http://politiken.dk/udland/ECE2059847/forsker-malcolm-x-kunne-aldrig-have-holdt-i-have-a-dream/">Malcolm X kunne aldrig have holdt 'I Have 
a Dream'</a></p><p>
Men mest af alt ville Malcolm X begræde den manglende målrettede aktivisme, 
mener Ilyasah Shabazz. For alt for mange opgiver kampen alt for nemt i dag. 
</p><p>
»Der er mange mennesker, der fortsætter det hårde arbejde, der begyndte efter 
Ferguson. Men alt for mange er kommet videre. Når folk i dag snakker om, 
hvordan vi skal bekæmpe racisme, føles 'truslen' tom«, skriver hun. 
</p><h3>
Stemmesedlen eller kuglen 
</h3><p>
Malcolm X var en af de helt store toneangivende skikkelser i 
borgerrettighedsbevægelsen i 1960'ernes USA. 
</p><p>
Han kæmpede for rettigheder til den sorte befolkning, som var blevet 
undertrykt siden slavetiden og udnyttet til at skabe den velstand, som den 
hvide befolkning nød godt af. For ikke bare havde den sorte befolkning givet 
af deres arbejdskraft, de havde givet af deres blod på »enhver slagmark, den 
hvide mand havde«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/MALCOLM_X_AND_KING_915206s.jpg" alt="" border="0"/><span class="caption"><span class="f-img-caption">King. 
</span>Malcolm X og Martin Luther King Jr. mødtes kun denne ene gang i 1964 - og kun i et kort øjeblik.</span></span></p><p>
Hans budskaber adskilte sig markant fra Martin Luther King Jr.'s 
ikke-voldelige filosofi, selv om målet var det samme. I en af sine kendte 
taler fra 1964, som havde titlen »The ballot or the bullit« ('stemmesedlen 
eller kuglen'), gjorde han det klart for de hvide magthavere, at hvis de 
ikke gjorde det muligt for sorte at være en del af systemet, ville de gribe 
til våben. 
</p><p><b class="ext-link">LEDER </b><a class="embeddedlink" href="http://politiken.dk/debat/profiler/amaliekestler/ECE2063836/usa-har-brug-for-at-loefte-arven-efter-martin-luther-king/">USA har brug for at løfte arven efter 
Martin Luther King</a></p><p>
Og det kunne kun gå for langsomt. 
</p><p>
»Borgerrettigheder betyder, for dem af os, hvis filosofi er sort nationalisme: 
'Giv det til os nu. Vent ikke til næste år. Giv det til os i går, og det er 
ikke engang hurtigt nok'«, sagde han. 
</p><p>
Kontroversen med Nation of Islam 
</p><p>
Da Malcolm X var 20 år, blev han fængslet for tyveri og indbrud. I fængslet 
blev han medlem af den religiøse bevægelse Nation of Islam, hvis formål var 
at forbedre de sociale, økonomiske og spirituelle forhold for sorte 
amerikanere. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/Malcolm_X_shot_dead_915204v.jpg" alt="" border="0"/><span class="caption"><span class="f-img-caption">Attentat. 
</span>Liget af Malcolm X kort tid efter han blev skudt 21 gange 21. februar 1965.</span></span></p><p>
På grund af sit intellekt og sin veltalen var han i mange år bevægelsens 
ansigt uadtil, indtil han i 1964 forlod Nation of Islam på grund af 
kontroverser mellem ham selv og bevægelsens leder, Elijah Muhammad. Senere 
samme år konverterede han til sunni-islam. 
</p><p>
I løbet af samme år modtog Malcolm X en række dødstrusler fra medlemmer af 
Nation of Islam. I marts måned skulle Elijah Muhammad angiveligt have sagt 
til lederen af Nation of Islam's Boston-afdeling, at »hyklere som Malcolm 
skulle have deres hoveder hugget af«. 
</p><p>
Knap et år senere, 21. februar 1965, blev Malcolm X skudt og dræbt, mens han 
var ved at gøre klar til et foredrag i Audubon Ballroom på Manhattan. Ved 
obduktionen kunne retslægen tælle ikke mindre end 21 skudhuller i hans krop. 
</p><p>
Malcolm X blev 39 år. 
</p><p>
Tre medlemmer af Nation of Islam blev arresteret og dømt for drabet. 
</p><h3>
En generation inspireret af hans ord 
</h3><p>
I dag husker verden Malcom X - både de demonstrerende på gaden i Ferguson, de 
fremmødte ved dødsstedet i Harlem og på Twitter, hvor hashtags som 
#MalcomX50 og #MalcolmTaughtMe er nået verden rundt. 
</p><p>
Og spørger man hans datter, Ilyasah Shabazz, ville hendes far være ydmyg og 
stolt over at se den nye generation, som delvist er inspireret af hans liv 
og ord. 
</p><p class=" bl-elem">
»Men han ville opmuntre dem til at gå ham i hælene og aldrig vælge den vej, 
hvor der er mindst modstand«. 
</p>	
</div>
</div></body></html>
