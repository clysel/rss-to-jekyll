---
layout:     post
title: 	    "Brøndby og FCM deler i drama på rædselsfuld bane"
post_author:	    
post_date:	    Sun, 01 Mar 2015 21:24:52 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2569098/broendby-og-fcm-deler-i-drama-paa-raedselsfuld-bane/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
På en helt forfærdelig bane i Brøndby havde FC Midtjylland alle muligheder for 
at tage et stort skridt på vejen mod klubbens første mesterskab med en sejr. 
</p><p>
Men foran 1-0 og en mand i overtal, slap midtjyderne grebet om kampen til et 
hårdtarbejdende Brøndby-hold, der helt fortjent fik udlignet til 1-1 i en 
højdramatisk kamp. 
</p><p>
Kampen var spillemæssigt en helt forfærdelig oplevelse i første halvleg. Men 
intensiteten og dramatikken kompenserede især i anden halvleg så rigeligt 
for det. 
</p><p>
Begge hold fightede som var det den afgørende kamp i sæsonen, mens dommer Kenn 
Hansen langsomt mistede kontrollen med kampen. 
</p><p>
Målet til 1-0 faldt da også efter en højst kontroversiel situation. 
</p><p>
Midtjyderne fik et hjørnespark, de ikke skulle have haft, og på Jakob Poulsens 
dødbold scorede Superligaens topscorer Martin Pusic sit 10. sæsonmål med 
armen efter 53 minutter. 
</p><h3>
Brøndby viste karakter 
</h3><p>
Kort efter fik Johan Elmander direkte rødt kort for at sparke Jakob Poulsen 
over benet, efter bolden var væk. En dum fejl af den rutinerede svensker, 
der solgte sit hold ved at tabe hovedet. 
</p><p>
Men efter udvisningen viste Brøndby, at holdet indeholder karakter. Båret frem 
af publikum fik de sat midtjyderne under kraftigt pres. 
</p><p>
Efter et par situationer, hvor hjemmeholdet gerne vil have haft straffespark, 
og Erik Sviatchenko havde reddede et hovedstød fra Hasani på stegen, vandt 
Johan Larsson en nærkamp midt på FCM’s halvdel. 
</p><p>
Han sendte en genial stikning til Hasani i dybden, der driblede uden om Johan 
Dahlin og scorede i det tomme mål. 
</p><p>
Brøndby fortsatte med at presse på, og Johan Larsssons lange indkast voldte en 
del problemer for udeholdet. 
</p><h3>
Thomas Frank bortvist 
</h3><p>
Brøndby havde flere chancer, og to minutter før tid var Agger helt tæt på med 
en flugter i det lille felt, der blev reddet på stregen. 
</p><p>
Igen appellerede hjemmeholdet for straffe, men dommer Kenn Hansen sagde nej. 
Det kogte på Brøndby-stadion på det her tidspunkt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2568938/fck-taber-paa-et-selvmaal-og-guldet-er-langt-vaek/">FCK taber på et selvmål, og 
guldet er langt væk</a></p><p>
Kort efter blev også Thomas Frank bortvist for protester inden kampen 
sluttede. 
</p><p>
FC Midtjylland en nu 9 point foran FC København, der tabte til OB tidligere i 
dag, mens Brøndby har seks point til Randers på 3. pladsen. 
</p><p class=" bl-elem">
Brøndby skal til Parken næste weekend, og midt på ugen op mod SønderjyskE i 
pokalen. 
</p>	
</div>
</div></body></html>
