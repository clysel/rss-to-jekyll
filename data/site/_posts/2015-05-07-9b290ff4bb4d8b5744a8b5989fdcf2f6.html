---
layout:     post
title: 	    "Nu har forskerne opskriften på en arktisk elefant"
post_author:	    Anne Marie Lykkegaard
post_date:	    Thu, 07 May 2015 09:03:58 +0000
post_site:	    ing.dk 
post_link:	    http://ing.dk/artikel/nu-har-forskerne-opskriften-paa-en-arktisk-elefant-175908
---
<html><body><div><section class="body">
			<p>1,4 millioner. Så mange dna-bogstaver adskiller de pelsede mammutter og nulevende elefanter. Det har forskere fra University of Chicago i Illinois fundet ud af efter at have sekventeret genomet fra tre asiatiske elefanter og to mammutter, som døde for henholdsvis 20.000 og 60.000 år siden. <a href="http://www.nature.com/news/mammoth-genomes-provide-recipe-for-creating-arctic-elephants-1.17462#/b1">Det skriver Nature.com</a>.</p>
			<p>Mammuttens gener adskiller sig især de almindelige elefanter, fordi den boede i et langt koldere klima. Den tykke pels, det enorme fedtlag og de små ører sørgede alt sammen for, at tabet af varme var minimalt. Og med den viden, kan det ifølge forskere faktisk være muligt at skabe moderne elefanter, som kan leve i Sibirien.</p>
			<p>»Disse gener vil vi være nødt til at ændre i en almindelige elefants genom, hvis vi skal skabe et dyr, som mest er en elefant, men vil være i stand til at overleve, hvor det er koldt,« siger Beth Shapiro, der er evolutionær genetiker hos University of California, Santa Cruz og ikke har deltaget i studiet, til Nature.com.</p>
			<p><a href="http://biorxiv.org/content/early/2015/04/23/018366">Forskernes resultater</a> er publiceret hos The preprint server for biology - bioRxiv.</p>
			<h2>Mammutten er måske på vej tilbage</h2>
			<p>Ud over gener, som gav mammutten sin velkendte uldfrakke, fandt forskerne også gener, der styrer varmetilpasning.</p>
			<p>Et af de gener indeholder et protein kaldet TRPV3 og udtrykkes i hud og regulerer hårvækst. Genet satte de in i genomet fra menneskeceller, hvor de udsatte dem for forskellige temperaturer, som afslørede at proteinet TRPV3 responderer mindre på varme end det almindelige elefantgen.</p>
			<p>Næste skridt er ifølge Vincent Lynch, der også er evolutionær genetiker fra University of Chicago og leder af studiet, at indsætte samme gen i elefantceller.<br/>
			Det er dog på sin vis allerede gjort.</p>
			<p>Forskere fra Harvard University meddelte nemlig tidligere på året, at de med succes har splejset 14 mammutgener sammen med en almindelig elefants genetiske kode. Metoden, de har anvendt, hedder <a href="http://ing.dk/artikel/ny-klippeteknologi-vil-revolutionere-biotek-167914">CRISPR</a> og gør forskerne i stand til at klippe og ændre i dna med høj præcision.</p>
			
			<p>Det er dog ikke alle forskere, som synes, at det er en god idé at lege med idéen om at vække mammutten til live. Det gav professor Alex Greenwood udtryk for, da Harvard-forskerne fortalte om deres arbejde med at splejse en elefant og en mammut.</p>
			<p>»Lige nu står vi over for en mulig uddøen af afrikanske og asiatiske elefanter. Hvorfor bringe en anden elefant tilbage fra at være uddød, når vi ikke engang kan holde dem, vi har, i live? Hvad er beskeden? At vi kan være så uansvarlige, som vi vil, og blot klone uddøde ting tilbage?« spørger Alex Greenwood, der er professor og institutleder ved Leibniz Institute for Zoo and Wildlife Research, til <a href="http://www.telegraph.co.uk/news/science/science-news/11488404/Woolly-mammoth-could-roam-again-as-extinct-DNA-merged-with-elephant.html">The Telegraph</a>.</p>
		</section>
		  </div></body></html>
