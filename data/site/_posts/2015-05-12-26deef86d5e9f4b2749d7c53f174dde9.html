---
layout:     post
title: 	    "Hoteltjek: Nyt hotel med vild udsigt er Malmøs største"
post_author:	    
post_date:	    Tue, 12 May 2015 14:27:19 +0200
post_site:	    politiken.dk 
post_link:	    http://politiken.dk/rejser/hoteller/ECE2659895/hoteltjek-nyt-hotel-med-vild-udsigt-er-malmoes-stoerste/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p><a class=" bl-elem" target="_blank" href="http://www.malmolive.se/">Clarion Hotel &amp; 
Congress Malmö Live </a></p><p>
Dag Hammarskjölds torg 4, 211 18 Malmø. 
</p><p><b>Plus</b> Udsigt og beliggenhed centralt i Malmø. Og parkeringskælder under 
hotellet, så man kan komme af med bilen. 
</p><p class=" bl-elem"><b>Minus </b>Høj musik på hotelgangen, der tydeligt kunne høres inde på 
værelset. Skru ned! 
</p>
</div>
</div><p>
Malmø rykker. Bybilledet præges i disse år af kraner, og de høje og slanke 
stålmonstres virketrang er et godt billede på den udvikling, Københavns 
naboby på den anden side af Sundet er i. 
</p><p>
Et par år tilbage åbnede et stort messecenter, Malmömässan, et nyt 
forskningsanlæg i Lund er på vej, og nu åbner et nyt og kombineret 
kongrescenter, koncerthus og hotel under navnet Malmö Live. Treenigheden er 
bygget af det danske arkitektfirma Schmidt Hammer Lassen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/hoteller/ECE2649501/hoteltjek-en-nat-paa-vandet-i-hamburg/">Hoteltjek: En nat på vandet i 
Hamburg</a></p><p>
Hotel Clarion Hotel &amp; Congress Malmö Live, som hotellet retteligen hedder, 
er en del af en nærmest eksplosiv udvikling på hotelfronten. Det er et af 
fire nye hoteller, der åbner i år og næste år. De nye overnatningssteder vil 
forøge Malmøs hotelkapacitet med over 1.100 nye værelser. Det er en samlet 
kapacitetsforøgelse på omkring 30 procent. 
</p><p><b>Beliggenhed:</b> Clarion Hotel &amp; Congress Malmö Live er det største af 
de nye hoteller. Det ligger centralt på havneområdet i byen og meget tæt på 
Malmø Centralstation lige ved bydelen ved vandet, Västra Hamnen, hvis helt 
store visuelle fyrtårn er Turning Torso. 
</p><p>
Politiken overnattede på hotellet, der har 444 værelser, på åbningsdagen 
lørdag 2. maj. Det var således aldeles uprøvet, da vi tjekkede ind. 
</p><p><b>Indretning:</b> Det spritnye hotel har indtil nu fået syv anmeldelser på 
Tripadvisor. De seks fremhæver den fantastiske udsigt, og jeg kan kun 
tilslutte mig det kor. Hotellets helt og aldeles store – og synlige – plus 
er udsigten. Den er meget mere end <i>snygg </i>(fin)<i class=" bl-elem">. </i></p><p>
Vi boede to personer i et ’Deluxe dobbeltværelse’ på 47 kvadratmeter med plads 
til fire personer. Denne værelseskategori ligger mellem 17. og 23. etage – 
vores var på 22. etage. Det var et hjørneværelse, som de fleste i denne 
kategori er, og med gulv til loft-vinduer var der en fuldstændig mageløs 
udsigt over Malmøs havn, Øresund, broen, der forbinder de to lande og ude i 
horisonten København, der mindede om, at vi ikke var langt hjemmefra. Den 
udsigt fås ikke bedre. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Malm_live_stue_web_934866y.jpg" alt="" border="0"/><span class="caption"><span class="f-img-caption">Vue. 
</span>Udsigt fra stuen i værelse 2210. Foto: Anne Louise Leth</span></span>
Man træder ind i en lille gang med garderobe, og videre herfra går man ind i 
den kombinerede stue og soveværelse, der er rumopdelt af en halv væg. Stuen 
er så rummelig, at der er plads til sofa og bord og en lænestol. 
</p><p>
Stilen er holdt i den velkendte nordiske med lyse trægulve, hvide vægge, en 
blød sofa i mørkegrå og sort træbord. Gulvlampe og lænestol med et moderne 
twist af art deco. Sofaen er naturligvis placeret, så man kan sidde og nyde 
udsigten, og på halvvæggen til højre hænger et tv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/hoteller/ECE2603018/hoteltjek-bo-i-stilen-fra-1960erne/">Hoteltjek: Bo i stilen fra 
1960'erne </a></p><p>
På den anden side af halv-væggen står en 200 centimeter bred og i øvrigt skøn 
seng, flankeret af den generøse vinduesudsigt på den ene side og klædeskabe 
på den anden. Op mod rumopdeleren står et skrivebord, og i et af dets skabe 
er minibar og endnu et tv. Toilettet er rummeligt og smagfuldt indrettet med 
grå fliser og er både udstyret med badekar og bruserum. 
</p><p><b>Service og faciliteter: </b>Hotellet har to restauranter. Den ene hedder 
Kitchen &amp; Table og ligger på 25. etage sammen med hotellets skybar. Den 
anden restaurant, Eatery Social Taqueria, ligger på gadeplan og fusionerer 
to ender af verden – Mexico og Skåne, tilsat et pift af amerikansk. Det er 
også her, gæster på hotellet spiser morgenmad. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00934/Malm_live_mexico_we_934869a.jpg" alt="" border="0"/><span class="caption"><span class="f-img-caption">Kulør. 
</span>Restauranten Eatery Social Taqueria forsøger at proppe lidt Mexico ind i Malmø. FOTO: Rasmus Meisler</span></span></p><p>
Om aftenen var restauranten som en newyorker-gade på en travl dag – 
pulserende. Og til morgen-maden dagen efter, var der også smæk på og kø til 
buffeten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/hoteller/ECE2603003/hoteltjek-bo-med-udsigt-til-middelhavet-paa-italiens-hael/">Hoteltjek: Bo med udsigt til 
Middelhavet på Italiens hæl</a></p><p>
Der var ikke en finger at sætte på hverken aftens- eller morgenmad 
(naturligvis med både sild og makrel i tomat), men vil man spise et lille og 
intimt sted, bør man gå et andet sted hen. 
</p><p><b>Konklusion og pris: </b>Til trods for at vi overnattede på åbningsdagen, 
oplevede vi stort set ingen svipsere – meget imponerende. Der var små sten 
på vejen, så som så megen rift om elevatorerne, at man måtte væbne sig med 
en god del tålmodighed. Og morgenmadsrestauranten var så fyldt, at det var 
lidt af et slalomløb at komme fra buffet til bord. Men som sagt; det var i 
småtingsafdelingen. 
</p><p>
Prisen svinger markant, alt efter, om man tjekker ind på en hverdag eller i en 
weekend. Vi fandt priser på mellem 900 og 1.200 kroner for et Deluxe 
Dobbeltværelse for en overnatning i weekender i juni. Generelt lå priserne 
højere i hverdagene. Med et værelse og udsigt af den kaliber i forhold til 
prisen krydser jeg gladeligt Sundet en anden gang. 
</p><p class=" bl-elem"><i class=" bl-elem">Politiken var inviteret af Visit Sweden.</i></p>	
</div>

</div></body></html>
