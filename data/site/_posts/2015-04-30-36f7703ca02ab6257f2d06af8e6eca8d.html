---
layout:     post
title: 	    "Eksperter: Bankunionen vil få store konsekvenser for Danmark"
post_author:	    
post_date:	    Thu, 30 Apr 2015 14:27:00 +0200
post_site:	    politiken.dk 
post_link:	    http://politiken.dk/oekonomi/ECE2649807/eksperter-bankunionen-vil-faa-store-konsekvenser-for-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv for nogle af landets fremmeste økonomer er det ikke ligetil at svare på, 
om Danmark skal gå med i et af de største og mest omfattende nye projekter i 
EU. 
</p><p>
For hvis Danmark indtræder i den europæiske bankunion, vil tilsynet med danske 
banker og afviklingen af nødlidende banker blive overdraget fra de danske 
myndigheder til EU. 
</p><p><b class="ext-link">NYHED</b><a class="embeddedlink" href="http://politiken.dk/indland/politik/ECE2649216/regeringen-goer-klar-til-at-gaa-med-i-bankunionen/">Regeringen gør klar til at gå med i 
bankunionen</a></p><p>
Spørger man Jesper Rangvid, professor i finansiering ved CBS, vil det 
sandsynligvis være en overordnet fordel for Danmark at gå med i bankunionen. 
For den såkaldte afviklingsfond på 55 milliarder euro og de 500 milliarder, 
der ligger som ekstra backup, vil kunne hjælpe nødlidende banker bedre, end 
de enkelte lande er i stand til. 
</p><p>
»Det kan være svært for et enkelt land at få hånd om roden i de banker, der 
har det dårligt, fordi landene ofte ikke er stærke nok til at klare det 
alene. Man ville for eksempel have løst problemerne med de spanske banker 
hurtigere, hvis bankunionen havde været aktiv, da Spanien havde problemer 
under eurokrisen. Det kunne have bidraget til, at eurokrisen var blevet 
hurtigere løst«. 
</p><p>
Men hvis Danmark indtræder i bankunionen, vil vi også give det fælles tilsyn 
og den fælles afviklingsmekanisme retten til at lukke nødlidende danske 
banker. Det er ikke nødvendigvis et problem, mener Jesper Rangvid, men det 
kan skabe politiske gnidninger: 
</p><p>
»Det er en meget stor ændring, hvis det ikke længere er det danske 
finanstilsyn, regeringen og staten, der skal beslutte, om en stor bank skal 
lukke. Der, hvor det kan blive et problem, er, hvis de danske myndigheder 
vurderer, at en dansk bank er overlevelsesdygtig, og EU omvendt vil lukke 
den«. 
</p><h3>
Dårligere end Danmark 
</h3><p>
Hos økonomiprofessor Finn Østrup, ligeledes fra CBS, er optimismen over 
bankunionens afviklingfond knap så stor. For det vil blive en meget 
indviklet beslutningsprocedure for den europæiske bankunion, når den skal 
beslutte, om en nødlidende banks kunder skal reddes. Han vil derfor ikke 
kalde afviklingsfonden en forsikring: 
</p><p>
»Til en forsikring indbetaler man penge og er sikker på at få dem igen, hvis 
ens hus brænder. Det er man ikke her«. 
</p><p><i class=" bl-elem">Er den europiske afviklingsfond dårligere end den nuværende danske ordning? </i></p><p>
»Ja. I dag vil danske bankkunder få dækket indskud af den danske stat, og det 
må den danske stat ikke længere i den europæiske bankunion«, siger han og 
tilføjer: 
</p><p>
»Hvis det virkelig kommer til et stort bankkrak, vil fonden ikke være stor 
nok, og så vil dem, der har lånt penge til bankerne lide tabene, hvilket 
giver større usikkerhed om bankerne«. 
</p><p><b class="ext-link">FAKTA</b><a class="embeddedlink" href="http://politiken.dk/oekonomi/ECE2649544/fakta-forstaa-bankunionen-paa-fem-minutter/">Forstå bankunionen på fem minutter</a></p><p>
Kommer det til en krise som i 2008, kan det ikke udelukkes, at fonden kan 
komme til kort, medgiver Jesper Rangvid. Men, tilføjer han: 
</p><p>
»Det er trods alt 555 milliarder euro, der kommer til at ligge i fonden, og 
det er da rarere at have de penge end ikke at have dem«. 
</p><h3>
Mere international konkurrence 
</h3><p>
Men det bliver ikke gratis at være med i fonden. Også danske banker - og 
dermed bankkunder - skal betale ind til afviklingsfonden, hvis Danmark 
bliver en del af bankunionen. Eller som Finn Østrup formulerer det: 
</p><p>
»Hvis det for eksempel bliver besluttet, at en spansk bank skal have dækning, 
kan danske bankkunder komme til at betale for det. Men omvendt kan spanske 
kunder også komme til at betale for danske banker«. 
</p><p>
Alligevel mener Jesper Rangvid ikke, at de danske bankkunder vil kunne mærke 
den store forskel i hverdagen, hvis vi tilslutter os unionen. Men et 
internationalt tilsyn vil muligvis give mere international konkurrence, 
tilføjer han: 
</p><p>
»Der, hvor jeg tror, at man kan mærke en forskel, er på, at konkurrencen om 
bankkunderne vil blive skærpet. Og det er jo en fordel for kunderne på den 
lange bane«. 
</p><h3>
Dårligere rating? 
</h3><p>
Hvorvidt det bliver en fordel eller en ulempe for de danske banker at blive en 
del af bankunionen, kan ses, når de store ratingbureauer som Standard &amp; 
Poor's, Moody's og Fitch, vurderer bankernes kreditværdighed efter en 
eventuel indtræden i bankunionen. Men også her er eksperterne uenige om, 
hvad medlemskabet vil få af betydning. 
</p><p>
»Skulle jeg gætte på noget, tror jeg ikke, ratingbureauerne vil tillægge det 
voldsomt stor vægt«, siger Jesper Rangvid og tilføjer: 
</p><p>
»Hvis det får betydning, vil jeg tro, at det kan gå begge veje. Det, der kunne 
tale for en bedre rating er netop, at man kommer ind i et fælles banktilsyn, 
der er bedre til at holde øje med europæiske banker. Og det, der kan trække 
i anden retning er på spørgsmålet om, hvor meget hjælp bankerne kan få af 
staten. Det er muligt, at den vurdering kan blive ændret«. 
</p><p><b class="ext-link">SKIDT OG KANEL</b><a class="embeddedlink" href="http://politiken.dk/oekonomi/ECE2649802/det-vil-danmark-faa-ud-af-bankunionen/">Det vil Danmark få ud af 
bankunionen</a></p><p>
Det er netop, hvad Finn Østrup frygter. Han tror derfor, at ratingbureauerne 
vil straffe de danske banker for at gå med i unionen: 
</p><p>
»Min vurdering er, at ratingbureauerne vil synes dårligere om danske banker, 
fordi bankerne ikke længere vil være dækket af den danske stat. Det vil gøre 
udlændinge, der skyder penge i danske banker, nervøse, og ratingbureauerne 
vil også rate dårligere«. 
</p><p>
Der er da også generelt stor uenighed blandt danske økonomer på spørgsmålet, 
om Danmark skal tilslutte sig bankunionen. Da Politiken i december 2014 
spurgte 20 danske økonomer, svarede 9 af dem 'måske', mens 7 svarede 'ja', 
og 2 var 'imod'. 2 svarede 'ved ikke'. 
</p><p class=" bl-elem"><b class="ext-link">UENIGE EKSPERTER</b><a class="embeddedlink" href="http://politiken.dk/oekonomi/dkoekonomi/ECE2494762/oekonomer-om-bankunion-tja-bum-bum-bum/">Økonomer om bankunion: Tja, bum 
bum bum</a></p>	
</div>

</div></body></html>
