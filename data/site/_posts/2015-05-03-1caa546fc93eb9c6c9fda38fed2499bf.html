---
layout:     post
title: 	    "Gert Bo: Mayweather var for snu til Pacquiao"
post_author:	    
post_date:	    Sun, 03 May 2015 08:40:11 +0200
post_site:	    politiken.dk 
post_link:	    http://politiken.dk/sport/bowling/ECE2652591/gert-bo-mayweather-var-for-snu-til-pacquiao/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Overraskelsen udeblev, da Floyd Mayweather log Manny Pacquiao i Las Vegas. 
</p><p>
Og spørger man den tidligere europa- og verdensmester i boksning Gert Bo 
Jacobsen, var Mayweather simpelthen for snu til Pacquiao. 
</p><p>
»Det var helt, som jeg havde forventet. Han var for smart og havde gjort sit 
hjemmearbejde bedre end Pacquiao«. 
</p><p>
»Jeg havde håbet på, at Pacquiao kunne få ham ned med nakken, men dertil var 
Mayweather for dygtig«, siger Gert Bo Jacobsen til Ritzau. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/boksning/ECE2652576/suveraen-mayweather-vinder-boksebraget-mod-pacquiao/">Suveræn Mayweather vinder 
boksebraget mod Pacquiao </a></p><p>
Kampen i Las Vegas gik i 12 runder, som de fleste bokseeksperter havde 
forudset. Mayweather, der nu er ubesejret i 48 kampe, er en fantastisk 
bokser, medgiver Gert Bo Jacobsen. 
</p><p>
»Hans direkte højre og hans venstre hook holdt Pacquiao på afstand. Han er den 
dygtigste kontrabokser i verden. Han kommer let rundt om sine modstandere, 
når han er trængt op i hjørnet«, siger Gert Bo Jacobsen. 
</p><h3>
120 millioner dollar til vinderen 
</h3><p>
Selv om Floyd Mayweather i manges øjne ikke er særlig elskelig, medgiver den 
nordjyske eksbokser, at han havde fortjent sejren. 
</p><p>
»Det var den rigtige vinder af kampen. Han var smart og hurtig«, siger han. 
</p><p>
Kampen i Las Vegas fandt sted på MGM Grand-kasinoet, og selv om der kun var én 
vinder af kampen, løb de begge med jackpotten. 
</p><p>
Det vurderes, at Mayweather får 120 millioner dollar for indsatsen, mens 
Pacquiao får 80 millioner dollar. 
</p><p class=" bl-elem">
»De fik sig da en lille lønseddel ud af det«, som Gert Bo Jacobsen formulerer 
det. 
</p>	
</div>

</div></body></html>
