---
layout:     post
title: 	    "Initiativ til 220 mio. skal få flere unge i uddannelse"
post_author:	    
post_date:	    Sun, 26 Apr 2015 17:09:55 +0200
post_site:	    politiken.dk 
post_link:	    http://politiken.dk/oekonomi/ECE2642010/initiativ-til-220-mio-skal-faa-flere-unge-i-uddannelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Filip Norberg kender om nogen til uddannelsessystemets uendelige muligheder og 
begrænsninger. 
</p><p>
Han er 21 år og har tidligere både læst på Hotel og Restaurationsskolen og til 
sikkerhedsvagt, men droppede ud af begge uddannelser inden for det første 
halve år. Gennem et brobygningsforløb arrangeret af jobcentret i København 
fandt han frem til, at han ville læse til renovationschauffør på teknisk 
skole i Hvidovre, og siden han startede på skolen, har han haft en fast 
tilknyttet mentor. 
</p><div class="art-quote article-box">
<p class="quote"/>
<blockquote>
<p class="quote-txt">
Vi tror simpelthen ikke på, at det er godt for de unge hele tiden at være på 
jobcentrene med andre unge, der har det rigtig dårligt
</p>
<p class="sender">
Anna Mee Allerslev, beskæftigelses- og integrationsborgmester i København 
</p>
</blockquote>
</div><p/><p>
»Nu hjælper han mig med at holde fast i den uddannelse, jeg er ved at tage. 
Han kan sige: Rolig nu, det skal nok gå, og spørger ind til, hvordan det 
generelt går på studiet. Og så giver han mig gode råd til mine 
praktikansøgninger. Hvis jeg havde haft en mentor dengang, så tror jeg ikke, 
jeg ville have droppet ud af de andre uddannelser«, siger han. 
</p><h3>
Nyt initiativ fra Københavns kommune 
</h3><p>
Og Filip er ikke alene i kampen om en uddannelse. Alene i Københavns kommune 
er der lige nu 6500 unge under 30, som hverken har en videregående 
uddannelse eller en erhvervsuddannelse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/ECE2640215/det-er-de-kloge-haender-der-skaber-vaerdierne/">Det er de kloge hænder, der 
skaber værdierne</a></p><p>
For at få dem i gang med en uddannelse, har et flertal fra de Radikale, 
Socialdemokraterne, SF og Venstre i hovedstadens Beskæftigelses- og 
Integrationsudvalg vedtaget en ny ungeaftale. I alt har udvalget prioriteret 
220 millioner kroner til indsatsen, som dermed bliver et af de højst 
prioriterede områder i Beskæftigelses- og Integrationsforvaltningen. 
</p><p>
»Vi kan se, at fremtidens arbejdskraft er mere og mere faglært. Så hvis vi 
ikke vil tabe de her 6500 unge på gulvet, så er vi nødt til at handle. Nu 
vil vi fokusere på det, vi ved virker. Så jeg er meget, meget glad for 
aftalen, må jeg sige«, siger Københavns beskæftigelses- og 
integrationsborgmester Anna Mee Allerslev (R). 
</p><h3>
Brobygning lader til at hjælpe 
</h3><p>
Med den nye aftale vil kommunens uddannelsesindsats i højere grad flyttes fra 
jobcentrene og ud på selve uddannelsesinstitutionerne. Det sker ved at gøre 
langt mere brug af mentorer og brobygningsforløb, hvor de unge kan »snuse« 
til uddannelserne ved at deltage i undervisningen og studielivet på 
erhvervsskolerne. 
</p><p>
»Vi tror simpelthen ikke på, at det er godt for de unge hele tiden at være på 
jobcentrene med andre unge, der har det rigtig dårligt. I stedet er det godt 
at komme ud og være en del af et så at sige normalt ungdomsmiljø, hvor man 
er sammen med andre, der klarer sig godt«, siger Anna Mee Allerslev. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/kroniken/ECE2628127/iver-efter-beskaeftigelse-overtrumfer-evidensen/">Iver efter beskæftigelse 
overtrumfer evidensen</a></p><p>
Siden 2013 har Center for Ungdomsforskning kørt en række forskningsprojekter 
om netop brobygning som vej til en uddannelse for ledige unge. Projekterne 
kører indtil sommeren 2016, men indtil videre tyder alt på, at brobygning er 
vejen frem. 
</p><p>
»Vores midtvejsevalueringer af brobygningsprojekterne viser positive effekter 
i forhold til at få de unge i gang med en uddannelse. Det er med til at 
skabe en identitet hos de unge, og kan gøre springet til at starte rigtigt 
på en erhvervsuddannelse meget mindre«, siger lektor og centerleder Noemi 
Katznelson. 
</p><h3>
Vil holde gang i udsatte unge 
</h3><p>
En betydelig del af de uddannelsesløse unge har faglige eller sociale 
problemer, som gør det sværere for dem at gennemføre en uddannelse. Derfor 
er der i aftalen også fokus på forskelligartede indsatser alt efter behov. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg kan slet ikke se nogen dårlige ting ved brobygningen, og jeg håber, at 
andre får lige så meget gavn af det som mig
</p>
<p class="sender">
Filip Norberg 
</p>
</blockquote>
</div><p/><p>
Blandt andet skal de mest udsatte unge tilknyttes en »helhedsorienteret 
mentor«, som udover at hjælpe med uddannelsen også skal kunne hjælpe med 
dagligdagens problemer, som ofte kan være uoverkommelige for den unge. 
Derudover skal de mest udsatte unge kunne tilknyttes et af kommunens interne 
uddannelsessteder, som skal fungere som »brobygning til brobygningen«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2634646/uuddannede-unge-ender-i-faengsel/">Uuddannede unge ender i fængsel</a></p><p>
»Selv om det måske lyder langt væk fra langt de fleste københavneres 
virkelighed, så har vi altså nogle unge, som ikke engang er klar til at 
komme i brobygning. Før i tiden blev de ligesom parkeret i systemet. Men det 
der med at tro, at man skal færdigbehandle folk eller løse alle deres 
problemer, før de kan tage en uddannelse, det er simpelthen ikke rigtigt. 
Det er at gøre folk en bjørnetjeneste. Derfor mener vi, at vi holder dem i 
gang på en kvalitativ måde med vores nye aftale«, siger beskæftigelses- og 
integrationsborgmester Anna Mee Allerslev. 
</p><h3>
Kommer til at mangle faglærte 
</h3><p>
Ifølge professor Flemming Ibsen hos Center for Arbejdsmarkedsforskning er 
udspillet en »rigtig god idé«, fordi behovet for faglærte i den danske 
arbejdsstyrke vil vokse de kommende år. 
</p><p>
»Vil man have en varig beskæftigelse og gøre op med de flaskehalse, der på 
længere sigt er på arbejdsmarkedet, så er det de faglærte job, man kommer 
til at mangle. Ufaglærte kan ofte kun bruges inden for ganske få 
virksomheder, hvor en faglært arbejdsstyrke er en mere fleksibel 
arbejdsstyrke, som kan løse mere komplicerede opgaver«, siger han. 
</p><p>
»Og det giver helt sikkert mening at satse på brobygning, for så får man nogle 
kontakter ude på arbejdsmarkedet, hvor der ofte kan være et job for enden af 
uddannelsen. Det motiverer også folk til at tage de uddannelser«. 
</p><p>
Filip Norbergs erfaringer med brobygningen har da også kun været positive. Han 
fik lov at afprøve en række forskellige skoler og fag, og havde derfor 
lettere ved at finde ud af hvilket studie, der var rigtigt for ham. 
</p><p class=" bl-elem">
»For mit vedkommende hjalp det mig med at finde ud af, hvad jeg gerne vil. Jeg 
kan slet ikke se nogen dårlige ting ved brobygningen, og jeg håber, at andre 
får lige så meget gavn af det som mig«, siger han. 
</p>	
</div>

</div></body></html>
