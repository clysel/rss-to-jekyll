---
layout:     post
title: 	    "Rekonstruktion af en hesteofring"
post_author:	    
post_date:	    Tue, 24 Mar 2015 16:49:45 +0100
post_site:	    politiken.dk 
post_link:	    http://politiken.dk/magasinet/fortaelling/ECE2602152/rekonstruktion-af-en-hesteofring/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><i class=" bl-elem">Den 30. januar 1970 havde meteorologerne lovet frost, blæst og spredt sne. 
Men da en hest med sygdommen spat i venstre bagben blev trukket hen over en 
sneklædt mark i Kirke Hyllinge i Hornsherred på Sjælland, brød solen 
pludselig frem. Hvad der de næste timer udspillede sig på marken, indtil 
solen igen gik ned, ændrede grænserne for dansk kunst og rystede landet. I 
Louisiana Revy havde museets stifter, Knud W. Jensen, allerede måneden inden 
advaret om, at den kommende udstilling ’Tabernakel’ nok ville vække 
forargelse. Men han kunne umuligt forudsige den ballade, som museet i 
Humlebæk stod over for.</i></p><h3>
PROLOG 
</h3><p><b>Pensioneret slagtermester Eskild Karlsen: </b>»Jeg var svend i 
slagterforretningen i Kirke Hyllinge dengang. Min mester sagde: »Der er en 
hest, der er halt, og den skal skydes«. 
</p><p>
Jamen, det var det eneste, jeg fik at vide. Jeg kendte ikke Bjørn Nørgaard«. 
</p><p><b>John Hunov, kunstsamler:</b> »Jeg var kurator på udstillingen ’Tabernakel’, 
og Bjørn havde flere ideer til, hvad han ville udstille. Det var mig, der 
mente, at hesteofringen var den bedste af hans ideer. 
</p><div class="art-fakta article-box">
<header><h4 class="">
Fakta </h4>
<h5>
Udstilling </h5>
</header><div class="fakta-body" data-buildingblock="embedded_factboxlink">
<p><b>'What’s Happening'</b>, der sætter fokus på eksperimenterende 
kunst mellem 1965 og 1975, åbner torsdag 26. marts på SMK. 
</p><p class=" bl-elem"><b>To sylteglas med hest</b> findes i museets permanente samling.
</p>
</div>
</div><p/><p/><p>
Men allerede før udstillingen åbnede, opstod der jo problemer. Knud W. Jensen 
ville ikke have hesten på museet i den stald, som Bjørn havde bygget til 
den«. 
</p><p><b>Bjørn Nørgaard:</b> »Det var meningen, at jeg skulle komme hver 
dag og gå tur med hesten og fodre den. Den led af en kronisk sygdom i 
haserne, og derfor havde landmanden, der ejede den, sendt den til aflivning. 
Han havde kaldt den Tulle, men jeg kaldte den Røde Fane. 
</p><p>
Ideen var, at den skulle have stået i stalden på Louisiana i første halvdel af 
udstillingsperioden, og jeg skulle så have ofret den på museet. I anden 
halvdel af udstillingsperioden skulle den have stået i glas på hylderne i 
stalden. Men Knud W. Jensen ville ikke tillade det. Der opstod en række 
konflikter, og det var den første«. 
</p><p><b>John Hunov:</b> »Jeg ved ikke, om det var den døde due, der spøgte hos Knud 
W. Jensen. Tinguely (schweizisk billedhugger, red.) havde jo nogle år 
forinden udstillet sin skulptureksplosion, hvorfra en fredsdue skulle flyve 
til himmels. Men det gik jo galt med den due. Den blev dræbt under 
eksplosionen, og det fik virkelig sindene i kog i det almindelige 
borgerskab. 
</p><p>
Måske havde Knud W. heller ikke helt tiltro til Bjørns idé. Året før havde 
Bjørn jo lavet sin æresvæg på Charlottenborg, der blev bortcensureret af 
Akademiraadet, fordi man mente, at et af citaterne var provokerende for 
kongehuset«. 
</p><p><b>Bjørn Nørgaard:</b> »Jeg opstaldede hesten på en gård i nærheden. 
Jeg tog op hver dag og fodrede den og kørte et vognlæs hestepærer op på 
Louisiana og læssede det af i stalden, så der lugtede af hest. 
</p><p>
Det var så alt, hvad der endte med at komme af hest på museet«. 
</p><h3>
OFRINGEN 
</h3><p><b>Fotograf Jørgen Schytte:</b> »Det var vinter og sne. Jeg dukkede op 
tidligt om morgenen med mit kamera på marken. Jeg skulle fotografere 
aktionen til Ekstra Bladet«. 
</p><p><b>Bjørn Nørgaard:</b> »Når museet ikke ville lægge ryg til, så 
måtte vi finde et andet medie. Det var vigtigt, at aktionen blev en fælles 
handling, for at en privat mand står på en privat mark og slår en hest ihjel 
rager ingen. Derfor lavede vi en aftale med Alex Steen, som var 
kunstkritiker på Ekstra Bladet dengang. Vi gav avisen eneret på at bringe 
historien på midteropslaget«. 
</p><p><b>Eskild Karlsen: </b>»Jeg kørte ud ad Vintappervej til det lille landsted, 
hvor min mester havde sagt, at hesten var. Det var koldt. Der stod nogle 
folk og ventede på mig – ja, jeg tror, at jeg har kigget lidt overrasket på 
dem. De lignede noget fra en ceremoni. Altså de var jo iklædt nogle 
kostumer«. 
</p><p><i class=" bl-elem">Ved 10-tiden om formiddagen vandrede 22-årige Bjørn Nørgaard iført 
læderskind og rødt pandebånd over marken med den rødbrune haltende hoppe og 
Eskild Karlsen i hvid slagterkittel lidt bag sig. Hesten blev iklædt sorte 
og røde silkestoffer, der skulle symbolisere anarkismen og socialismen. Der 
var tændt bål. Kunstner Lene Adler Petersen, Bjørn Nørgaards 26-årige kone, 
var iklædt sort, hvid og rød kappe og holdt et stort kors i armene, og den 
37-årige kunstner Henning Christiansen var udstyret med en grøn violin. </i></p><p/><hr class="img-placeholder" data-classname="inline-img" data-src="http://multimedia.pol.dk/archive/00923/Bj_rn_N_rgaard__Hes_923296" data-id="923296" data-imgtype="jpg" data-caption="Foto: Jørgen Schytte"/><p><b>Eskild Karlsen:</b> »Jeg skød hesten i panden med boltpistolen. Den sank 
ned i knæ og faldt om. Derefter bandt jeg benene sammen på den, så den ikke 
sprællede. Jeg stak den i halsen, hvor de store blodårer sidder, og der gik 
3-4 minutter, til blodet var rendt fra. Jeg sagde farvel og tak – jeg husker 
det faktisk, som var det i går. Så kørte jeg op for at se til tømreren, der 
arbejdede på mit nye hus. Min kone og jeg skulle giftes i maj det år, så 
huset skulle stå færdigt«. 
</p><p><b>Bjørn Nørgaard:</b> »Vi havde en synopsis over, hvad der skulle 
foregå. Henning spillede på den grønne violin, og Lene sang hestesangen, som 
vi havde skrevet til lejligheden. Jeg selv havde forberedt mig ved at læse 
alle mulige anatomiske bøger over heste og kigget på hesteskeletter for at 
være nogenlunde forberedt«. 
</p><p><b>Jørgen Schytte:</b>»Jeg har rejst rundt og taget billeder fra hele 
verden. Jeg har været i krigssituationer i Afrika og været vant til 
voldsomheder. Men jeg blev meget påvirket af den hændelse ved Kirke 
Hyllinge. 
</p><p>
Det er temmelig ubehageligt at se en hest blive slagtet lige for øjnene af en. 
Jeg fulgte det hele intenst, og jeg lavede alle de billeder, jeg syntes var 
rimelige. Selve parteringen og Bjørn Nørgaard, der stod med hestehovedet i 
favnen og med tungen, der stak ud af munden på hesten ... jamen, det var 
voldsomt«. 
</p><p><b>Bjørn Nørgaard: </b>»Jeg husker, at det var koldt. Hamrende 
koldt. Og at det var et værre mas. Det er ikke et lille arbejde at stå ene 
mand på en mark og skære en hest op i små stykker. Vores problem var, at den 
frøs. Til sidst måtte jeg låne en båndsav og skære det sidste ud i større 
stykker. Jeg kom ikke helt hesten igennem, må jeg erkende. Resten blev 
destrueret. 
</p><p>
Men når man laver sådan noget, sætter man sig i en tilstand, hvor man tømmer 
sig selv for forventninger og følelser. Man går ind i et andet mentalt rum. 
Det kan ikke nytte noget, at man står og synes, at det er synd for hesten. 
Det kan man godt mene privat, men jeg er ikke en privat mand i den 
situation. Bagefter kommer man langsomt tilbage til virkeligheden«. 
</p><p><b>Jørgen Schytte: </b>»Min oplevelse var også, at kunstnerne var i en 
anden tilstand end mig, der fotograferede. Men jeg oplevede også, at de var 
påvirkede af det med hesten, fordi det var voldsomt for alle. På den måde 
kan man godt sige, at folks reaktioner bagefter var berettigede. Det var 
voldsomt at slagte en hest, men det var ikke forkert af Bjørn Nørgaard at 
gøre det. For det var et vigtigt kunstprojekt«. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00923/Bj_rn_N_rgaard__Hes_923291" data-id="923291" data-imgtype="jpg" data-caption="Foto: Jørgen Schytte"/><p><b>Bjørn Nørgaard: </b>»Et af lagene i aktionen var, at vi ønskede, 
at kunsten skulle blive en del af det virkelige liv. Og det mest maksimale, 
du kan foretage dig for at gøre en kunstnerisk handling virkelig, er at slå 
hesten ihjel. Det er en irreversibel handling. Man kan ikke gøre den om, 
hvorimod man kan male et maleri om, lige så tosset man vil. 
</p><p>
For os var aktionen skridtet ud i virkeligheden. Hesteofringen var også et 
farvel til kunsten som værk«. 
</p><p><b>Jørgen Schytte: </b>»Da jeg var færdig, kørte jeg ind til Ekstra 
Bladet og afleverede min filmrulle. Og næste dag gik det jo løs«. 
</p><p><b>Bjørn Nørgaard: </b>»Det er klart, at når du vælger sådan et 
medie, en avis, er der grænser for, hvor indviklet du kan være kunstnerisk. 
Aktionen var også en protest mod Vietnamkrigen, og i Ekstra Bladet valgte vi 
at sætte diskussionen om krigen forrest for at få aktionen ind i en 
forståelsesramme, som læserne kunne forholde sig til. 
</p><p>
Vi mente på det tidspunkt, at det, som skete i Vietnam, var Vestens moralske 
politiske nederlag. At vi brugte vores højteknologi til at smide napalm ned 
i hovederne på nogle bønder, der sjoskede rundt på marken, i stedet for at 
bruge vores teknologi på at skabe en bedre verden. Det fandt vi <i>fuldstændig</i> 
absurd«. 
</p><h3>
EPILOG 
</h3><p><b>Eskild Karlsen: </b>»Dagen efter at jeg havde skudt hesten, holdt jeg i 
Ejby ved købmanden for at hente morgenavisen. Det var, mens jeg stadig holdt 
udenfor, at jeg opdagede, at jeg var kommet på forsiden. Jeg havde jo kun 
skudt hesten og stukket den, så blodet løb fra den, men Bjørn Nørgaard havde 
bagefter skåret hovedet af den og sat den på en stage. 
</p><p>
Jo, det var lidt af en overraskelse. Det havde jeg ikke set før. Vi skar jo 
bare hovedet af«. 
</p><p><i class=" bl-elem">Aviser, radio og tv reagerede i de følgende uger på ’Hesteofringen’. 
Hestens Værn og dyreværnsforeninger protesterede, BT’s leder kaldte aktionen 
»en syg tanke«, og Bjørn Nørgaard og Lene Adler Petersen måtte forlade 
lejligheden i Nansensgade i København på grund af trusler og hærværk. Fra 
museet var signalerne en smule mere dobbelttydige. </i></p><p><b>Knud W. Jensen: </b>»Personligt tager jeg stærkt afstand fra Bjørn 
Nørgaards slagtning og dens primitive ritualer og har ikke villet tillade 
den her i Humlebæk. Men meningen er åbenbart at chokere os og få os til at 
tænke over, hvor let vi accepterer krig, vold og død. Blot det er 
tilstrækkeligt langt væk«. 
</p><p><i class=" bl-elem">(Citeret fra Politiken 1. februar 1970).</i></p><p><b>John Hunov: </b>»Det blev kaldt dyremishandling, og der opstod en stor, 
stor bitterhed. Der er alt for mange dyrevenner her i landet«. 
</p><p><b>Bjørn Nørgaard: </b>»Først efterfølgende gik det op for os, at 
det var så voldsomt. At provokere indgik slet ikke i vores overvejelser, og 
vi havde ikke behov for at genere andre mennesker. Men folk blev meget 
ophidsede. Lad mig sige det sådan: Det var godt for mig at blive klippet. 
</p><p>
Vi flyttede til Sverige i en periode, for vi kunne ikke rigtig blive hjemme. 
Vi havde jo vores lille datter. Jeg er glad for, at der hverken var 
Facebook, Twitter eller YouTube dengang. Det var rigtig voldsomt, og det var 
ikke morsomt«. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00923/Bj_rn_N_rgaard__Hes_923292" data-id="923292" data-imgtype="jpg" data-caption="Foto: Jørgen Schytte"/><p><b>Eskild Karlsen: </b>»Det var torsdag, for jeg stod og lavede blodpølse, og 
det gjorde vi altid om torsdagen, og så kom en journalist ind i butikken. 
Det ser jo barskt ud, og journalisten blev mere nervøs end mig. Hun ville 
vide, om jeg overhovedet var gammel nok. Men altså, jeg var 24 år, og jeg 
havde faktisk skudt tre-fire heste, inden jeg skød den halte hest«. 
</p><p><b>John Hunov: </b>»Bjørn blev forfulgt som hesteslagteren. Det kaldte folk 
ham i avisernes debatindlæg i lang tid. Det påvirkede ham selvfølgelig. Når 
man bliver hængt ud gang på gang som hesteslagteren, påvirker det en. Bjørn 
er et meget følsomt menneske«. 
</p><p><b>Hestens tidligere ejer, husmand Erling Larsen:</b> »Det var naboens søn, 
der gjorde mig opmærksom på det. Han havde læst om det, og han var vildt 
forfærdet over, hvad der var sket. Han kunne lide Tulle og havde redet på 
den ligesom de andre børn, der kommer her. Det var sådan en skikkelig og 
omgængelig hest. Man slap den bare ud, når den skulle have luft. Så 
spadserede den omkring og kunne ikke drømme om at stikke af. Jeg synes, at 
det er noget svineri, at en hest, som man holdt af og har gået og snakket 
med, skal ende på den måde«. 
</p><p><i class=" bl-elem">(Citeret fra Ekstra Bladet, 13. februar, 1970)</i></p><p><b>Eskild Karlsen: </b>»Men det var forkert at kalde det dyremishandling. De 
havde ikke ret. Bjørn Nørgaard var kommet trækkende med den stille og 
roligt. Hesten havde mere glæde af at blive skudt på marken, og den led ikke 
overlast. På et sterilt slagtehus, hvor skoene larmer, ville den være blevet 
stresset. Jeg vil kalde det humant«. 
</p><p><i class=" bl-elem">Planen var nu, at de 199 glas med hest i formalin skulle udstilles på 
’Tabernakel’. Men inden Knud W. Jensen rejste på en tur til Paris, bad han 
Bjørn Nørgaard om at vente med at udstille glassene i stalden på Louisiana, 
til han var tilbage igen.</i></p><p><i class=" bl-elem">Først accepterede Bjørn Nørgaard at blive sat på hold, men som dagene gik, 
voksede frustrationen. Bjørn Nørgaard var ikke den eneste kunstner, der 
havde mødt modstand fra museet. Poul Gernes havde fået nej til at udstille 
en masse Citroën-biler i skulpturparken, og nu var der også problemer med 
hans gratis softicemaskine og hans bådebyggeri. De danske kunstnere på 
udstillingen, Bjørn Nørgaard, Peter Louis Jensen, Poul Gernes og Per 
Kirkeby, gik i rundkreds og diskuterede opildnet situationen. De var vrede 
over, at Knud W. Jensen var taget til Paris for at mødes med Marc Chagall, 
mens de var efterladt med »et par museumsinspektører«, der ikke kunne træffe 
beslutninger. </i></p><p><i class=" bl-elem">Aviserne kunne samtidig berette, at Danmarks første rockere, De Vilde 
Engle, truede med at ville rasere udstillingen. </i></p><p/></div></div></body></html>
