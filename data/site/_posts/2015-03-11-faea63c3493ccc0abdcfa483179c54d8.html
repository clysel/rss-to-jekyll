---
layout:     post
title: 	    "Koda savner kvindelige komponister"
post_author:	    
post_date:	    Wed, 11 Mar 2015 15:03:38 +0100
post_site:	    politiken.dk 
post_link:	    http://politiken.dk/kultur/musik/ECE2582384/koda-savner-kvindelige-komponister/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Trods nogle års indsats spiller kvinderne fortsat en begrænset rolle i den 
danske musikbranche. 
</p><p>
Blot 17 procent af medlemmerne i komponisternes sammenslutning Koda er 
kvinder, viser de nyeste tal fra 2014. 
</p><p>
Allerede i 2011 blev der sat fokus på den skæve kønsfordeling i rapporten 
’Kønsbalancen i rytmisk musik’. Dengang lød fordelingen: 2.159 kvinder og 
10.440 mænd hos Koda. Nu siger tallene, at der er 3.441 kvinder og 16.315 
mænd registreret. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/mad/ECE2576244/kvinderne-ud-af-koekkenet-i-gastronomien-styrer-maendene-stadig/">Kvinderne ud af køkkenet: I 
gastronomien styrer mændene stadig</a></p><p>
Og den skævvridning skal der ændres på, bedyrer formanden i Koda’s bestyrelse, 
Niels Mosumgaard. 
</p><p>
»Tallene er ikke gode, men det er desværre en afspejling af musikbranchen i 
det hele taget. Musikbranchen er åbenbart en mandebranche historisk set, og 
det er en tradition, vi vil lave om på«, siger Niels Mosumgaard. 
</p><p>
»For det kan ikke være sandheden, at det kun er mænd, som kan komponere musik, 
mens kvinderne er forbrugere. Det er en underlig skævvridning, og vi er nødt 
til at gøre noget ved det«. 
</p><h3>
En gammel tradition 
</h3><p>
Ifølge musikdebattør Henrik Marstal skal man gøre op med en tradition, der går 
flere hundrede år tilbage. Han nævner salmebogen og højskolesangbogen som 
eksempler på den mandlige dominans blandt komponister. 
</p><p>
»At skrive musik har altid været en mandlig beskæftigelse. Komponisterne i 
1800-tallet var næsten udelukkende mænd, og hvis man kigger i både den 
danske salmebog og højskolesangbogen, er repræsentationen af kvinder 
uhyggelig lav«, siger Henrik Marstal, der selv er musiker og komponist. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2578359/litteraturredaktoeren-findes-der-kvindelige-forfattere/">Litteraturredaktøren: Findes 
der kvindelige forfattere?</a></p><p>
Han kalder den manglende diversitet for problematisk, fordi det betyder, at 
der er mange ting i kunsten, der går tabt. Ligesom han mener, at samfundet 
stadigvæk lettere accepterer en boheme-livsstil hos mænd: 
</p><div class="art-quote article-box">
<p class="quote"/>
<blockquote>
<p class="quote-txt">
Det ligger stadigvæk lidt i kortene, at kvinder ikke kan gå og fjumre
</p>
<p class="sender">
Henrik Marstal, musikdebattør 
</p>
</blockquote>
</div><p>
»Musikskrivning er også forbundet med en boheme-tankegang, hvor man ikke tager 
en uddannelse, men i stedet hygger sig med at spille i et band. Hele den 
kultur har mænd lov til at praktisere, mens det stadigvæk ligger lidt i 
kortene, at kvinder ikke kan gå og fjumre«.</p><p>
Rapporten ’Kønsbalancen i rytmisk musik’ fra 2011 viste, at der på de 
musikalske grundkurser var 82 procent drenge, mens de studerende på Rytmisk 
Musikkonservatorium for 81 procents vedkommende var mænd. 
</p><p>
Tendensen kunne også ses hos pladeselskaber, bookere, undervisere på 
musikuddannelserne og anmeldere på dagbladene. 
</p><h3>
Kvinder spilles mindre 
</h3><div class="art-quote article-box">
<p class="quote"/>
<blockquote>
<p class="quote-txt">
Da jeg selv udgav mit soloalbum i 2008, studsede jeg for første gang over, at 
alle, jeg ringede til, var mænd
</p>
<p class="sender">
Marianne van Toornburg, komponist 
</p>
</blockquote>
</div><p>
Ikke nok med at der er få kvindelige komponister, de nyeste tal hos Koda viser 
også, at kvinderne bliver spillet mindre end mænd. Mens kvinderne altså 
udgør 17 procent af Koda’s medlemmer, får de en andel på 13 procent af de 
penge, der udbetales via Koda.</p><p>
Det skyldes ifølge Henrik Marstal, at musikbranchen domineres af mandlige 
bookere på spillesteder og pladeselskaber. 
</p><p>
»Der er en fordel ved at være mand, fordi man bliver spillet relativt mere på 
grund af de mange mandlige poster. Det vil sige bookerne, spillestederne, 
pladeselskaberne og radiostationerne har en tendens til at prioritere musik 
af mænd lidt højere«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/cd-beat/ECE2578740/den-staedige-blondine-vender-staerkt-tilbage-med-faengende-popalbum/">Den stædige blondine vender 
stærkt tilbage med fængende popalbum</a></p><p>
Det billede genkender den kvindelige komponist Marianne van Toornburg: 
</p><p>
»Da jeg selv udgav mit soloalbum i 2008, studsede jeg for første gang over, at 
alle, jeg ringede til, var mænd«, siger hun. 
</p><h3>
Workshops for unge piger 
</h3><p>
Van Toornburg har især haft fokus på skævvridning blandt musikere og har 
blandt andet været med til at oprette en workshopserie, Pop Pilot, specielt 
rettet mod at få pigerne i alderen 13-16 år til at gribe elguitaren. Hun 
mener, at årsagen til problemet er, at unge piger meget tidligt dropper at 
spille musik, mens drengene bliver ved. 
</p><p>
»På disse workshops har pigerne ikke nogen drenge at konkurrere med, og det 
giver et tryggere miljø, hvor de tør kaste sig ud i ting, som måske ikke 
lykkes. Drenge har ofte lettere ved bare at stikke guitarstikket i 
forstærkeren og risikere at fejle«, siger Marianne van Toornburg, 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2578284/fem-kvinder-her-er-kvindesagens-stoerste-sejre---og-haengepartier/">Fem kvinder: Her er 
kvindesagens største sejre - og hængepartier</a></p><p>
Pop Pilot holder musiklejre i efterårsferien og er inspireret af den svenske 
sommermusikkoloni Popkollo, der opstod i 2003 som en reaktion på det 
begrænsede antal kvinder i musikbranchen i Sverige. 
</p><p>
Koda har været med til at etablere Pop Pilot, og ifølge formanden Niels 
Mosumgaard vil der gå nogle år, før effekten kan mærkes på kønsfordelingen i 
musikbranchen. 
</p><p class=" bl-elem">
»Der er langt op til at få udgivet noget, når man er 13-14 år, men det er 
vejen at gå«. 
</p>	
</div>
</div></body></html>
