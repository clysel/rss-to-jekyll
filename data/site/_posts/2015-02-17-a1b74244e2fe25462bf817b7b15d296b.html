---
layout:     post
title: 	    "Sportsdøgnet: Spanske La Liga-klubber efterforskes for matchfixing"
post_author:	    
post_date:	    Tue, 17 Feb 2015 23:02:14 +0100
post_site:	    politiken.dk 
post_link:	    http://politiken.dk/sport/ECE2549863/sportsdoegnet-spanske-la-liga-klubber-efterforskes-for-matchfixing/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold:</b> Tirsdag aftens to ottendedelsfinaler i Champions League endte 
begge uafgjort. Chelsea fik 1-1 i Paris, hvor PSG's Cavani udlignede 
briternes føring ved Ivanovic. Og Bayern München fik 0-0 med hjem fra 
ukrainske Lviv, hvor Shakhtar Donetsk var modstanderen. Her blev gæsternes 
Alonso udvist. Onsdag aften spiller Schalke-Real Madrid og Basel-Porto.
</p><p><b>Matchfixing:</b> Espanyol og Osasuna afviser, at de i sidste sæson havde 
aftalt at spille uafgjort i næstsidste spillerunde. Det efterforskes i 
øjeblikket, om der var tale om matchfixing i kampen mellem Espanyol og 
Osasuna i sidste sæsons Primera Division, skriver flere spanske medier 
tirsdag. Begge fodboldklubber afviser nogen form for matchfixing. 
</p><p><b>Fodbold:</b> Marokkos fodboldforbund appellerer det afrikanske 
fodboldforbunds (CAF) beslutning om at udelukke landet fra at deltage i 
Africa Cup of Nations i 2017 og 2019 til den internationale sportsdomstol 
(CAS). Marokko frabad sig i november at være vært for de afrikanske 
mesterskaber i år af frygt for ebolasmitte. 
</p><p><b>Fodbold:</b> Liverpool må undvære den serbiske kantspiller Lazar Markovic i 
de kommende 1/16-finaler mod Besiktas i Europa League, da han har modtaget 
fire spilledages karantæne. Skulle Liverpool avancere til kvartfinalerne, så 
bliver det også uden 20-årige Markovic' deltagelse. Serberen er blevet 
straffet for at slå ud efter FC Basels Behrang Safari i en kamp på Anfield i 
efteråret. (Ritzau) 
</p><p><b class="ext-link">Tennis: </b>Caroline Wozniacki er klar til 3. runde i Dubai efter <a href="http://politiken.dk/sport/tennis/ECE2550250/wozniacki-vinder-en-sejtraekker-i-tredje-forsoeg/">en 
2 timer og 41 minutter lang kamp mod Samantha Stosur, som danskeren vandt 
4-6, 6-1, 7-5</a> . 
</p><h3 class="tvheader">Wozniacki måtte slide i langt over to en halv time</h3>
<p/><p><b class="ext-link">Fodbold: </b>Kasper Hjulmand har ingen kommentarer til <a class="embeddedlink" href="http://politiken.dk/sport/fodbold/ECE2549790/mainz-sparker-hjulmand-ud/">sin 
fyring i Mainz.</a>J»Jeg lukker ned de næste tre dage, hvor jeg tager 
væk med familien«, meddeler Hjulmand til DR Sporten. 
</p><p><b>Fodbold: </b>Ofrene for weekendens terrorattentater vil blive mindet, når 
Superligaen genoptages i den kommende weekend. Der vil blive afholdt et 
minuts stilhed i de seks kampe, der indledes med FC Nordsjælland-Randers FC 
på fredag. Lørdag spiller Silkeborg-Esbjerg, søndagens kampe er 
Sønderjyske-Hobro, FC København-FC Vestsjælland og AaB-Brøndby og 
mandagskampen er FC Midtjylland-OB. 
</p><p><b>Tennis:</b> 2. runde i Dubai blev endestationen for den tidligere 
verdensetter, serberen Jelena Jankovic (verdens nummer 21), der tabte 6-3, 
6-1 til spanieren Bargine Muguruza. Ana Ivanovic, Agnieszka Radwanska, Carla 
Suarez Navarro og Alize Cornet er seedede spillere, der er videre til 3. 
runde, hvor franske Cornet møder vinderen af Caroline Wozniacki-Samantha 
Stosur, der mødes ved 13-tiden. 
</p><p><b>Fodbold:</b> Den tidligere superligatopscorer Thomas Dalgaard er vendt hjem 
til OB fra Heerenveen med et brækket ribben og når derfor ikke at blive klar 
til forårets første to kampem, mod topholdene FC København og FC 
Midtjylland. 
</p><p><b class="ext-link">STATUS</b><a class="embeddedlink" href="http://politiken.dk/sport/fodbold/ECE2531570/dansk-overblik-tilgang-og-afgang-i-superligaen/">Tilgang og afgang i Superligaen</a></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/H_ndbold_kvinder_EM_914117w.jpg" alt="" border="0"/><span class="caption"><span class="f-img-caption">FARVEL. 
</span>Til sommer forlader også 22-årige Louise Burgaard Viborg. Foto: Lars Poulsen (arkiv)</span></span></p><p><b>Håndbold:</b> Så har den sjette profil meddelt sin afsked med Viborgs 
kvindelige ligahold. Efter to år i klubben følger Louise Burgaard efter 
sæson Chana Masson, Mette Gravholt, Maria Fisker, Sanja Damnjanovic og 
Isabelle Gulldén væk fra klubben. 
</p><p><b>Tennis: </b>Når Caroline Wozniacki ved middagstid i dag indleder 
WTA-turneringen i Dubai er det uden chance for at avancere på 
verdensranglisten, hvor hun er nummer 5. Til gengæld har Ana Ivanovic (nr. 
6) og Agnieszka Radwanska (nr. 9) muligheden for at overhale danskeren. 
Wozniackis kamp mod Samantha Stosur kan følges i liveopdatering på 
Politiken. 
</p><p><b class="ext-link">Fodbold:</b> Kasper Hjulmand blev den sjette Bundesliga-træner, der blev 
fyret i denne sæson, da <a class="embeddedlink" href="http://politiken.dk/sport/fodbold/ECE2549790/mainz-sparker-hjulmand-ud/">Mainz i dag meddelte, at 
den skiller sig af med danskeren.</a></p><p><b>Ishockey:</b> Frans Nielsen scorede til 2-0 med sin 11. træffer i 
indeværende NHL-sæson og stod for oplægget til 5-3-scoringen, men New York 
Islanders tabte alligevel lokalopgøret mod New York Rangers med 6-5. Lars 
Eller vandt derimod 2-0 med Montreal Canadiens over Detroit, og Jannik 
Hansen stod for en enkelt assist, da Vancouver Canucks vandt 3-2 over 
Mennesota Wild. 
</p><p><b>Golf:</b> For anden gang bliver David Love III kaptajn for det amerikanske 
Ryder Cup-hold i 2016. Den 50-årige, der også var kaptajn i 2012, blev 
officielt præsenteret på tirsdag, mener Golf Channel at vide. 
</p><p class=" bl-elem"><b class="ext-link">Fodbold:</b> Med <a href="http://politiken.dk/sport/fodbold/ECE2549565/manchester-united-afvaerger-fa-cup-fadaese/">Manchester 
Uniteds udesejr på 3-1 over Preston</a>, der var foran 1-0, er 
programmet for FA Cup-kvartfinalerne på plads: Liverpool-Blackburn, 
Bradford-Reading, Manchester United-Arsenal, Aston Villa-West Bromwich. 
</p>	
</div>
</div></body></html>
