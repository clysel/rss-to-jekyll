---
layout:     post
title: 	    "Det kribler i magnetmandens lillefinger"
post_author:	    
post_date:	    Mon, 02 Mar 2015 20:24:20 +0100
post_site:	    politiken.dk 
post_link:	    http://politiken.dk/viden/ECE2569608/det-kribler-i-magnetmandens-lillefinger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når 28-årige Dann Berg slentrer hen ad New Yorks gader på vej til arbejde, 
mærker han sommetider en let kildren i lillefingeren, når metroen passerer 
under ham. Det samme sker, når han tager plads på sit kontor og bøjer sig 
ned under skrivebordet for at tænde arbejdscomputeren. 
</p><div class="art-fakta article-box">
<h4 class="">
Biohacker #2</h4>
<p class="fakta-body" data-buildingblock="embedded_factboxlink">
Kroppen forbedres, og defekter udbedres, mens avancerede laboratorieforsøg 
samtidig foretages på køkkenbordet. Biohacking er biologi udsat for 
hackeretik, hvor videnskab og teknologi udvikles uden for 
forskningsinstitutioner. Viden sætter i ny serie fokus på frontløberne.
</p>
</div><p/><p>
Og det er der en forklaring på, om end den ikke kan kategoriseres som 
naturlig. For syv år siden fik Dann Berg den for nogle vanvittige idé at få 
et magnetimplantat opereret ind i spidsen af lillefingeren for at kunne 
interagere med en verden, der ikke kan ses med det blotte øje. 
</p><p>
Og så simpel er forklaringen faktisk. 
</p><p>
»Der er ikke mange situationer, hvor jeg kan benytte det rent praktisk, det er 
i virkeligheden mere af interesse. Det giver mig mulighed for at kommunikere 
med en ellers usynlig verden, og så minder det mig om, at der eksisterer 
kræfter, som vi ikke kan mærke med vores fem sanser«, fortæller den 28-årige 
it-manager: 
</p><p>
»Den magnetiske kraft er noget, som vi ved eksisterer, men det er ikke noget, 
vi kan røre, og det giver magneten mig mulighed for«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2450247/farveblind-jeg-skulle-overtale-en-laege-til-at-bore-lidt-i-mit-kranium/">Farveblind: »Jeg skulle 
overtale en læge til at bore lidt i mit kranium«</a></p><p>
Dann Berg skulle beslutte sig for, hvilken finger der skulle åbnes med 
piercerens nål og for fremtiden være magnetisk. Højre hånd var udelukket, 
for det er den, han bruger mest. Efter længere tid, hvor Dann Berg var 
særligt opmærksom på, hvilken finger han brugte mindst, faldt valget på 
venstre hånds lillefinger. 
</p><p>
En magnet i et lille fint silikonelag blev placeret under huden på 
lillefingeren, og med ét kunne han mærke magnetiske kraftfelter. 
</p><h3>
Folk bliver chokerede 
</h3><p>
Når han en sjælden gang imellem bevæger sig ud i New Yorks pulserende 
natteliv, hænder det, at han drager nytte af sine alternative evner til at 
imponere andre. 
</p><h3 class="tvheader"/>
<div class="tvplayer">
<p class="tvplayer-container" data-tvarticle-id="2566527">
</p>
<p class="art-imgdesc clip-source">
Kilde: politiken.tv / Foto og klip: Mikkel Stoumann Fosgrau
</p>
</div><p/><p>
»De fleste mennesker får et chok, når jeg for eksempel bruger det som 
festtrick. Hvis jeg for eksempel sidder på en bar og snakker med nogle 
venner, kan jeg godt finde på at løfte små lette metalliske ting med 
lillefingeren til andres store benovelse. Men det er de færreste, der er 
tilfredse med mit svar, når jeg fortæller dem, hvorfor jeg har fået det 
lavet«, fortæller han og glæder sig over, at han i sin tid fik en magnet ind 
i kroppen snarere end nyere computerteknologi. 
</p><p>
»Det, jeg godt kan lide ved at have et magnetimplantat, er, at en magnet 
aldrig bliver overhalet af ny teknologi. Jeg ville aldrig få en computerchip 
sat ind i hånden, fordi teknologien om fem år vil være hundrede gange bedre 
end det, du har siddende i kroppen nu. Når du køber en smartphone, kan du 
bytte den ud, så snart der kommer en, der er nyere og bedre, men så let er 
det altså ikke at udbytte en computerchip, som du har siddende i kroppen. 
Der er en anden form for forpligtelse. En magnet ændrer sig ikke, og den vil 
være den samme om 10 år«.
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/dann-berg_917433w.jpg" alt="" border="0"/><span class="caption"><span class="f-img-caption">Magnetimplantat. 
</span>Dann Berg håber, at der kommer klare restriktioner inden for biohacking, som man kender det fra tatoverings- og piercingindustrien.</span></span></p><p>
Man skulle tro, at en magnet i kroppen ville føre til en mærkbar forandring, 
men alligevel er det noget, han ofte glemmer. Selv når han får opfordringen 
’fortæl noget unikt om dig selv’, kan Dann Berg godt have fortrængt den 
lille metalgenstand, han har siddende i fingeren. 
</p><p>
Magnetimplantatet i Dann Bergs krop er ikke synderligt kraftigt, hvorfor han 
også er begrænset til blot at samle papirklips og andre lette ting op. 
Derudover vil en kraftigere magnet også kunne sætte både kreditkort og 
computere ud af spil, hvis den skulle komme for tæt på. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/viden/ECE2512524/halvdoev-opfinder-kan-hoere-dit-traadloese-netvaerk/">Halvdøv opfinder kan høre dit 
trådløse netværk</a></p><p>
Alligevel kan Dann Berg løbe ind i et problem, hvis hans krop en dag skal 
skannes med en MR-skanner, for så skal magneten skæres ud. 
</p><h3>
Bliver aldrig mainstream 
</h3><p>
Selv om kropsudsmykning i form af tatoveringer og piercinger med visse 
forbehold også kan gå ind under kategorien biohacking, tvivler Dann Berg på, 
at magneter og computerchips nogensinde opnår den samme status. Særligt 
fordi de fleste vil have svært ved at forene sig med tanken om at skulle 
have et fremmedlegeme inde i sin egen krop. 
</p><p class=" bl-elem">
»Jeg synes, det er vigtigt, at folk gør det og forsøger sig med biohacking, 
fordi det kunne udvikle sig i en meget interessant retning i fremtiden, men 
jeg tror aldrig, det ender med at blive mainstream, som tatoveringer og 
piercinger er i dag. Hvis det skal blive mainstream, skal det ikke 
involvere, at man skal skæres i for at få for eksempel en magnet ind under 
huden«, siger den 28-årige amerikaner, der samtidig håber, at der i 
fremtiden kommer klare restriktioner på området. 
</p>	
</div>
</div></body></html>
