---
layout:     post
title: 	    "Opgøret med kullet tager fart i Frankrig"
post_author:	    
post_date:	    Wed, 13 May 2015 22:07:07 +0200
post_site:	    politiken.dk 
post_link:	    http://politiken.dk/oekonomi/gloekonomi/ECE2667322/opgoeret-med-kullet-tager-fart-i-frankrig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00936/_____Intet_navn_____936041w.jpg" alt="Tegning: Jørn Villumsen"/></div>
<p class="caption ">
<span class="f-img-caption">Tegning:</span> Jørn Villumsen
</p>
</div>
<p>
I flere generationer var kullet med til at skabe Frankrigs rigdom, og det gav 
arbejde til hundredtusindvis af mennesker i og omkring minerne fra nord til 
syd. 
</p><p>
I dag er kun de pyramideformede slaggebjerge i Nordfrankrig tilbage. 
Atomkraften leverer hovedparten af landets energi, men investeringerne i kul 
er aldrig taget af. 
</p><p>
For ude i verden er kul en god forretning af den enkle grund, at omkring 40 
pct. af verdens samlede energi stammer fra kul. Franske banker og 
kapitalfonde investerer fortsat i miner og alle aspekter af den fossile 
industri rundtomkring i verden. 
</p><p>
Men tendensen er ved at vende efter pres fra miljøorganisationer og politiske 
grupperinger samt det forhold, at Paris bliver vært for FN's klimatopmøde 
senere på året. 
</p><p>
Et bemærkelsesværdigt udtryk for den udvikling kom, da bystyret i Paris i 
marts vedtog en erklæring, som tager afstand fra »investeringer i sektorer, 
som bidrager til klimaændringer«. Det betyder bl.a., at byens fond til 
støtte af kunst og kulturelle aktiviteter ikke må investere i selskaber, som 
for eksempel driver kulminer og elværker drevet af kul. 
</p><h3>
Et symbolsk skridt 
</h3><p>
Ifølge den canadiske journalist, forfatter og miljøforkæmper Naomi Klein er 
der tale om et vigtigt symbolsk skridt. Hun står sammen med partiet De 
Grønne i Paris bag initiativet, som kommer, efter at Seattle og San 
Francisco har taget et lignende skridt. 
</p><p>
Partierne bag det parisiske initiativ, Socialistpartiet, Kommunistpartiet og 
De Grønne, som sammen styrer hovedstaden, forsøger at gå videre ved at rejse 
spørgsmål om de franske pensionskassers investeringer. 
</p><p>
Den statsligt kontrollerede pensionskasse for offentligt ansatte, som råder 
over omkring 230 mia. kr., bliver med jævne mellemrum hængt ud for dårlig 
administration og uetiske investeringer, herunder i aktiviteter, som er 
direkte skadelige for miljøet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/fasttrack/ECE2661508/udviklingen-i-energisektoren-gaar-den-forkerte-vej/">Udviklingen i energisektoren 
går den forkerte vej</a></p><p>
Det skal der gøres op med, mener partiet De Grønne. En af partiets ledende 
skikkelser, den tidligere udviklingsminister Pascal Canfin, peger for 
eksempel på, at administratorerne af visse store kapitalfonde allerede er 
ved at begrænse investeringer i den fossile energisektor eller helt afvikle 
dem, for kullet bliver mindre og mindre rentabelt. 
</p><p>
»Mellem konferencen i København i 2009 og den kommende i Paris vil prisen for 
et solcellepanel være delt med mere end fire«, konstaterer han. »Disse 
ressourcer er ved at blive billigere end de fossile. Efter 2020 og med 
udsigt til en aftale i Paris vil det blive endnu tydeligere«. 
</p><h3>
Kul er stadig aktuelt 
</h3><p>
En rækker banker og investeringsselskaber følger langsomt, men sikkert den 
samme logik. 
</p><p>
Ganske vist investerer de fortsat i fossil energi trods deres reklamekampagner 
om grønne profiler, konstaterer internetavisen slate.fr. i en analyse. Og 
ifølge organisationen Oxfam bidrog de franske banker til finansieringen af 
den fossile sektor med omkring 215 mia. kr. i perioden 2005-14. 
</p><p>
Ngo’er som Banktrack og Fairfinance konstaterer også, at franske banker 
fortsat investerer i kuldrevne værker overalt i verden, lige fra Polen til 
Sydafrika. Men flere banker peger samtidig på, at de interesserer sig stærkt 
for udvikling af grøn energi, som de støtter økonomisk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2471757/udvalg-mere-frihed-vil-gavne-groen-omstilling/">Udvalg: Mere frihed vil gavne 
grøn omstilling</a></p><p>
Kullets tid er dog langtfra ovre. De ældre kuldrevne kraftværker i f.eks. 
Tyskland er ved at lukke, men nye, renere og mere effektive kommer til. 
</p><p>
Det statsejede franske selskab GDF-Suez deltager i opførelsen af et nyt 
kraftværk i Rotterdam, som skal fungere med kul og biomasse, mens et værk i 
Wilhelmshafen – som GDF-Suez også bidrager til – bliver kuldrevet. 
</p><p>
Det samme gælder en række værker i Polen og Sydkorea, hvor franske Alstom 
leverer turbiner, og selv franske Areva, der opfører og driver 
atomkraftværker overalt i verden, deltager i udviklingen af kulkraftværker 
med ringere forurening end hidtil. 
</p><h3>
Kullets dødskamp 
</h3><p>
Optimisterne blandt ngo’erne og de grønne partier i Tyskland og Frankrig mener 
trods alt, at der er tale om den fossile energis svanesang. 
</p><p>
Ifølge den store amerikanske miljøorganisation Sierra Club overstiger antallet 
af lukkede kulkraftværker i verden antallet af nye med 22 pct. i perioden 
2003-14. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/2050/energi/ECE2632428/nye-eu-krav-til-kulkraftvaerker-bliver-slappere-end-kinas-krav/">Nye EU-krav til kulkraftværker 
bliver slappere end Kinas krav</a></p><p>
Men kullets dødskamp er langtrukken. I Frankrig lovede præsident François 
Hollande i 2012 at udfase en række ældre atomkraftværker til fordel for nye. 
Men opførelsen af atomkraftværker af den nyeste generation trækker ud 
grundet store tekniske vanskeligheder. 
</p><h3>
Opgør om a-kraft 
</h3><p>
Imens stiger røgen fortsat op fra de kuldrevne elværker i og uden for 
Frankrig, hvilket er med til at øge spændingerne mellem det regerende 
Socialistparti og De Grønne, som sidste år valgte at trække sig ud af 
regeringen. 
</p><p>
»Vi bliver nødt til at planlægge opførelsen af en ny generation af reaktorer 
til erstatning for de gamle, når de ikke længere kan moderniseres«, sagde 
miljø- og energiminister Ségolène Royal i januar. Hun mener også, at 
atomkraften er nødvendig, hvis Frankrig skal leve op til kommende klimamål. 
</p><p>
Det var en ren krigserklæring til ngo’erne og De Grønne. 
</p><p class=" bl-elem">
»Miljøministeren glemmer helt den vedvarende energi. Det er her, vi skal 
investere som alternativ til kullet og atomkraften«, lød det fra De Grønnes 
leder, Emmanuelle Cosse. 
</p>	
</div>

</div></body></html>
