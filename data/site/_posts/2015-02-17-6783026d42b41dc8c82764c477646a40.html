---
layout:     post
title: 	    "Politiet ophæver afspærring på Østerbro"
post_author:	    
post_date:	    Tue, 17 Feb 2015 09:19:11 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2549796/politiet-ophaever-afspaerring-paa-oesterbro/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Politiet afspærrede her til morgen Krudttønden på Østerbro, fordi der var 
blevet afleveret et mistænkeligt brev ved kulturhuset. 
</p><p>
Politiet havde tilkaldt hærens ammunitionseksperter til området ved 
Krudttønden, hvor et debatmøde med den svenske tegner Lars Vilks lørdag blev 
angrebet. Det skriver Ritzau. 
</p><p>
Området blev afspærret, og en større politiaktion sat i gang. 
</p><p>
»Der er modtaget et brev, som på baggrund af weekendens begivenheder er 
skønnet mistænkeligt. Det er vi ved at undersøge nærmere«, siger vagtchef 
Henrik Stormer fra Københavns Politi til tv2.dk. 
</p><p>
»Der er ikke nogen konkret trussel i brevet, men det er skønnet til at være 
mistænkeligt«, siger han. 
</p><h3>
Kampklædt politi på stedet 
</h3><p>
Over 30.000 danskere mødte i går aftes op til mindehøjtideligheden ved netop 
Krudttønden for at vise deres respekt for de dræbte ved weekendens angreb i 
København. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/danmark_tv/ECE2549571/dokumentation-30000-danskere-til-mindeaften/">Dokumentation: 30.000 danskere 
til mindeaften</a></p><p>
Ifølge Ritzau står der i brevet, som er afleveret til kulturhuset, nogle 
budskaber, som trækker tråde til lørdagens attentat, hvor en 55-årig mand 
blev skudt og dræbt og hvor tre betjente blev såret, forklarer Københavns 
Politi. 
</p><p>
»Her er kampklædte politibejente. Jeg kan se i hvert fald tre betjente med 
maskingeværer. De har afspærret et stort område på begge sider af 
Krudttønden, og lige nu er en ammunitionsrydder i gang med at få udstyr på, 
blandt andet en grøn dragt og en hjelm med visir. Samtidig stimler 
nysgerrige folk sammen, og her er både franske, norske og engelske medier, 
som dækker det«, siger Politikens udsendte reporter på stedet. 
</p><p>
»Krudttønden: Undersøgelse pågår. Info følger snarest muligt«, skriver 
Københavns Politi på Twitter. 
</p><p class=" bl-elem">
Klokken 09.53 meddeler politiet, at man nu har ophævet afspærringen. 
</p>	
</div>
</div></body></html>
