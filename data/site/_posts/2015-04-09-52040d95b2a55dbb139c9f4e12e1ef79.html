---
layout:     post
title: 	    "R vil hæve pensionsalder hurtigt"
post_author:	    
post_date:	    Thu, 09 Apr 2015 22:46:41 +0200
post_site:	    politiken.dk 
post_link:	    http://politiken.dk/indland/politik/ECE2622307/r-vil-haeve-pensionsalder-hurtigt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Folk, der i dag er i slutningen af 50’erne, skal ikke som planlagt kunne se 
frem til at gå på folkepension som 67-årige. 
</p><p>
De må vente et år mere – til de er 68 år. 
</p><p>
Sådan lyder forslaget fra den radikale leder, økonomi- og indenrigsminister 
Morten Østergaard, der dermed lægger op til at fremrykke en væsentlig del af 
den såkaldte velfærdsaftale fra 2006. 
</p><h3>
»Markant bidrag«
</h3><p>
Den levetid, vi danskere i fremtiden kan forvente, ser nemlig ud til at stige 
mere, end politikerne regnede med dengang. Faktisk med et år. 
</p><p>
»Jeg anerkender, at det her er et meget væsentligt spørgsmål, og derfor synes 
jeg også, det er rimeligt at komme med forslaget på den her side af et valg. 
Men alternativet er ikke at gøre ingenting«, lyder det fra Morten 
Østergaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2450096/laengere-levetid-faar-regeringen-til-at-haeve-pensionsalder/">Længere levetid får regeringen 
til at hæve pensionsalder</a></p><p>
Han tilføjer, at manøvren vil give et »markant bidrag« til at få Danmark på 
ret økonomisk kurs og ud af den såkaldte hængekøjeproblematik, som økonomer 
ellers forudser på lang sigt for dansk økonomi. 
</p><p>
»Hvis vi gør det her, så beder vi folk, der vitterligt kan, om at blive ved 
med at arbejde et ekstra år, og så har vi arbejdet os ud af problemerne. 
Ellers skal vi spare os ud af problemerne eller beskatte os ud af 
problemerne«, siger Østergaard. 
</p><h3>
Udskyder for folk i 50'erne 
</h3><p>
Ifølge Velfærdsaftalen fra 2006 og den efterfølgende Tilbagetrækningsreform 
fra 2011 vil folkepensionsalderen i 2022 være steget til 67 år. 
</p><p>
På grund af forventningerne om en stadig stigende levealder er det derudover 
aftalt, at pensionsalderen efterfølgende skal stige yderligere i takt med en 
højere levealder. 
</p><div class="art-quote article-box">
<p class="quote"/>
<blockquote>
<p class="quote-txt">
Det er rimeligt at komme med forslaget på den her side af et valg
</p>
<p class="sender">
Morten Østergaard (R) 
</p>
</blockquote>
</div><p>
Dog højst med et år hvert femte år og vel at mærke første gang i 2030, hvor 
pensionsalderen altså dermed kan hæves til 68 år.</p><p>
Men med sit forslag vil Morten Østergaard hæve pensionsalderen med et år 
første gang allerede i 2025. 
</p><p>
»Det betyder, at der er nogle grupper, der kan se frem til, at deres pension 
er udskudt med et år, afhængig af hvordan man faser det ind. Det er dem, der 
er i slutningen af 50’erne«, forklarer Morten Østergaard. 
</p><h3>
Uenighed i forligskredsen
</h3><p>
For at forslaget kan blive til virkelighed kræves dog opbakning fra partierne 
i forligskredsen. 
</p><p>
Finansminister Bjarne Corydon (S) er ikke begejstret. »Det mest naturlige er 
at gøre det, man har aftalt og varslet«, siger Corydon, der erklærer 
meldingen for forudsigelig, fordi der er tale om »en radikal grundholdning«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE1168635/analyse-danmark-faar-den-hoejeste-pensionsalder/">Analyse: Danmark får den 
højeste pensionsalder</a></p><p>
Finansordfører Peter Christensen (V) fastslår, at »vi står ved den aftale, vi 
har indgået, og ønsker ikke at lave om på den«, mens også DF-formand 
Kristian Thulesen Dahl er afvisende: 
</p><p>
»Vores udgangspunkt er ikke at gå videre end det, vi har aftalt«. 
</p><p class=" bl-elem">
Den konservative formand, Søren Pape Poulsen, afviser til gengæld »bestemt 
ikke« forslaget. 
</p>	
</div>

</div></body></html>
