---
layout:     post
title: 	    "Økonomer er begejstrede over rekordbeskæftigelse - men prisfald kan stoppe festen"
post_author:	    
post_date:	    Fri, 27 Feb 2015 11:06:48 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2564411/oekonomer-er-begejstrede-over-rekordbeskaeftigelse---men-prisfald-kan-stoppe-festen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den danske beskæftigelse fór i vejret i 2014. Det vækker begejstring hos 
økonomer, for det kan være tegn på, at vi er på vej ud af krisen. 
</p><p>
»Det er nogle meget positive tal. Vi har set en rigtig flot udvikling på 
arbejdsmarkedet det seneste år«, siger Erik Bjørsted, chefanalytiker i 
Arbejderbevægelsens Erhvervsråd (AE). 
</p><p>
Alene fra november til december 2014 kom der 4.000 flere lønmodtagere på det 
danske arbejdsmarked, viser den seneste opgørelse fra Danmarks Statistik, 
som blev offentliggjort i går. I løbet af hele 2014 steg antallet af 
lønmodtagere med 30.500, og det betød, at der ved nytår var godt 2.586.100 
lønmodtagere på det danske arbejdsmarked. 
</p><p>
Det er det højeste antal i fem år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2564267/beskaeftigelsen-naar-sit-hoejeste-niveau-i-fem-aar/">Beskæftigelsen når sit højeste 
niveau i fem år</a></p><p>
Også hos Cepos ser man med glæde på stigningen, som man forventer, vil 
fortsætte: 
</p><p>
»Den meget lave rente og tilsvarende lave oliepris er med til at få 
privatforbruget til at stige. For danskerne får mere rum i 
husholdningsbudgettet, når de ikke skal bruge så mange penge på varmeregning 
og benzin«, siger cheføkonom og vicedirektør Mads Lundby Hansen. 
</p><h3>
Færre nye stillinger 
</h3><div class="art-quote article-box">
<p class="quote"/>
<blockquote>
<p class="quote-txt">
I visse af de gældsplagede lande ser vi faldende priser, og det må for guds 
skyld ikke sprede sig
</p>
<p class="sender">
Erik Bjørsted, AE 
</p>
</blockquote>
</div><p/><p>
Men økonomernes arme er ikke så højt oppe, at de ikke hurtigt kan komme ned 
igen. 
</p><p>
»Når vi ser på eksempelvis jobdatabasen Jobindex, kan vi se, at antallet af 
nyopslåede jobs er løjet af. Det er en reminder om, at privatforbruget 
stadig mangler endnu et skub, for at tendensen vil fortsætte«, siger Erik 
Bjørsted fra AE. 
</p><p>
Og bl.a. risikoen for faldende priser kan komme til at mindske kraften på det 
skub: 
</p><p>
»I visse af de gældsplagede lande ser vi faldende priser, og det må for guds 
skyld ikke sprede sig«, siger Erik Bjørsted, og understreger, at den lave 
inflation i Danmark og resten af Euroområdet kan vende til deflation og 
dermed støt faldende priser. 
</p><p>
Sker det, vil danskerne begynde at udskyde deres forbrug, fordi de kan få 
varerne billigere i morgen, og det vil sætte en stopklods for jobfremgangen, 
siger han. 
</p><h3>
Privatforbruget udgør halvdelen af BNP 
</h3><p>
Den frygt deler Mads Lundby Hansen fra Cepos ikke. Men han er enig i, at det 
særligt er udefrakommende tendenser, der kan true det danske privatforbrug: 
</p><p>
»Hvis der kommer en ny konflikt a la krisen i Ukraine eller en genopblusning 
af eurokrisen, kan det medføre, at forbrugerne igen bliver forsigtige. 
Usikkerhed giver øget opsparing og mindre privatforbrug«, siger han og 
fortsætter: 
</p><p>
»Privatforbruget tegner sig for halvdelen af det danske bruttonationalprodukt. 
Så hvis det står stille, trækker det væksten ned«. 
</p><p>
Både i Cepos og AE deler man dog troen på, at pilen vil fortsætte med at pege 
opad: 
</p><p class=" bl-elem">
»Jeg tror helt klart, at beskæftigelsen vil fortsætte med at stige, men jeg 
kan ikke udelukke, at der kommer noget, som får luften til igen at gå ud af 
ballonen«, siger Erik Bjørsted fra AE. 
</p>	
</div>
</div></body></html>
