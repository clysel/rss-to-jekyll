---
layout:     post
title: 	    "I Nepal tør de stadig ikke gå indenfor efter skælvet"
post_author:	    
post_date:	    Sun, 26 Apr 2015 22:50:46 +0200
post_site:	    politiken.dk 
post_link:	    http://politiken.dk/udland/ECE2644179/i-nepal-toer-de-stadig-ikke-gaa-indenfor-efter-skaelvet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Duh-dyh-dyyyyyyyyt«. 
</p><p>
Lyden af nedbrudt telefonnetværk rammer stadig trommehinderne, når man prøver 
at komme igennem til folk i Nepal. Lørdag formiddag blev landet ramt af det 
største jordskælv i 80 år, og hele søndag kæmpede frivillige stadig for at 
redde folk ud af ruinerne. 
</p><div class="art-fakta article-box">
<h4 class="">
Sådan kan du støtte ofrene for jordskælvet</h4>
<div class="fakta-body" data-buildingblock="embedded_factboxlink">
<p><b>Folkekirkens Nødhjælp: </b></p><p>
Sms GIV150 til 1277 og støt med 150 kroner. Du kan også støtte via deres <a class=" bl-elem" href="https://www.noedhjaelp.dk/fknshop/userregister?flow=donation_katastrofe">hjemmeside</a></p><p><b>Dansk Røde Kors: </b><br/><br/>
Sms Nepal til 1250 og støt med 150 kroner. Du kan også støtte via deres <a class=" bl-elem" href="http://www.rodekors.dk/">hjemmeside</a></p><p><b>Red Barnet:</b><br/><br/>
Sms KATASTROFE til 1277 og støt med 150 kroner. Du kan også støtte via deres <a class=" bl-elem" href="https://www.redbarnet.dk/stoet.aspx?ID=3313">hjemmeside</a></p><p><b>Mellemfolkeligt Samvirke/Action Aid </b><br/><br/>
Sms MS150 til 1919 og støt med 150 kroner. Du kan også støtte via deres <a class=" bl-elem" href="http://www.ms.dk/stoet-nepal">hjemmeside</a></p><p class=" bl-elem"><b>Unicef </b><br/><br/>
Sms ALARM til 1919 og støt med 150 kroner eller ring på 90 56 56 99. Du kan 
også støtte via deres <a href="http://unicef.dk/nepal">hjemmeside</a>. </p>
</div>
</div><p>
I nogle få minutter får telefonen en skrattende forbindelse til Roger Hodgson, 
landedirektør for Red Barnet i Nepal: </p><p>
»Situationen er slem. Alle de ældre huse og især der, hvor de fattige bor, er 
blevet smadret«, når han at fortælle, inden han kortvarigt falder ud. 
</p><p><b class="ext-link">INTERAKTIV GRAFIK:</b><a class="embeddedlink" href="http://politiken.dk/udland/ECE2643837/interaktiv-grafik-jordskaelvet-i-nepal-i-tal/">Jordskælvet i Nepal i tal</a></p><p>
Telefonforbindelsen frustrerer også Roger Hodgsons danske kollegaer: 
</p><p>
»Forestil dig, hvor svært det er at styre en katastrofesituation, når 
telefonnettet er nede det meste af tiden«, fortæller Jonas Keiding Lindholm, 
der er vicegeneralsekretær i Red Barnet. 
</p><p>
Han har hele dagen kæmpet med at nå igennem til kollegaer i Nepal. Når han i 
nogle få minutter får forbindelse til dem, fortæller de ligesom Roger 
Hodgson om »desperation og kaos«. Ved redaktionens deadline var det 
officielle dødstal nået over 2.500, men både Jonas Keiding Lindholm, Roger 
Hodgson og nepalesiske myndigheder forventer, at antallet af døde vil stige 
til det dobbelte. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/Nepal_Earthquake_931194y.jpg" alt="" border="0"/><span class="caption"><span class="f-img-caption">Nødhjælp. 
</span>Nepaleserne er dybt afhængige af nødhjælp efter gårsdagens jordskælv</span></span></p><p>
»Der er endnu ingen, der har været tæt på jordskælvets epicenter, fordi det 
ikke er til at komme frem. Der er mange landsbyer, der ikke har fået hjælp 
endnu, så antallet kan stige meget«, forklarer Jonas Keiding Lindholm. 
</p><p>
Der er dog også rigeligt at tage sig af i landets hovedstad Kathmandu, »hvor 
man kæmper for at grave folk ud«, mens tid er, for ifølge Jonas Keiding 
Lindholm har man kun et vindue på 72 timer efter skælvet til at redde liv. 
</p><h3>
Rystet af efterskælvene 
</h3><p>
Da telefonen genvinder forbindelsen til Roger Hodgson, fortæller han om den 
»angst«, der præger Nepal. Det første jordskælv, der ramte 7,8 på 
Richter-skalaen, har skabt så stort et ryk, at jorden skal justere sig 
tilbage på plads. Derfor blev Nepal i løbet søndag ramt af flere efterskælv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2643772/derfor-ramte-jordskaelvet-netop-nepal/">Derfor ramte jordskælvet netop 
Nepal</a></p><p>
»Folk er usikre og traumatiserede. De er bange for at gå indenfor igen på 
grund af usikkerheden. Vi prøver at skabe ly til både dem, der har mistet 
deres bolig, og dem, der ikke tør gå indenfor«, fortæller Roger Hodgson. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/Nepal_Earthquake_931195y.jpg" alt="" border="0"/><span class="caption"><span class="f-img-caption">Udendørs. 
</span>Folk tør ikke gå indenfor</span></span></p><p>
Jonas Keiding Lindholm fortæller efterfølgende, at heller ikke 
nødhjælpsarbejderne tør opholde sig indenfor, selv om Red Barnets kontor er 
jordskælvssikret. 
</p><p>
»Forestil dig så et 6-årigt barn, der ikke har oplevet noget lignende før. De 
har de sidste 36 timer haft et kontinuerligt mareridt«, forklarer Jonas 
Keiding Lindholm. Mens det i mange tilfælde er fornuftigt nok at opholde sig 
ude i det åbne, når efterskælvene rammer, er der situationer, hvor det 
skaber problemer. Det gælder især hospitalerne, der har brug for et sterilt 
miljø til at operere patienter. 
</p><p>
Hospitalerne i Nepal er dog så overbelagte, at man – af nød og ikke frygt – 
behandler folk udendørs. Samtidig har hospitalerne svært ved at få adgang 
til vand. I Nepal findes det normalt ikke i rindende form, men bliver 
leveret af tankbiler, der kører rundt og uddeler det. 
</p><p>
»Problemet er, at de ikke kan komme frem lige nu på grund af byens tilstand«, 
siger Jonas Keiding Lindholm og forklarer, at det samme problem gælder 
benzin. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/Nepal_Earthquake_931193y.jpg" alt="" border="0"/><span class="caption"><span class="f-img-caption">Vandvogn. 
</span>En gruppe nepalesere står i kø til vandvognen i en af de teltlejre, der er blevet sat op efter jordskælvet fik mange hjem til at styrte sammen.</span></span></p><p>
»Normalt har man generatorer, der tager over, når strømmen går, men nu har man 
ikke noget benzin til dem«. 
</p><p class=" bl-elem">
Jonas Keiding Lindholm forventer, at omkring 50.000 vil være såret efter 
jordskælvet, mens et par millioner vil være berørt på anden vis og have brug 
for alt fra genhusning til behandling af skader. De bliver førsteprioritet i 
morgen aften, når vinduet for at redde folk i ruinerne lukker, og 
telefonerne forhåbentligt er åbne. 
</p><p class="art-ext-other">

</p>	
</div>

</div></body></html>
