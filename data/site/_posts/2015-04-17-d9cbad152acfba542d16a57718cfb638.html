---
layout:     post
title: 	    "Yahoo ændrer Microsoft-aftale for at få mere kontrol med internetsøgninger"
post_author:	    Adam Fribo
post_date:	    Fri, 17 Apr 2015 06:26:38 +0000
post_site:	    www.version2.dk 
post_link:	    http://www.version2.dk/artikel/yahoo-aendrer-microsoft-aftale-faa-mere-kontrol-med-internetsoegninger-144053?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Yahoo har ændret sin samarbejdsaftale med Microsoft for at blive en større spiller på markedet for internetsøgninger.</p>

<p>Det skriver <a href="http://www.wsj.com/articles/yahoo-microsoft-amend-search-agreement-1429190924">The Wall Street Journal</a>.</p>

<p>Den reviderede aftale giver Yahoo frihed til at prioritere og vise sine egne søgeresultater og reklamer i 49 procent af søgningerne på foretaget på pc'er og i alle søgninger på smartphones og tablets.</p>

<p>Den originale aftale fra 2009 dikterede, at Microsofts søgemaskine, Bing, skulle levere søgeresultaterne til Yahoo, mens Yahoo var ansvarlig for annoncesalg til søgninger hos begge virksomheder.</p>



<p>Den tiårige aftale indebar, at vilkårene kunne revideres efter fem år, hvilket altså nu er tilfældet.</p>

<p>Microsoft vil levere 51 procent af søgeresultater og annoncer til Yahoo frem til 2020, hvor aftalen udløber.</p>

<p>I November 2014 vandt Yahoo en sejr på markedet, da virksomheden tog googles plads som standard-søgemaskine i webbrowseren Firefox.</p>
  </section>

      </div></body></html>
