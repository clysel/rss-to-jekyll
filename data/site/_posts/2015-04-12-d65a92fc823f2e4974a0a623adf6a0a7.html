---
layout:     post
title: 	    "Populære kæderestauranter kører uden overenskomst"
post_author:	    
post_date:	    Sun, 12 Apr 2015 14:31:47 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2622947/populaere-kaederestauranter-koerer-uden-overenskomst/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er blevet kaldt for den store madrevolution. De seneste år er et hav af 
restauranter ejet af den samme person dukket op på den københavnske 
madscene. Fænomenet er blevet kendt som serie- eller kæderestauranter. 
</p><p>
Madklubben og Cofoco har været frontløbere i revolutionen og er fortsat nogle 
af de største og mest kendte spillere på det nye marked. 
</p><p>
Restauranterne er afsindig populære blandt danskerne, fordi de har gjort det 
muligt at spise ude til billige penge – også på ugens hverdage. Særlig den 
betalelige del er afgørende i deres forretningsmodel. 
</p><p>
Politiken har foretaget en gennemgang af de mest kendte serierestauranter, som 
sammenlagt har 79 restauranter. 
</p><div class="art-quote article-box">
<p class="quote"/>
<blockquote>
<p class="quote-txt">
Der er mange mennesker inden for området, som er på gennemtræk, og det er ikke 
en livskarriere for dem. Derfor kræver de ikke ordnede arbejdsvilkår, og det 
gør det vanskeligt for fagforeningerne at få en overenskomst med kæderne
</p>
<p class="sender">
Henrik Lambrecht Lund,<br/>
lektor ved Roskilde Universitet 
</p>
</blockquote>
</div><p>Kun fire af dem har overenskomst. 
</p><p>
»Det er desværre typisk for restaurationsbranchen, at de ikke har 
overenskomster. Der er mange mennesker inden for området, som er på 
gennemtræk, og det er ikke en livskarriere for dem. Derfor kræver de ikke 
ordnede arbejdsvilkår, og det gør det vanskeligt for fagforeningerne at få 
en overenskomst med kæderne«, siger Henrik Lambrecht Lund, som er lektor ved 
Roskilde Universitet med fokus på arbejdsmarkedet. 
</p><p>
De nyeste tal fra LO viser, at hotel og restaurationsbranchen er den del af 
servicesektoren, som ligger nederst i bunden, når det kommer til at tegne 
overenskomst. 
</p><p>
Tallene kommer fra rapporten 'Danmark 2030 – sammen om lighed og velfærd' fra 
februar 2015, der viser, at under 30 procent af hoteller og restauranter i 
Danmark tegner en OK-overenskomst, mens lidt over 40 procent tegner en ikke 
OK-overenskomst. 
</p><h3>
Unge uden krav er som sigøjnere i branchen 
</h3><p>
Særligt de studerende er en del af forklaringerne på hvorfor, det er 
vanskeligt for fagforeningerne at tegne overenskomst med kæderestauranterne. 
</p><p>
»Det er et klart mønster i branchen, at der er mange studerende. De 
organiserer sig ikke, og derfor er de attraktive at bruge, for 
arbejdsgiveren kan måske undgå omkostninger til arbejdsmarkedspension. De 
som er sigøjnere i branchen – ind og ud«, siger Henning Jørgensen, som er 
professor ved Center for Arbejdsmarkedsforskning på Aalborg Universitet. 
</p><div class="art-fakta article-box">
<h4 class=""/><p>Serierestauranter </p><p>FAKTA </p>
<div class="fakta-body" data-buildingblock="embedded_factboxlink">
<p><b/>Der eksisterer særligt to typer af serielle restauranter i Danmark. Begge typer er kendetegnet ved, at de ejes af den eller de samme personer.</p><p>Den ene type adskiller de enkelte restauranter sig fra hinanden, de har forskellige navne, serverer forskellig slags mad, men har ofte samme hjemmeside.</p><p class=" bl-elem">Den anden type dele ofte navn, reklamerer med at tilhøre samme kæde og har samme koncept, når det kommer til menuen.</p>
</div>
</div><p>Et af de klassiske argumenter i restaurationsbranchen for ikke at tegne 
overenskomst med fagforeningerne har været, at det ikke er muligt at drive 
en succesfuld restaurant i Danmark til danske lønninger. 
</p><p>
Men den begrundelse køber Henning Jørgensen ikke: »Løn handler om det arbejde, 
en person udfører, og ikke om virksomhedens situation. Derfor er det heller 
ikke et argument, som en fagforening kan acceptere«. 
</p><p>
Heller ikke Henrik Lambrecht Lund mener, at den nye garde af serielle 
restauranter kan argumenterer med, at overenskomsterne smadrer forretningen: 
</p><p>
»Det er klart, det er svært at tjene penge, hvis alle er organiseret, for så 
kan man ikke konkurrere på at trykke lønnen og dårlige arbejdsvilkår. Men 
fagforeningerne har måske stærkere regler, end de studerende vil have. En 
studerende vil måske gerne udbytte sig selv. Personen tænker: Jeg vil gerne 
arbejde 60 timer om ugen, når jeg har ferie og tjene nogle ekstra penge. Men 
de andre fastansatte, som er der året rundt, kan ikke holde til at arbejde 
så meget«. 
</p><p>
Gæsterne er tilsyneladende vilde med kæderestauranterne – også de restauranter 
der ikke markedsfører sig under det samme brand, men åbner restauranter med 
hvert deres navn, såsom Kenn Husteds vin- og madbarer Paté Paté, Falernum, 
Bibendum, Panzón m.fl. 
</p><p>
Alene i 2014 åbnede Madklubben fem nye restauranter. En stigning der har bragt 
kæden op på at have samlet 11 restauranter. Ifølge Børsen skabte ejeren af 
Madklubben Anders Aagaard i 2013 et overskud på 11 millioner kroner og en 
egenkapital på 26 millioner kroner. Direktøren for kapitalfonden Maj Invest 
Equity, der står bag sushikæden Sticks’n’Sushi, meddelte i oktober 2014, at 
målet var, at kæden inden for de kommende tre år ville fordoble deres 
omsætning og dermed lande tæt på de 600 millioner kroner. 
</p><p>
Ifølge Henrik Lambrecht Lund er det netop serierestauranterne med deres 
succes, som bør gå forrest i kampen for at skabe ordnede forhold: 
</p><p>
»De her restauranter kan tjene penge uanset hvad - også selv om de betaler 
ordentlig løn og har gode arbejdsvilkår. For det er klart, at hvis du er et 
lille pizzeria, der ikke tjener så meget og ser, at dem i toppen ikke 
betaler overenskomstløn, så tænker du: Hvorfor skal jeg så gøre det? Det 
kunne starte en kædeeffekt, hvis de satte et eksempel«. 
</p><p>
Han ser udviklingen som endnu et skridt mod udhulingen af den danske model. 
</p><h3>
En fagforening i baggrunden 
</h3><p>
Hos 3F i København er man bevidste om, at de studerende bliver flittigt brugt 
i både kæderestauranterne og i resten af restaurationsbranchen. Og de 
erkender, der er mange studerende, som vælger ikke at have overenskomst. 
</p><p>
»Det har været afgørende for os at være tilstede de steder, hvor der er 
medlemmer af vores fagforening, som har henvendt sig og ønsket en 
overenskomst. Vi har rigeligt at tage os af, så det er en prioritering af 
ressourcer fra vores side«, fortæller Bjarne Høpner, som er formand for 
fagforeningen 3F’s afdeling i København, der varetager hotel- og 
restaurationsområdet. 
</p><p><b class="ext-link">ARBEJDSGIVERE:</b><a class="embeddedlink" href="http://politiken.dk/oekonomi/arbejdsmarked/ECE2622958/madimperialist--der-har-bare-ikke-vaeret-behov-for-en-overenskomst-endnu/">Overenskomst er ikke 
lovpligtigtigt i Danmark</a></p><p>
Serierestauranternes hyppigste argumenter for ikke at tegne en overenskomst 
med 3F er blandt andet betaling af arbejdsmarkedspension og ulempetillæg for 
skæve arbejdstider. Tilkaldevagter er et klassisk eksempel på sådan et 
tillæg - en medarbejder bedes stå stand by på for eksempel en lørdag i 
tilfælde af, at restauranten skulle få brug for ekstra hænder. Noget 
indehaverne i princippet bør lønne personen for, der ellers ikke kan holde 
fuldstændigt fri. 
</p><div class="art-fakta article-box">
<h4 class="">
Restauranter med overenskomst - og uden</h4>
<div class="fakta-body" data-buildingblock="embedded_factboxlink">
<p><b>Serie-restauranter uden overenskomst</b></p><p><b>Anders Aagaard (Madklubben)</b></p><p>
Madklubben Bistro-de-Luxe, Madklubben Vesterbro, Madklubben Admiralgade, 
Madklubben Bellevue, Madklubben Steak, Tony's, Grill Royal Kongens Nytorv, 
Grill Royal Tivoli, Gran Torino, Hanzo og Alabama Social.
</p><p><b>Claus Meyer</b></p><p>
The Standard – herunder restauranterne Almanak, Studio og Verandah – samt Nam 
Nam, RADIO og Noma.
</p><p><b>Henrik Yde</b></p><p>
Kiin Kiin, Aroii, Aroii-Dee, Yuma, Dim Sum og Ricemarket
</p><p><b>Jesper Boelskifte</b></p><p>
Le Sommelier, Umami, Mash i København, Mash i Charlottenlund, Mash i 
Københavns Lufthavn, Mash i Rungsted og Mash i Aarhus
</p><p><b>Kenn Husted</b></p><p>
Abendum, Bibendum, Falernum, Panzón, Paté Paté, Bar Moritz og Antidote Vinbar. 
</p><p><b>Kim Rahbek</b></p><p>
Sticks'n'Sushi Nansensgade i København, Sticks'n'Sushi Østerbro i København, 
Sticks'n'Sushi Vesterbro i København, Sticks'n'Sushi i Tivoli Hotel i 
København, Sticks'n'Sushi i Hellerup, Sticks'n'Sushi i Hellerup Nord, 
Sticks'n'Sushi på Frederiksberg, Sticks'n'Sushi i Valby, Sticks'n'Sushi i 
Lyngby og Sticks'n'Sushi i Rungsted.
</p><p><b>Rasmus Oubæk</b></p><p>
Retour Steak København K, Retour Steak Vesterbro, Pluto, Mêlée, Barbie og 
Gorilla.
</p><p><b>Ulrich Dehler og Peter Ahn</b></p><p>
Halifax Frederiksborggade i København, Halifax Larsbjørnstræde i København, 
Halifax Falkoner Plads i København, Halifax Trianglen i København, Halifax 
Vesterbrogade i København Halifax Skolegade i Valby. 
</p><p><b>Torben Klitbo og Christian Lytje (Cofoco)</b></p><p>
Restaurant Cofoco, Scarpetta Islands Brygge, Scarpetta Rantzausgade, The 
Italian, Spuntino, Vespa, Le Trois Cochons, Oysters &amp; Grill, Höst, 
Supermarche og Llama.
</p><p>
De otte take away steder kæden har under navnet Le Marché er ikke talt med.
</p><p><b>Torben Olsen</b></p><p>
Cafe Victor, Fiat, Geist, Ravage, Bistro Boheme og PS Bar &amp; Grill. 
</p><p/><p><b>Restauranter med overenskomst:</b></p><p><b>Claus Meyer:</b></p><p>
Meyers Deli, Gl. Kongevej, Meyers Deli, Godthåbsvej, Meyers Deli, Kgs. Nytorv 
og Meyers Spisehus, Lyngby.
</p><p>
Meyers Kantiner er ikke medtaget i opgørelsen.
</p><p/><p class=" bl-elem"><i class=" bl-elem">Kilder: cvr.dk og restauranternes egne hjemmesider. </i></p>
</div>
</div><p>»Nogle af dem påstår også, det er for dyrt med en overenskomst, 
hvilket vi ikke kan forstå, for McDonald’s i Danmark har overenskomst med 
os. Og de må da siges at have lave priser på maden«, siger Bjarne Høpner. 
</p><p>
Selv om fagforeningen langt fra er enig med restauranternes argumenter, ønsker 
de ikke at starte en konflikt med dem. 
</p><p>
En forklaring på konfliktskyheden kan ifølge arbejdsmarkedsforskeren Christian 
Lyhne Ibsen fra Københavns Universitet skyldes, at 3F har haft flere dårlige 
sager i pressen. 
</p><p>
»Cofoco og Madklubben er jo relativt store virksomheder, og derfor kunne man 
godt forestille sig, at 3F netop ville være interesseret i at lave 
overenskomst med dem. Men hvis 3F ikke har nogle medlemmer i kæderne eller 
meget få medlemmer kan det godt blive svært. 3F har tidligere forsøgt at 
presse Nørrebro Bryghus og restauranterne i Nyhavn til at tegne overenskomst 
med dem, selvom de havde få eller ingen medlemmer der. Det har de lovmæssigt 
ret til, men det gav nogle dårlige sager, fordi de blev anset som en 
tredjepart, der kommer ind og ville regulere løn og vilkår mellem 
virksomheden og nogle arbejdstagere, som måske ikke har bedt dem om at 
komme. Det skadede deres image«, forklarer Christian Lyhne Ibsen. 
</p><p>
Han henviser til, at fagforeningerne også har undladt at gå i konflikt med 
Michelin-restauranterne i Danmark - det til trods for, at de ikke tegner 
overenskomst og er kendte for at have dårlige arbejdsforhold. Ligesom 
madimperierne er stjernestederne nemlig også umådelig populære blandt 
danskerne. 
</p><h3>
Billig løn = billig mad? 
</h3><p>
En ret for 100 kroner, to for 150 kroner og tre for 200. Konceptet på 
Madklubben og mange af Cofoco-kædens restauranter er velkendte – god mad til 
betalelige priser. 
</p><p>
»De har et forretningskoncept, som går på at servere god mad, men alt det 
andet er skåret fra. Og når man siger alt det andet, inkluderer det også, at 
der er en faglært tjener, som kommer og forklarer om vinen eller hvilken 
type pasta, der er tale om. Man har skåret ind til benet og sagt, at det her 
handler om god mad. Og så er det klart, at hvis man, som arbejdsgiver har en 
mulighed for at spare på løn og ansættelsesvilkår, så gør man sandsynligvis 
også det«, siger Christian Lyhne Ibsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2602962/lo-forudser-styrtbloedning-i-medlemsmassen/">LO forudser styrtblødning i 
medlemsmassen</a></p><p>
Det har ikke været muligt at blive gjort bekendt med lønninger og 
ansættelsesvilkår på serierestauranterne. Politiken har været i kontakt med 
to tidligere og en nuværende medarbejder fra to af de otte kæderestauranter 
uden overenskomst, men ingen af dem har ønsket at udtale sig offentligt om 
deres arbejdsforhold. 
</p><p class=" bl-elem">
»Der er mange historier om, at hvis man er kok eller tjener på de eksklusive 
og ikke eksklusive restauranter, kan man komme i bad standing i branchen, 
hvis man prøver at søge fagforeninger eller kritiserer forholdene 
offentligt«, siger Henrik Lambrecht Lund. 
</p>	
</div>

</div></body></html>
