---
layout:     post
title: 	    "Forfatterstafet: »Jeg bærer det jeg har skrevet, som en gift«"
post_author:	    
post_date:	    Mon, 23 Feb 2015 08:26:29 +0100
post_site:	    politiken.dk 
post_link:	    http://politiken.dk/kultur/boger/ECE2557874/forfatterstafet-jeg-baerer-det-jeg-har-skrevet-som-en-gift/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Litteratur og samfund</p>
<div class="fakta-body" data-buildingblock="embedded_factboxlink">
<p>
Den ene forfatter giver den anden ordet i en <b>stafet</b> om meninger og 
sprog. 
</p><p class=" bl-elem">
Næste søndag skriver <b>Liv Sejrbo Lidegaard</b>.
</p>
</div>
</div><p>
Jeg kan sidde og dvæle ved en vinkel mellem fod og skinneben, mens jeg ryster 
på hovedet ad mine egne overgange. 
</p><p>
Jeg undersøger punkter på min krop, for at den ikke skal samle sig. Det er 
morgendis omkring den. Solen står op over et landskab, mig, som ikke kan 
elskes som noget helt. Jeg, den, er gjort af et andet materiale. 
</p><p>
Jeg bærer det jeg har skrevet, som en gift af let selvforagts kærlighed i mit 
kredsløb. Ikke fordi det er rigtigt eller forkert. 
</p><p>
Det er et mantra eller en bøn, for at prøve at afholde mig fra at elske mit 
selv eller andres, på en måde der gør mig trist. 
</p><p>
Selv om jeg tror kærlighed er vigtigt. 
</p><p><b class="ext-link">LÆS LARS FROST' BIDRAG </b><a class="embeddedlink" href="http://politiken.dk/kultur/boger/ECE2547837/forfatterstafet-folk-er-saa-naertagende-naar-det-kommer-til-hunde/">Forfatterstafet: 
»Folk er så nærtagende, når det kommer til hunde«</a></p><p>
Jeg vil gerne undgå at tilkalde en fanfarepige til at stå i døråbningen og 
hylde mig, eller at jeg hylder hende. Ikke fordi fanfarepigen ikke er 
dejlig, som hun er. Hun er ren fanfare, og på den måde gør hun noget muligt. 
Ved at vække formen vækker hun, det der skal vækkes, og tanken om at skulle 
have tøj på gør mig altid opløftet. Der er ikke noget forkert ved en 
fanfarepige, og jeg tilkalder hende gerne. 
</p><p>
Men så har jeg en fornemmelse af, at det at blive opløftet kan virke som en 
glædes mørke. Den opløftende bevægelse som noget trist. Nogle fagter. Kom 
så. Du er skøn. Du har det i dig. 
</p><p><b>Jeg har det i mig</b></p><p>
En mesterinde eller mester er dejlig i sine løse bevægelser og pjattet med så 
bløde/ 
</p><p>
hænder der slår takt 
</p><p>
til en uhørlig 
</p><p>
eller lav musik 
</p><p>
i luften omkring os 
</p><p>
eller et andet sted. 
</p><p>
Toner rammer og stemmer os. Det ville være skønt, hvis en af os virkelig havde 
det vi leger, jeg har i mig i sig. Det er det der gør vores leg ekstatisk. 
</p><p>
Han eller hun udvider vores leg, når vi færdes blandt andre: 
</p><p>
I pausen til et møde taler de om mine fortrin. Det som vi godt ved ikke er 
noget. Men alligevel, meget stærkt, bærer det mig, et menneskeliv. 
</p><p>
For foden af trappen op til mødelokalet, står jeg som i audiens. En tjener 
står længere oppe ad trappen, med det ene ben et par trin højere end det 
andet. 
</p><p>
Han præsenterer mig med spredte arme. Jeg er den enkelte, den lille der tager 
over og stavler mig, skvattende, op på en talerstol inden i mig. Så kan jeg 
læne mig roligt ind over bordet mod mikrofonen og rømme mig i gang. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2550301/velskrivende-debutant-giver-sin-hovedperson-det-belastede-navn-pernille/">Velskrivende debutant giver 
sin hovedperson det belastede navn 'Pernille'</a></p><p>
Sammen kan vi se, tjeneren og jeg, at bare den måde jeg går på er som på 
stylter. 
</p><p>
Bøjet sammen som en gammel dværg står jeg for foden af trappen med sænket 
nakke, min korte periode afsides ude i den stille store skov. Indtil jeg 
beredt løfter hovedet klar til at være med igen, som den jeg er eller er 
blevet. 
</p><p>
Jeg kaster et skævt blik op ad trappen, for at se om der er nogen højere oppe, 
på et højere trin, der ser noget i mig, mit blik, en nedbøjet oldings kæp, 
hæver sig, sænker sig på hans vej ud af skoven. Mod det længere og gode liv. 
</p><p><b>Det er en frihed at kunne hvile i den svale skam over ikke at ha det i mig.</b></p><p>
Henslængt som til porno, kigger jeg på og leger med det uelskværdige ved mig. 
Noget strittende i mig der af skam over allerede at være parat samler et mig 
med røde varme kinder. 
</p><p>
Pirret løber det strittendes væsen, i en fart ned ad en trappe. Halter måske 
for at ha gang i noget specielt, eller lader som om det skal hente et eller 
andet, dets eget eller det der kan blive det. En tabt trøje, et stykke pap 
lidt fugtigt af luften uden for hjemmet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2530143/forfatterstafet-vi-har-brug-for-nogle-bedre-begreber-end-menneske-borger-og-forbruger/">Forfatterstafet: »Vi har brug 
for nogle bedre begreber end menneske, borger og forbruger«</a></p><p>
Det er i hvert fald skønt. 
</p><p>
Der er en dejlig stoflighed i luften i dag, fordi det er tåget. Men jeg bliver 
trist, da jeg ser et par betjente holde tre mænd tilbage. 
</p><p>
Jeg kigger, men synes pludselig, at der er noget meget intimt ved det at blive 
tilbageholdt på åben gade og noget upassende over det at kigge. Det virker 
ikke voldsomt, men aggressivt, hidsigt, arrigt at kigge. 
</p><p class=" bl-elem">
Eller kigge som på en god røv der åbner sig for en. Endelig, efter den har 
været så svær at få hold på og om, viser den sig. 
</p>	
</div>
</div></body></html>
