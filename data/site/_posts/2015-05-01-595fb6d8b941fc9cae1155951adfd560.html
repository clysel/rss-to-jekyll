---
layout:     post
title: 	    "Giuseppe kan det, som dansk fagbevægelse ikke kunne selv"
post_author:	    
post_date:	    Fri, 01 May 2015 14:58:50 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2650064/giuseppe-kan-det-som-dansk-fagbevaegelse-ikke-kunne-selv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvordan en skræddersøn fra Napoli er endt med at skulle op på 1. 
maj-talerstolen i Fælledparken for at tale til tusinder af danskere, kan 
Giuseppe D’Oriano ikke helt forklare. 
</p><p>
For det var egentlig ikke fagpolitiske ambitioner, han havde med sig i bagagen 
fra det sydlige Italien. Og det var faktisk hans danske kone, som sagde, at 
den uddannede landmåler skulle melde sig ind i en fagforening. 
</p><div class="art-quote article-box">
<p class="quote"/>
<blockquote>
<p class="quote-txt">
Du ved, hvordan napolitanere er; så ville de byde mig på middag og gøre alt 
muligt, men de skyldte jo ikke mig noget.
</p>
<p class="sender">
Giuseppe D'Oriano 
</p>
</blockquote>
</div><p>
Det var dengang, han fik jobbet som almindelig jord- og betonarbejder på 
metrobyggeriet i København, kort tid efter at parret valgte et kriseramt 
italiensk arbejdsmarked fra til fordel for det danske. </p><p>
Små fire år senere er Giuseppe D’Oriano blevet en af den slags rollemodeller, 
som LO-fagbevægelsen kanoniserer til en optræden på bevægelsens højeste 
scene. 
</p><p><b class="ext-link">THORNING I 1. MAJ-TALE </b><a class="embeddedlink" href="http://politiken.dk/indland/politik/ECE2651155/thorning-i-1-maj-tale-der-kommer-ikke-et-fikst-og-faerdig-dagpengeforslag/">Der kommer ikke et fikst 
og færdig dagpengeforslag</a></p><p>
For italieneren fra Pozzuoli vest for Napoli har for alvor formået det, som 
den københavnske fagbevægelse har kæmpet allermest med de senere år: Han har 
organiseret de udenlandske metroarbejdere og fået hundredvis til at melde 
sig ind i en fagforening. 
</p><div class="art-fakta article-box">
<h4 class="">
Organisationsgrad </h4>
<h5>
Bevægelsen bløder stadig</h5>
<div class="fakta-body" data-buildingblock="embedded_factboxlink">
<p>
Den overenskomstbærende fagbevægelse har samlet set tabt titusinder af 
medlemmer de seneste 20 år. 
</p><p><b>I 1995</b> organiserede LO, FTF, Akademikerne m.fl. 71 procent af 
arbejdsstyrken. 
</p><p><b>I 2005 </b>var andelen faldet til 68 procent, mens den <b>i 2014</b> ramte 
et nyt lavpunkt på 60 procent. 
</p><p>
Dermed har fagbevægelsen samlet set mistet over 15 procent af sine medlemmer 
på 20 år.
</p><p class=" bl-elem"><i class=" bl-elem">Kilde: LO
</i></p>
</div>
</div><p>
»Jeg hjalp nok med at tænde den første gnist, og det var først og fremmest, 
fordi jeg forstår folkene ude på pladsen. Jeg ved, hvor de kommer fra. De 
danske 3F’ere havde nok haft svært ved at klare dette alene«, siger Giusppe 
D’Oriano, da Politiken møder ham i Fælledparken for at skridte plænen foran 
talerstolen af. </p><p>
Med sit arbejde ved den maskine, som sprøjter cement ud til fæstningen af 
tunnellens betonelementer, havde D’Oriano adgang til at tale med alle, 
fortæller han. 
</p><p>
Oppe i den frie luft traf han alle, der skulle ind og ud ved borehullet. Og 
måske var det den daglige kommunikation, som banede vejen til valget som 
tillidsmand, funderer han. 
</p><h3>
Troede på Giuseppe fra Napoli 
</h3><p>
Dengang var kun 8 procent af den italienske underentreprenør Selis ansatte 
medlemmer af en fagforening. I december var tallet 35 procent, og den 
italienske 3F-tillidsmand anslår optimistisk, at man snart nærmer sig de 45. 
</p><p>
Det blev dog en sag om underbetaling hos en anden underentreprenør, der for 
alvor gjorde Giuseppe D’Oriano uvurderlig for den fagbevægelse, som med 
begrænset succes havde søgt at vinde især de ufaglærte metroarbejderes 
tillid. 
</p><div class="art-quote article-box">
<p class="quote"/>
<blockquote>
<p class="quote-txt">
Når fagforeninger siger til folk fra Syditalien, at de skal smide 650 kroner 
for at melde sig ind, så er folk jo skeptiske. Det er mange penge, når du er 
ufaglært og er vant til at gemme hver en krumme
</p>
<p class="sender">
Giuseppe D'Oriano 
</p>
</blockquote>
</div><p>
Det italienske mandskabsfirma Cipa blev sidste år anklaget for snyd med 
lønningerne. </p><p>
»Flere af de ansatte er fra den samme lille by. De havde hørt, at jeg var 
medlem af fagforeningen, så de spurgte mig, hvad den kunne bruges til. Lige 
så langsomt åbnede de sig. Nogle meldte sig ind, og skridt for skridt blev 
der skabt små grupper, som siden voksede«, husker han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2651254/thornings-dagpenge-melding-faar-blandet-modtagelse-hos-roede-stoetter/">Thornings dagpenge-melding får 
blandet modtagelse hos røde støtter</a></p><p>
Det blev et startpunkt på den faglige voldgiftssag, som i marts endte med, at 
Cipa blev tildelt en danmarkshistorisk stor bod og krav om efterbetaling på 
i alt 22 millioner kroner til dets ansatte. 
</p><p>
»De troede på mig. Giuseppe er fra Napoli, så hvorfor skulle han ville os det 
ondt? Og da de fik de mange penge fra sagen, kunne endnu flere jo se, at det 
nyttede. Du ved, hvordan napolitanere er; så ville de byde mig på middag og 
gøre alt muligt, men de skyldte jo ikke mig noget. Brug pengene fornuftigt 
på jeres familier, og hjælp dem, der har brug for det næste gang, sagde 
jeg«. 
</p><p>
Det er i rollen som mediator mellem den danske faglige kultur og de rumænske 
og syditalienske ansatte, at italieneren mener at have gjort allermest 
nytte. 
</p><h3>
Bruger det stille diplomati 
</h3><p>
»Mange danskere vil måske have svært ved at forstå den mentalitet, der er i 
Italien i dag, herunder hvor stor forskel der er mellem nord og syd. Når 
fagforeninger siger til folk fra Syditalien, at de skal smide 650 kroner for 
at melde sig ind, så er folk jo skeptiske. Det er mange penge, når du er 
ufaglært og er vant til at gemme hver en krumme. De ved jo ikke, at de får 
fradrag i skatten for deres medlemskab«. 
</p><p>
At sejren i Cipa-sagen har givet 3F et gedigent rygstød på metroens 
byggepladser, bekræfter de tørre tal. I 2014 organiserede 3F cirka 100 
udenlandske arbejdstagere på metrobyggeriet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2651384/thorning-sender-finansierings-aben-videre-til-dagpengekommissionen/">Thorning sender 
finansierings-aben videre til dagpengekommissionen</a></p><p>
I april i år var det tal steget til 400, hvilket svarer til en 
organisationsgrad på 30. Blandt Cipas ansatte, som i nogle tilfælde fik 
udbetalt flere hundrede tusinde kroner i efterbetaling som følge af sejren i 
voldgiften, er organisationsgraden nu oppe på 55 procent, siger Giuseppe 
D’Oriano. 
</p><p>
Men det er det stille diplomati snarere end de hævede knoer, der er den 
italienske cementarbejders varemærke, lader han flere gange forstå. 
</p><h3>
Hvorfor er der så få danskere? 
</h3><p>
Og når Giuseppe D'oriano selv er endt med at bruge store dele af sin fritid på 
at organisere medlemmer til 3F, skyldes det først og fremmest en meget 
personlig oplevelse. 
</p><p>
»Når jeg oplever, at folk ikke bliver betalt det, de skal, så går det mig 
meget nært. For jeg husker som lille, at min far havde svært ved at forsørge 
vores familie. Får vi ikke noget at spise i dag? Det er noget af det 
grimmeste, jeg kan forestille mig. De her folk arbejder, så hvorfor bliver 
de ikke betalt ordentligt«, spørger han foran Fælledparkens historiske 
’talersten’, hvor fagbevægelsens spidser i et århundrede holdt deres 1. 
maj-taler. 
</p><p><b class="ext-link">MORTEN ØSTERGAARD </b><a class="embeddedlink" href="http://politiken.dk/indland/politik/ECE2651179/oestergaard-godt-thorning-husker-at-nyt-dagpengesystem-ikke-maa-koste-mere/">Godt Thorning husker, at 
nyt dagpengesystem ikke må koste mere</a></p><p><i class=" bl-elem">Nogle danskere er måske grundlæggende utilfredse med, at der er så mange 
udenlandske arbejdere på metroen? </i></p><p>
»Jeg håber helt ærligt, at der kommer flere danske arbejdere på pladserne, når 
de næste store projekter skal i gang, for det vil styrke de ansattes viden. 
Men man kan jo spørge sig selv, hvorfor de ikke er der i dag. Måske vil de 
ikke leve med at arbejde til lige akkurat mindstelønnen eller i nogle 
tilfælde til det, der har været lavere. Måske er vi i dag ’de sorte’, som 
arbejder for Danmark«, spørger han. 
</p><p><i class=" bl-elem">Hvad kan den danske fagbevægelse lære af det, I har oplevet på metroen?</i></p><p>
»Fagforeningerne skal sørge for at skaffe sig nogle dygtige folk, som kan 
agere mellemled i forhold til de ansatte helt fra starten, når de skal lave 
aftaler med Dansk Byggeri og arbejdsgiveren. Og så skal de prioritere at 
lave kurser for de udenlandske ansatte, så de forstår deres rettigheder. 
Lige nu er 70 procent af dem, der er på kursus i den danske model, rumænere 
og polakker. De udgør en kæmpe del af arbejdskraften i Danmark, og jeg 
håber, at fagbevægelsen fortsætter med at investere i dem. Har de den 
nødvendige viden, bliver det sværere for et firma at misbruge dem«. 
</p><p>
Men selv om fagbevægelsen har et stort ansvar, bør de danske politikere også 
stille krav til arbejdsforhold i kontrakterne på Femern og andre kommende 
byggerier, mener den italienske metroarbejder 
</p><p class=" bl-elem">
»En anden ting, som jeg virkelig er blevet ked af, er, at man har sådan et 
stort byggeprojekt til så mange milliarder, hvor der næsten ikke er unge. De 
er fremtiden, men hvis ikke de lærer det, så kan vi kun hente folk udefra. 
De, der bestiller arbejdet, har et enormt ansvar her«. 
</p>	
</div>

</div></body></html>
