---
layout:     post
title: 	    "Omstridt lovforslag om øgede beføjelser til Center for Cybersikkerhed i høring i ny udgave"
post_author:	    Jakob Møllerhøj
post_date:	    Thu, 23 Apr 2015 08:39:00 +0000
post_site:	    www.version2.dk 
post_link:	    http://www.version2.dk/artikel/omstridt-lovforslag-om-oegede-befoejelser-til-center-cybersikkerhed-i-hoering-152473?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p><a href="http://hoeringsportalen.dk/Hearing/Details/51503">Forslag til lov om net- og informationssikkerhed er sendt i høring</a>. Lovforslaget, der har til formål at fremme net- og informationssikkerheden i samfundet, giver Center for Cybersikkerhed øgede beføjelser i forhold til teleoperatørerne.</p>



<p>Lovforslaget har i en tidligere udgave været <a href="http://www.version2.dk/blog/cfcs-nye-magter-75498">lækket af Version2-blogger Poul-Henning Kamp</a>, hvor det gav anledning til en del debat.</p>

<p>Blandt andet fordi, lovforslaget i den ordlyd, Poul-Henning Kamp offentliggjorde, lagde op til, at CFCS alene ved fremvisning af legitimation - og altså uden retskendelse - skulle have adgang til udbyderes lokaliteter med henblik på indsamling af oplysninger.</p>

<p>Og endvidere fremgik det, at lækkede udkast, at udbyderen skal sikre, at Center for Cybersikkerhed efter anmodning kan få adgang til teleinfrastrukturen.</p>

<p>Begge dele gav blandt andet næstformand for IT Politisk Forening, Jesper Lund, anledning til bekymring for, at borgerne på den måde kunne overvåges uden retskendelse via teleoperatørernes infrastruktur.</p>

<p>I udkastet, der nu er sendt til høring, hedder det ikke længere, at CFCS skal have adgang til udbyderes lokaliteter med henblik på indsamling af oplysninger. I stedet er formuleringen, at CFCS mod behørig legitimation adgang til udbyderes forretningslokaler med henblik på at påse overholdelsen af loven og regler, der er udstedt i medfør af loven.</p>

<p>Og samtidig er det nu specificeret, at Center for Cybersikkerhed ikke i forbindelse med adgang til forretningslokaler kan tilgå kommunikation til, fra eller mellem udbyderens kunder.</p>

<h2>En væsentlig ændring</h2>

<p>Og det glæder umiddelbart Jesper Lund.</p>

<p>»Der er sket en ret væsentlig ændring i lovforslaget, fordi det er præciseret, at Center for Cybersikkerhed ikke på noget tidspunkt vil kunne få adgang til kunders telekommunikation,« siger han.</p>

<p>»Det bliver ikke en hjemmel til at gå ud til teleselskaberne og skaffe sig adgang til kundernes kommunikation.«</p>

<p>Jakob Willer, direktør i teleoperatørernes brancheorganisation Teleindustrien, har også været ude med riven i forbindelse med det lækkede lovudkast, der giver Center for Cybersikkerhed adgang til teleoperatørerne uden en retskendelse. Og bevirker, at CFCS kan kræve at skulle godkende aftaler mellem operatører og leverandører.</p>

<p>I lovforslaget, der nu er sendt til høring, kan der stadig stilles krav om , at Den adgang ser stadig ud til at være der, selvom det nu fremgår af lovudkastet, at udbyderne
skal indsende et endeligt aftaleudkast til Center for Cybersikkerhed umiddelbart forud for
indgåelse af aftalen. Og så lægges der op til, at CFCS stadig kan få adgang til det, der nu kaldes forretningslokaler, med henblik på at på 'at påse overholdelsen af loven og regler, der er udstedt i medfør af loven.' Samme adgang lægges der i forslaget op til, at CFCS skal have kan få til operatørernes samarbejdspartnere.</p>

<p>I begge tilfælde skal det ske på baggrund af et varsel på mindst syv arbejdsdage. I det lækkede udkast, var der ikke angivet et varslingstidsrum.</p>

<p>Til Version2 oplyser Jakob Willer, at han har et møde med medlemmerne af teleindustrien her til eftermiddag, og at han først vil udtale sig, når dette møde har fundet sted.</p>
  </section>

  
      </div></body></html>
