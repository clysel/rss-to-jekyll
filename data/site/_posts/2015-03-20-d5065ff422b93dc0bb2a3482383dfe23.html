---
layout:     post
title: 	    "Skyderiet i Göteborg: Gerningsmænd filmede ofre med mobiltelefoner "
post_author:	    
post_date:	    Fri, 20 Mar 2015 16:54:01 +0100
post_site:	    politiken.dk 
post_link:	    http://politiken.dk/udland/ECE2596240/skyderiet-i-gteborg-gerningsmaend-filmede-ofre-med-mobiltelefoner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den ene åbnede ild. Den anden filmede hele forløbet. 
</p><p>
Sådan forgik det ifølge flere svenske medier, da to personer onsdag aften 
gennemførte et skudattentat på en restaurant i nærheden af Göteborg. To blev 
dræbt og mindst otte såret. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2594131/skyderi-i-gteborg-to-personer-draebt-og-op-mod-15-saarede/">Skyderi i Göteborg: To personer 
dræbt og op mod 15 sårede</a></p><p>
Da de var færdige med at skyde, filmede begge gerningsmænd de dræbte med deres 
mobiltelefoner. 
</p><p>
»Efter skuddene, tog de stille og roligt en mobiltelefon frem og filmede deres 
ofre. Så forsvandt de igen« siger et øjenvidne, der befandt sig i 
restauranten under skyderiet, til avisen <a href="http://www.aftonbladet.se/nyheter/article20497224.ab" target="_blank">Aftonbladet</a> 
. 
</p><h3>
Gerningsmænd bar politi-veste og kranium-masker 
</h3><p>
Det var to maskerede mænd, der under visningen af en Champions League-kamp på spistedet 
Vårväderstorget skød omkring sig med automatvåben. 
</p><p>
Flere vidner har til Aftonbladet fortalt, at gerningsmændene bar 
kranium-masker. 
</p><p>
En af dem var angiveligt også iført en gul politi-vest og råbte »politi«, mens 
de bevæbnede mænd stormede restauranten og skød mod stedets gæster. 
</p><p>
»Det skete så hurtigt. Mig og min ven sad på pub og så kampen i fred. Det 
næste øjeblik hørte jeg skuddene og kastede mig ned på gulvet«, siger en af 
værtshuset gæster til det den svenske avis Göteborgs-Posten. 
</p><p>
Herefter forsvandt gerningsmændene i en rød bil. 
</p><h3>
Dræbte havde ingen forbindelser til bander 
</h3><p>
Politet mener, at skyderiet var et opgør i den igangværende bandekonflikt i 
Göteborg. 
</p><p>
Ifølge svenske medier er politiets teori, at det primære mål for skyderiet var 
en 25-årig mand, der betragtes som en fremtrædende figur i det kriminelle 
miljø i Bispegården, der er et socialt boligbyggeri i området. 
</p><p>
Her har der i flere år været konflikt mellem to rivaliserende bander, ligesom 
området har været plaget af uroligheder og grov kriminialitet. 
</p><p>
Den 25-årige blev dræbt på restauranten. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2594962/skudepisode-er-en-ud-af-hundrede-i-sveriges-naeststoerste-by/">Skudepisode er en ud af hundrede i 
Sveriges næststørste by</a></p><p>
Det andet mål for skudattentatet var angiveligt en nær ven af den 25-årige, en 
anden fremtrædende figur i samme netværk, som netop havde forladt 
restauranten, da de to bevæbnede mænd kom ind. 
</p><p>
Istedet blev det restaurantens dj, en 20-årig ustraffet mand uden forbindelse 
til de kriminelle bander, der blev et tilfældigt offer for skudepisoden. 
</p><p>
I alt 15 mennesker blev såret, hvoraf otte personer blev kørt på hospitalet 
efter at være blevet ramt af kugler eller granatsplinter. 
</p><p>
Det var alle mænd mellem 20 og 60 år, flere af dem uden forbindelse til 
bandekriminalitet 
</p><h3>
Bil beslaglagt og tre mænd varetægtsfængslet 
</h3><p>
Tre mænd er blevet varetægtsfængslet, efter politiet i Göteborg sent torsdag 
aften anholdt dem med våben i en bil. 
</p><p>
Politiet har endnu ikke meddelt, om der er en forbindelse til skudepisoden 
onsdag aften. 
</p><p>
»Det er for tidligt at sige noget om det«, siger politiets talsmand Christer 
Fuxborg til Göteborgs-Posten, og han skal nu sammenligne de beslaglagte 
våben med undersøgelserne fra restauranten. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2595766/politiken-i-gteborg-du-skal-vise-respekt-vores-ven-er-doed/">Politiken i Göteborg: »Du skal 
vise respekt. Vores ven er død« </a></p><p>
Mændene blev anholdt på mistanke om groft tyveri, ligesom en af dem også er 
blevet afhørt i sagen om skudepisoderne. 
</p><p>
»Det skyldes, at han muligvis kan give oplysninger om sagen«, siger Christer 
Fuxborg ifølge Göteborgs-Posten.<b/></p><p class=" bl-elem">
Også en bil er blevet beslaglagt, og ifølge politiet »anses den for lovende i 
undersøgelsen«, skriver Göteborgs-Posten videre. 
</p>	
</div>
</div></body></html>
