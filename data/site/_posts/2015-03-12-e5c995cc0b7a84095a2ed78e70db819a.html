---
layout:     post
title: 	    "Til kamp for damp: E-cigaretbrugere stormer sundhedsministeren "
post_author:	    
post_date:	    Thu, 12 Mar 2015 10:08:10 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2582925/til-kamp-for-damp-e-cigaretbrugere-stormer-sundhedsministeren/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lige nu ligger der over 500 henvendelser til sundhedsministeren på 
Folketingets hjemmeside. De kommer alle fra ’dampere’, brugere af 
e-cigaretter, der er utilfredse med et nyt lovforslag fra sundhedsminister 
Nick Hækkerup (S), som på mange punkter vil ligestille de elektroniske 
cigaretter med almindelige tobakssmøger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2556888/regeringen-vil-forbyde-e-cigaretter-til-unge/">Regeringen vil forbyde 
e-cigaretter til unge</a></p><p>
»Det kan godt være, at e-cigaretterne ikke ligefrem er sunde, men jeg har fået 
det så meget bedre, efter jeg skiftede til dem«, skriver en e-cigaretbruger 
blandt andet i sin henvendelse. 
</p><p>
For hende og mange andre har e-cigaretten været afgørende for, at de er holdt 
op med at ryge tobak. Og netop derfor mener de, at det er en fejl at 
sidestille dem med almindelige cigaretter. 
</p><h3>
E-cigaretter under rygeloven 
</h3><p>
Lovforslaget er for nyligt er sendt i høring, og det kommer på baggrund af et 
EU-direktiv om tobak, og lægger på mange måder op til at ligestille 
e-cigaretter med almindelige smøger. 
</p><p>
Det gælder både reguleringen af markedet og salg til mindreårige, ligesom der 
kommer et forbud mod at reklamere for produkterne, som vi kender fra 
almindelige cigaretter. Og så vil e-cigaretter komme til at høre under lov 
om røgfri miljøer, bedre kendt som rygeloven, og dermed blive forbudt til 
indendørs brug på offentlige steder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2189477/e-cigaretter-boer-ikke-bruges-til-rygestop/">E-cigaretter bør ikke bruges 
til rygestop</a></p><p>
Det er Dansk e-Damper Forening, DADAFO, der har opfordret til de mange 
henvendelser til Sundhedsudvalget. I foreningen er de utilfredse med 
lovforslaget af flere årsager. Blandt andet fordi de nye lovkrav betyder, at 
meget af udstyret til ’dampning’ bliver gjort ulovligt, fortæller 
foreningens formand Kim Dabelstein Petersen. Derudover er man imod, at lægge 
e-cigaretterne ind under rygeloven. Det mener man er forkert signalværdi. 
</p><p>
»Vi vil ikke være med i rygeloven. E-cigaretten er for mange af os et for 
ryge-afvænningsprodukt. Og hvis de kommer under rygeloven, sender det 
signalet om, at det er lige så farligt som cigaretter. Og dermed kan det 
komme til at lyde som om, at der ikke er grund til skifte til e-cigaret, og 
det mener vi jo, der er«, siger formand Kim Dabelstein Petersen. 
</p><p>
Andre dele af lovforslaget er man dog for i DADAFO. De er overordnet glade for 
reguleringen af markedet, der vil give sikrere produkter, og for 
aldersbegrænsningen. 
</p><h3>
DADAFO: e-cigaretter ændrer folks liv 
</h3><p>
Kim Dabelstein Petersen har opfordret de cirka 1000 medlemmer i DADAFO om at 
sende en beretning om deres personlige forhod til e-cigaretter til 
Folketingets Sundhedsudvalg for at vise, hvor vigtig og personlig en ting 
e-cigaretten er for damperne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2061361/undersoegelse-afsloerer-kraeftrisiko-ved-e-cigaretter/">Undersøgelse afslører 
kræftrisiko ved e-cigaretter</a></p><p>
»Det er menneskers liv, vi taler om. E-cigaretter er i mange tilfælde det, der 
får folk helt væk fra tobakken. Vi kunne mærke utilfredsheden blandt 
medlemmerne, og derfor kom vi med opfordringen: skriv til Sundhedsudvalget! 
Fortæl dem, at det handler om helt almindelige mennesker«, siger Kim 
Dabelstein Petersen. 
</p><p>
Han håber, at henvendelserne vil få Sundhedsministeren til at revidere 
lovforslaget, så der sker en langsom indfasning af reglerne for 
dampe-udstyret, sådan at det eksisterende udstyr ikke med ét bliver 
ulovligt. Derudover ønsker man ikke, at e-cigaretter skal ind under 
rygeloven, men at dampeudstyret får sin egen seperate lovgivning. 
</p><p class=" bl-elem">
Går loven igennem, træder de nye regler for e-cigaretter i kraft 1. november i 
år. 
</p>	
</div>
</div></body></html>
