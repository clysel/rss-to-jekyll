---
layout:     post
title: 	    "Twitter kan være lækkerbisken for Google"
post_author:	    
post_date:	    Tue, 14 Apr 2015 18:54:00 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2627878/twitter-kan-vaere-laekkerbisken-for-google/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da Hillary Clinton forleden annoncerede sit kandidatur til Det Hvide Hus blev 
hendes besked på Twitter om, at »hverdagens amerikaner har brug for en 
champion« set af tre millioner – inden for den første time. 
</p><p>
På et tidspunkt blev hendes navn nævnt 7.000 gange i minuttet på det sociale 
netværk, der siden lanceringen i 2006 er blevet en af verdens mest populære 
af slagsen med 288 millioner aktive brugere hver måned. 
</p><p>
Så ingen tvivl: Twitter har fat i noget. Og i denne uge steg aktiekursen på 
baggrund af nye spekulationer om, at flere andre selskaber er interesserede 
i at købe den lille blå fugl, hvis anslåede værdi er omkring 234 milliarder 
kroner. I denne omgang startede analytikersitet hos briefing.com. 
</p><p>
En mulig salgspris kan meget vel ligge et godt stykke over den nuværende 
værdi, muligvis det dobbelte, vurderer flere analytikere. Til sammenligning 
købte Facebook i 2013 den fremadstormende besked-tjeneste WhatsApp for 135 
milliarder kroner. 
</p><p>
Twitter vil ikke kommentere på spekulationerne, der blandt andet går på 
it-mastodonten Google som mulig køber. Og det er ikke første gang, at der 
spekuleres i et muligt salg, og at Google nævnes som mulig bejler. 
</p><p><b>Google-chef: Min største fejl... </b></p><p>
Det amerikanske selskab bag søgemaskinen af samme navn har haft enorm succes 
med selskabets søgemaskine og e-mail. Men flere forsøg på at skabe et 
socialt netværk er aldrig rigtig lykkes – først Orkut, så Google Buzz og 
senest Google+, der er blevet betegnet som lidt af et flop. 
</p><p>
Ikke mindst fordi, at Google allerede har en enorm base af registrerede 
brugere på Google Mail, som betyder, at selskabet har end god bund at bygge 
videre på. 
</p><p>
Google »kan kun se med misundelse« på Twitter, siger digital analytiker 
Charles Arthur fra Storbritannien, der i 2012 udgav bogen ’Digital Wars: 
Apple, Google, Microsoft and the Battle for the Internet’. 
</p><p>
I toppen af Google har bestyrelsesformand Eric Schmidt da også erkendt, at han 
har sovet i timen. 
</p><p>
»...den største fejl, jeg begik, var ikke at foregribe stigningen i fænomenet 
sociale netværk«, sagde han i december 2013 til Bloomberg News, og satte sin 
ære på spil: 
</p><p>
»Det er ikke en fejl, vi begår igen«. 
</p><p><b>Mobilen i centrum </b></p><p>
De sociale medier er særligt interessante, fordi det er et godt marked for 
reklamer på mobiltelefoner. Et stigende antal mennesker bruger mere og mere 
tid på deres mobil, hvor særligt apps får opmærksomheden. 
</p><p>
For et socialt medie med egen app som Facebook, Instagram og Twitter er det en 
positiv udvikling, mens det er lidt af en udfordring for Google, når ikke 
trafikken foregår i almindelige browsere, forklarer Charles Arthur. 
</p><p>
»Det handler om, hvor folk bruger deres tid. Folk bruger 80 procent af deres 
tid på mobilen i apps«, siger han. 
</p><p><b class="ext-link">LÆS MERE</b><a class="embeddedlink" href="http://politiken.dk/forbrugogliv/digitalt/internet/ECE2253672/naesten-samtlige-13-aarige-er-paa-sociale-medier/">Næsten samtlige 13-årige er på 
sociale medier</a></p><p>
Twitter kan altså supplere Googles forretning. Men overvejelser om et køb må 
nødvendigvis også handle om, hvor Twitter kan være henne om 5-10 år. 
</p><p>
Her er et af de store spørgsmål, hvorvidt Twitter er i stand til at udvide 
antallet af brugere – ikke mindst de aktive af slagsen. I USA og Europa har 
det sociale netværk haft relativ stor succes. Men nu gælder det Indien, 
Latinamerika og andre områder uden for USA.
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/virksomheder/ECE2200937/twitters-foerste-regnskab-skuffer-der-mangler-brugere/">Twitters første regnskab skuffer: 
Der mangler brugere</a></p><p class=" bl-elem">
Og så selvfølgelig: Hvem siger, at Twitter nødvendigvis er interesseret i at 
sælge... 
</p>	
</div>

</div></body></html>
