---
layout:     post
title: 	    "Tysk kemilærer er viralt hit blandt elever"
post_author:	    
post_date:	    Sat, 07 Mar 2015 20:23:18 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2577174/tysk-kemilaerer-er-viralt-hit-blandt-elever/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
To hf-kursister peger hver sin smartphone mod Günther Schmidt. Han står med en 
lille rektangulær plade med flere små fordybninger. I nogle af dem er der 
gul, blå og rød væske. Han forsøger at løfte pladen lidt op mod ansigtet, 
uden at væskerne løber ud. 
</p><p>
Cecilie Mortensen tager et billede.
</p><p>
»Der er ikke meget Günther med på det billede«. 
</p><p>
Hun tager et nyt, hvor kemilæreren spærrer øjnene helt op i det øjeblik, 
telefonen tager billedet. 
</p><p>
»Ej, du kigger ikke på mig«, siger den anden kursist. 
</p><p>
Endnu et billede bliver taget. 
</p><p>
»Du kommer med i min rapport«, siger Cecilie Mortensen begejstret.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2575275/rekordmange-har-indstillet-en-laerer-til-politikens-undervisningspris/">Rekordmange har indstillet en 
lærer til Politikens Undervisningspris</a></p><p>
Men det er der nu intet nyt i. Hun tager ofte billeder af ham, når hf-holdet 
fra KVUC i København laver forsøg i laboratoriet, og lige så ofte ryger 
billedet direkte ind i en rapport. 
</p><p>
Günther Schmidt stiller sig gerne op foran kameraets linse, når eleverne vil 
tage billeder. Det afslører to Facebook-fansider, som nogle af hans 
tidligere og nuværende elever har dedikeret til deres underviser. Her er der 
flere billeder, hvor han poserer med kemiudstyr eller elever. 
</p><p>
På selvsamme side opfordrede en af hans nuværende kursister, Paloma Alves, 
til, at gruppens medlemmer indstillede Günther Schmidt til Politikens 
Undervisningspris.
</p><p>
»Jeg tænkte bare, hvorfor ikke indstille Günther? Og så syntes jeg, at alle de 
andre også skulle være med på den. Man kan jo se, at de tidligere elever 
stadig skriver om ham, og at de savner at have ham. Så det var fedt, at de 
også var ivrige efter at indstille ham«, siger hun.
</p><p>
Indtil videre har 75 skrevet en personlig indstilling af ham til prisen. 
</p><p>
»Men der er jo flere inde på gruppen. Jeg må hellere lige høre, om der er 
nogen, der ikke har stemt«, konstaterer Paloma Alves.
</p><h3>
Undervisning på dansk og tysk
</h3><p>
»Gut, er vi ved at være der?«, spørger Günther Schmidt, da dagens kemilektion 
begynder.
</p><p>
Han fortæller eleverne, at de skal lave et forsøg, hvor de skal måle 
forskellige væskers pH-værdi. 
</p><p>
»Sæt i gang«, siger han højt og lader et klap på begge lår være startskuddet 
til opgaven. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2559807/saadan-indstiller-du-en-laerer-til-politikens-undervisningspris/">Sådan indstiller du en lærer 
til Politikens Undervisningspris </a></p><p>
Han har tysk accent, og til tider sniger der sig også tyske ord eller hele 
sætninger ind i talestrømmen. Han er opvokset i Sønderjylland og er ud af en 
tysk familie. 
</p><p>
»Jeg spørger altid, om folk kan tale tysk. Der er en af kursisterne her, der 
næsten er flydende. Hvad med dig?«, spørger han Politikens udsendte og 
gentager spørgsmålet på tysk. 
</p><p>
Han underviser også i sproget. Bare ikke lige i øjeblikket. Der er nemlig mere 
mangel på kemilærere end på tysklærere, som han siger. 
</p><p>
Günther Schmidt har undervist gymnasie- og hf-elever i godt 15 år. Og i 
øjeblikket er han yderst tilfreds med at undervise de lidt ældre hf-elever, 
der typisk er i starten af 20’erne og opefter.
</p><p>
»Forskellen er selvfølgelig, at de er mere modne og målrettede. Her kan jeg 
sige: »Nu laver vi den her opgave«, og så gør de det. I en 1. g -klasse 
kunne man sige det 10 gange«, siger han. 
</p><p>
»Men det kan også være svært med de ældre, for der dukker andre problemer op. 
Så er det måske 10 år siden, de sidst gik i skole. Og derfor skal de øve sig 
i at blive undervist igen«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2565408/claus-meyer-om-laerer-han-var-en-soejle-af-baade-kritik-og-kaerlighed/">Claus Meyer om lærer: »Han var 
en søjle af både kritik og kærlighed«</a></p><p>
»Hov«, udbryder han.
</p><p>
En af kursisterne har skubbet sine beskyttelsesbriller op i panden. Han beder 
hende på både dansk og tysk om at tage dem på igen.
</p><p>
»Jeg går lidt bananas med briller«, siger han. 
</p><p>
Han har oplevet en pige, der fik en væske i øjet – og det har han ikke lyst 
til skal gentage sig. Af samme grund har han været ude for at måtte smide 
elever ud af klasselokalet, fordi de ikke lige havde lyst til at have 
brillerne på. 
</p><p>
Men det hører nu til sjældenhederne. 
</p><p>
»Det vigtigste er, at der bliver grinet i hver time. De skal have det sjovt. 
Og jeg skal også have det sjovt«, griner han. 
</p><h3>
Niveauforskel mærkes ikke
</h3><p>
Efter at forsøgene i laboratoriet er afsluttet, går holdet ind i et 
tilstødende klasselokale. Her fortæller Tobias Skov Larsen, Christian 
Skovgaard og Morten Poulsen, at det gode ved kemilæreren er, at han formår 
at fange alle typer elever med sin faglighed og spøjse humor.
</p><p>
»Der er jo et stort spænd mellem dem, der er bedst og dårligst til kemi. Men 
man mærker det bare ikke her«, siger Tobias Skov Larsen.
</p><p>
Christian Skovgaard mener, at det er tydeligt, at Günther Schmidt gør meget 
for, at alle er med.
</p><p>
»Alle tør sige noget i hans timer«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2563428/skoleledere-kan-ogsaa-indstilles-til-politikens-undervisningspris/">Skoleledere kan også 
indstilles til Politikens Undervisningspris</a></p><p>
Morten Poulsen tilføjer, at Günther Schmidt har sin helt egen måde at motivere 
eleverne på. 
</p><p>
»Hvis man skal lave et regnestykke oppe på tavlen, skal man altid sige 
sviiiing, når man er færdig med opgaven«, siger hf-kursisten.
</p><p>
Cecilie Mortensen har også sat sig i klasselokalet. Hun fortæller, at selvom 
hun ikke selv synes, at hun er den bedste til kemi, så glæder hun sig altid 
til timerne.
</p><p class=" bl-elem">
»Han er jo også en af dem på skolen, der formår at hive folk op på de bedste 
gennemsnit«, siger hun, inden Günther Schmidt igen tager ordet og sætter 
dagens næste opgave i gang.
</p>	
</div>
</div></body></html>
