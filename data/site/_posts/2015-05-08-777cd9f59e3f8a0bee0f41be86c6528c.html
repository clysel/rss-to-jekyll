---
layout:     post
title: 	    "Nordsjælland får helbredende arkitektur for fire milliarder kroner"
post_author:	    
post_date:	    Fri, 08 May 2015 14:46:41 +0200
post_site:	    politiken.dk 
post_link:	    http://politiken.dk/magasinet/interview/ECE2660742/nordsjaelland-faar-helbredende-arkitektur-for-fire-milliarder-kroner/
---
<html><body><div><div class="art-body"><h3>
De forbandede knapper 
</h3><p>
Det vigtige for Jacques Herzog har været, at man som patient ikke føler sig 
involveret i én stor maskine, men at man også her vil få en følelse næsten 
som i et privat hjem. Man kigger ikke kun ud i parken, men ser også lyset 
fra de andre patientværelser. 
</p><p>
Den store sorte Mercedes, vi kører i, har stået i solen, og inden 
klimaanlægget når at sænke temperaturen, vil Jacques Herzog åbne et vindue. 
Men der er så mange knapper, at solskærme, soltag og vinduer åbner og lukker 
sig i ét væk omkring os, uden at den ønskede funktion ligger ligefor. 
</p><p>
»Jeg hader det! Det er, ligesom når man med jetlag går ind på et hotelværelse 
i en ny by og bliver nødt til at bruge en halv time på at tilfredsstille 
alle disse spøgelser. Vi forsøger at undgå den slags. Enkelhed er en stor 
fordel«. 
</p><p>
»Hvis vi ikke behøver opfinde en form, så gør vi det ikke. Det er unødvendigt 
at belemre folk med for meget arkitektur. Unødvendig form er forfærdeligt. 
Det er ikke et spørgsmål om moral, at folk skal være mådeholdne. Det handler 
blot om at overleve på en bedre vis«. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis vi ikke behøver opfinde en form, så gør vi det ikke. Det er unødvendigt 
at belemre folk med for meget arkitektur. Unødvendig form er forfærdeligt
</p>
</blockquote>
</div><p/><p>
»Uden at være nostalgisk synes jeg, at de almindelige danske huse har en fin 
skala og en ikonisk kvalitet, så vi behøver ikke opfinde nogen ny form«. 
</p><p>
Det kan man opleve som en stor kontrast til nogle af Herzog &amp; de Meurons 
mere kendte museer, koncerthuse og sportsarenaer, der kan være endog meget 
spektakulære. 
</p><p>
»Der er steder, hvor en ikonisk arkitektur giver mening. På rette tid og sted 
elsker vi alle skønheden i et smukt klokketårn eller en stor tagflade, så 
der findes ingen generelle regler for det. Men er man tilbageholdende, er 
det det, de fleste i sidste ende bliver gladest for«. 
</p><h3>
Arkitektur er ikke funktion 
</h3><p>
Hospitalet er opbygget som en firkløver. Receptionen er i midten, og rundt om 
den ligger de lægefaglige rum med ambulatorier, behandlingsafsnit osv. De 
får dagslys fra udskæringer i gårdhaven ovenpå. Langs kanten af den ligger i 
to etager rækken af 662 patientværelser med kontorer i spidserne. 
</p><div class="art-fakta article-box">
<header>
<h4 class="">
Jaques Herzog</h4>
</header>
<div class="fakta-body" data-buildingblock="embedded_factboxlink">
<ul><li>Født 1950 og den ene af grundlæggerne af Herzog &amp; de Meuron Architekten. </li><li>Kendt for Herzog &amp; de Meuron: National Stadium, Beijing (Fuglereden), Tate Modern, 
London og Allianz Arena i München.</li><li class=" bl-elem">Modtog den højeste udmærkelse i arkitekturen, Pritzkerprisen, i 2001.</li></ul><p class=" bl-elem"/>
</div>
</div><p/><p>
Den lukkede form er han ikke bange for bliver en en spændetrøje, hvis 
hospitalet skal udvides. Bygningen er meget regulær især i de tekniske 
afsnit og derfor nem at transformere. Der er desuden reserveret plads på 
grunden, hvor der f.eks. kan opstå nye forskningsenheder, hvis der skulle 
blive brug for det. 
</p><p>
I forbindelse med de nye hospitalsbyggerier er der talt meget om helbredende 
arkitektur, at måden, man indretter rammerne på, i sig selv fremmer 
helbredelse. 
</p><p>
»Det ved jeg ikke noget om, men bygningen ligger ret lavt og fladt, fordi vi 
ved, at hospitaler i dag er store landskaber med alle disse store maskiner i 
mørke rum, så jeg synes, det giver god mening at sprede det, så kanterne 
bliver til patientværelser, kontorer og offentlige rum i stedet for at gøre 
det hele i en almindelig bygning«. 
</p><p>
»Den flade form tillader en god og praktisk måde at arrangere nutidige 
hospitalsfunktioner på, både for teknologien og for den daglige brug«. 
</p><p>
Normalt ville man vel bare proppe det ind i en stor kube og få de korteste og 
hurtigste forbindelser for folk, der skulle arbejde der. Og det hævder han 
også, at de har gjort. Formen har både givet fornemmelsen af privathed i 
patientstuerne og nærhed i den tekniske etage. 
</p><p>
»Der findes ikke sådan noget som stor arkitektur på den ene hånd og funktionel 
stor arkitektur på den anden. Men man kan heller ikke forklare god 
arkitektur gennem dens funktion. Man skal få begge forventninger til at gå 
op for at få en god bygning«. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00934/Super_sygehus_-_Nyt_934780" data-id="934780" data-imgtype="jpg" data-caption="Firkløveren. Det amorfe grå bånd viser taget af patientstuerne med kontorer. Den omsluttende have ligger på taget over behandlingsafsnittene. Illustration: Herzog &amp; de Meuron"/><h3>
Han styrer regnens fald 
</h3><p>
Herzog &amp; de Meuron er kendt for at lægge stor vægt på materialernes 
egenskaber og bruge dem på uventede måder. Hvordan den del bliver i Nyt 
Hospital Nordsjælland har de ikke bestemt sig for endnu. 
</p><p>
»Vi holder af, at mursten, træ og natursten har så store traditioner her i 
Danmark, vi har et vidt felt at tage af. I stedet for at finde på bare for 
opfindsomhedens skyld tænker jeg på, hvordan vi kan bruge dem, så de 
fremviser deres naturlige kvaliteter og skønhed for at give folk en god 
følelse«. 
</p><p><i class=" bl-elem">Men hvem har den største interesse i det – er det for patienternes eller 
personalets skyld?</i></p><p>
»Lægernes og sygeplejerskernes vilkår er helt anderledes end patienternes, de 
er bundet til at blive på hospitalet, og deres oplevelse af og syn på 
rummene og omgivelserne er anderledes. Så vi har ønsket at vie særlig 
opmærksomhed til de forskellige måder at være et menneske på på et hospital. 
Man sidder meget forskelligt ved et vindue, om man er patient, eller om man 
er i en arbejdssituation«. 
</p><p>
Hvis han havde været maler, skulle han selv opfinde sin verden. Men som 
arkitekt får han en masse stimuli at arbejde med: 
</p><p>
»Dem skal vi kunne tage højde for, specielt på et hospital, der nok er den 
mest radikale måde, man kan være afhængig af en struktur på. På et kontor 
skal der også være rart, men man kan altid bare gå sin vej«. 
</p><p>
Herzog &amp; de Meuron har tidligere arbejdet med hospitalsdesign i et 
rehabiliteringscenter for hjerneskadede i Basel. Her har de på ekstrem vis 
arbejdet med sanseopfattelse og materialer for patienter, der er bundet til 
stedet, blandt andet ved at bearbejde måden, regnvand falder forbi vinduet 
på, og hvordan lyset kan spille i solafskærmningen. Her er relationen til 
det ydre og naturen nemlig vigtigere end i kontorbyggeri. 
</p><h3>
Skandalebyggeriet 
</h3><p>
Det er et stort ansvar at stå med et budget på 4 milliarder offentlige kroner. 
Det ved Jacques Herzog alt om. Deres koncerthus Elbphilharmonien i Hamburg 
er et prestigeprojekt, der efter de seneste planer skal åbne næste år, men 
som undervejs er blevet ekstremt fordyret, udskudt og udsat for en veritabel 
mediestorm. Det lavede de en udstilling om på Venedigbiennalen i 2012. 
</p><p>
Jacques Herzog vil ikke pege fingre ad nogen i den henseende, men konstaterer 
blot, at demokratiet ikke er en naturlig bygherre. De er meget opmærksomme 
på, hvordan bygherren og ansvaret for byggeriet konstrueres, før de går ind 
i et projekt eller en konkurrence. 
</p><p>
»Vi ønsker ikke, at byer skal være som private udviklere, men det er vigtigt 
at vide, hvem er vores bygherre, hvordan er dens myndighed sammensat, 
hvordan er forholdet mellem dem, der træffer beslutningerne, og dem, der 
fordeler pengene«. 
</p><p>
Han vil ikke sige generelt, at private bygherrer er bedre end offentlige til 
at løfte komplicerede byggeopgaver. Men en god bygherre er altid skarp, 
kritisk og med intention om at lave et virkelig godt projekt. Der findes 
desværre også skarpe kritikere, som blot er interesserede i at spare penge 
og levere til tiden uden andre ambitioner. 
</p><p>
»Penge, magt og intellekt skal være samlet i en og samme position. Og det er 
på en måde sjældent«. 
</p><p>
Han synes, demokratiet har nået en grænse, hvor ingen længere vover at tage 
beslutninger, fordi de øjeblikkelig bliver angrebet af oppositionen. 
</p><p>
»Arkitektur er ikke så vigtigt, men det er et værktøj til at se, hvad der sker 
i vores demokratier«. 
</p><p>
Dengang de var et ungt firma i Basel i 1970’erne, stolede kommunerne på, at de 
kunne levere deres små projekter til tiden og budgettet. Den tillid ser han 
desværre næsten ingen steder i dag, hvor man skal kunne dokumentere sin 
erfaring. Det eroderer muligheden for et vækstlag uden for de store firmaer. 
</p><p/></div></div></body></html>
