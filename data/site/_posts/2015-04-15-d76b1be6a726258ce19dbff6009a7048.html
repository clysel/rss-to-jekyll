---
layout:     post
title: 	    "DF om konservativ nazi-kampagne: Den virker overgearet"
post_author:	    
post_date:	    Wed, 15 Apr 2015 15:52:19 +0200
post_site:	    politiken.dk 
post_link:	    http://politiken.dk/indland/politik/ECE2629108/df-om-konservativ-nazi-kampagne-den-virker-overgearet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De konservative har de seneste dage forarget stort med valgplakater med 
skriften 'Stop naziislamisme'. 
</p><p>
Flere mener, at partiet går over stregen ved at sammenkæde islamisme og 
nazisme, og overfor Politiken har religionshistorikere kaldt begrebet 
direkte »idiotisk«. 
</p><p><b class="ext-link">HISTORIKER OM K-KAMPAGNE </b><a class="embeddedlink" href="http://politiken.dk/indland/politik/ECE2627005/historiker-om-k-kampagne-idiotisk-at-kalde-nazisme-og-islamisme-det-samme/">Idiotisk at kalde 
nazisme og islamisme det samme</a></p><p>
Partiformand Søren Pape og folketingskandidat Naser Khader har forsvaret sig 
med, at islamisterne ligesom nazisterne »udrydder de mennesker, som de 
stempler som undermennesker« og »stræber efter det nye tusindårsrige, 
ligesom nazisterne gjorde det«. 
</p><p>
Men selv hos Dansk Folkeparti vækker annoncen undren: 
</p><p>
»Jeg synes, det virker en anelse overgearet«, siger integrationsordfører 
Martin Henriksen. 
</p><p>
»Det er helt legitimt, at man gør opmærksom på, at der er ekstreme muslimske 
grupper, som har fascistiske og nazistiske træk, for det er der jo, og det 
har vi jo også sagt fra Dansk Folkepartis side gentagne gange. Der er jo 
valgkamp, og så er der mange, der kører busannoncer for at virke hårde i 
filten... Jeg synes jo bare, det er lidt pudsigt, at alle de her hårde 
budskaber kommer op til en valgkamp«. 
</p><h3>
»Vi sover i det her land«
</h3><p>
Søren Pape giver ikke meget for Martin Henriksens reaktion: 
</p><p>
»Jeg tror, at han er rigtig ærgerlig over, at det ikke var ham selv, der kom 
med denne her. Han må mene, hvad han vil. Jeg er uenig med ham«, siger han. 
</p><p>
Partiformanden var i går i TV Avisen for at forklare, hvad de konservative 
mener med kampagnen. Her fastholdt han, at Danmark har et problem med 
»naziislamisme«: 
</p><p>
»Det er vigtigt at gøre opmærksom på. Der kommer hadprædikanter til 
Grimhøjmoskeen i Aarhus, og det får knap nok nogen opmærksomhed. Tænk hvis 
det var nazister, der kom og holdt tale for en gruppe unge mennesker - så 
ville vi nok være der allesammen«, siger han. 
</p><p><b class="ext-link">LÆS ANALYSE </b><a class="embeddedlink" href="http://politiken.dk/indland/politik/ECE2623751/politisk-analyse-det-handler-om-islam/">Det handler om islam</a></p><p>
Ifølge Pape skal kampagnen ses som et <i>wake-up-call</i>: 
</p><p>
»Vi sover i det her land, og vi er nødt til at tage det alvorligt«, siger 
Søren Pape Poulsen. 
</p><p class=" bl-elem">
For at dæmme op for »naziislamismen« vil Konservative styrke forsvaret med en 
milliard kroner, så det er rustet til at fortsætte kampen mod Islamisk Stat, 
forebygge »radikalisering og hvervning af unge danskere til ekstremistiske 
organisationer«, give politiet bedre mulighed for at efterforske og 
retsforfølge imamer i ekstreme miljøer, og oprette »mere mobilt politi og 
bedre mulighed for etablering af nærpolitistationer i belastede områder«. 
</p>	
</div>

</div></body></html>
