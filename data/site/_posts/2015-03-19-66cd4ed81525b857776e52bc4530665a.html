---
layout:     post
title: 	    "Sportsdøgnet: Anføreren stikker til DBU efter Olsens farvel"
post_author:	    
post_date:	    Thu, 19 Mar 2015 15:19:47 +0100
post_site:	    politiken.dk 
post_link:	    http://politiken.dk/sport/ECE2594226/sportsdoegnet-anfoereren-stikker-til-dbu-efter-olsens-farvel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold:</b> Hvis man ikke bliver behandlet ordentligt, når man er i gang 
med sit 15. år som fodboldlandstræner i Danmark, så er det helt forståeligt, 
at man siger farvel og tak, som Morten Olsen gjorde tirsdag eftermiddag. Det 
mener landsholdets anfører Daniel Agger. »Det er ærgerligt, at sådan en 
træner stopper. Han er den mest kompetente til jobbet og er stadig fuldt ud 
engageret. Samtidig har jeg forståelse for, at han stopper efter mange år på 
posten«, siger Daniel Agger ifølge Ritzau. De snart 15 år i jobbet er næppe 
eneste årsag til Olsens beslutning om at stoppe, vurderer Agger. »Med den 
mangel på respekt, der har været, forstår jeg ham godt«, siger anføreren. 
</p><p><b class="ext-link">Landsholdskonflikten:</b> 19-årige Pierre-Emile Højbjerg slår i torsdagens 
udgave af BT fast, at han gerne vil spille gratis i de kommende testkampe 
mod USA og Frankrig, hvis det var det, DBU ønsker. »Det er ikke penge, der 
skal drive glæden ved at repræsentere sit eget land. Det er hjertet, der 
skal drive dig. Med al respekt synes jeg, det er rigtig dårligt for dansk 
fodbold, at DBU og Spillerforeningen er røget ind i sådan en konflikt. Det 
gavner ingen«, siger Højbjerg og opfordrer alle parter at »tage sutten ud af 
munden«. <a class="embeddedlink" href="http://politiken.dk/sport/fodbold/ECE2595369/daniel-agger-vil-tage-en-snak-med-stortalentet-der-ikke-har-taenkt-sig-om/">Højbjergs udtalelser har kastet en 
reaktion af sig fra anfører Daniel Agger</a></p><div class="art-fakta article-box">
<h4 class="">
Direkte sport i tv</h4>
<div class="fakta-body" data-buildingblock="embedded_factboxlink">
<p><b>DR1 </b></p><ul><li class=" bl-elem">13.45 Skiskydning: World Cup, sprint (m) </li></ul><p><b>TV 2 </b></p><ul><li class=" bl-elem">20.30 Håndbold: Frankrig-Danmark (k) </li></ul><p><b>TV 2 Sport </b></p><ul><li>18.00 Håndbold: Norge-Polen (k) </li><li class=" bl-elem">01.05 Basketball: Houston-Denver </li></ul><p><b>TV3 Sport 1 </b></p><ul><li>19.00 Fodbold, 1. division: Vejle-Lyngby </li><li class=" bl-elem">21.15 Dart: Premier League </li></ul><p><b>TV3 Sport 2 </b></p><ul><li class=" bl-elem">19.00 Tennis: BNP Paribas Open (k) </li></ul><p><b>6'eren </b></p><ul><li>19.00 Europa League: Roma-Fiorentina </li><li class=" bl-elem">21.05 Europa League: Inter-Wolfsburg </li></ul><p><b>Canal8 Sport </b></p><ul><li>18.00 Europa League: Dyn. Moskva-Napoli </li><li>21.05 Europa League: Torino-Zenit </li><li class=" bl-elem">03.00 Tennis: BNP Paribas Open (m) </li></ul><p><b>Canal 9 </b></p><ul><li>19.05 Europa League: Dyn. Kiev-Everton </li><li class=" bl-elem">21.05 Europa League: Ajax-FC Dnipro </li></ul><p><b>Eurosport </b></p><ul><li>09.15 Alpint: World Cup - Super-G (m) </li><li class=" bl-elem">11.00 Alpint: World Cup, Super-G (k) </li></ul><p class=" bl-elem"/>
</div>
</div><p><b>Fodbold: </b>Lyons 21-årige og fremadstormende offensivspiller Nabil Fekir 
kan få debut for Frankrig i landskampen mod Danmark 29. marts i St.-Etienne. 
Feker, der for et par uger siden afviste at spille for Algeriet, hvor 
forældrene stammer fra, har scoret 11 gange for Lyon i denne sæson. Tre dage 
inden mødet med Danmark spiller Frankrig mod Brasilien i Paris. Chelseas 
20-årige forsvarsspiller Kurt Zouma kan ligeledes få debut for Frankrig. </p><p><b>Fodbold:</b> Den mest træfsikre engelske spiller i Premier League står 
foran sin landsholdsdebut. England-manager Roy Hodgson havde nemlig Harry 
Kanes navn på listen over spillere til EM-kvalifikationskampen mod Litauen 
om et par uger. Tottenham-angriberen har scoret 16 gange i Premeir League i 
denne sæson og 26 gange i alt siden august. 
</p><p><b>Volleyball:</b> Det blev en spændende afslutning på den anden DM-semifinale 
for kvinder, da Holte onsdag hjemme besejrede Brøndby i fem sæt og dermed 
udlignede til 1-1 i kampe. Men kampen har fået et efterspil. Videooptagelser 
viser, at hjemmeholdet to gange fejlagtigt blev tildelt ekstra point i femte 
sæt. »Vi mener, at der skal en omkamp til. De to point, Holte fik tildelt, 
betyder, at det reelt kun stod 13-13 i femte sæt, og kampen kunne gå til 
begge sider«, siger Steen Spanget, formand for Brøndby Volleyballklub, 
ifølge sn.dk. Holte har anerkendt, at der er sket fejl, men Brøndby får ikke 
en omkamp, da Dansk Volleyball Forbund har afvist Brøndbys protest. 
Regulativerne foreskriver nemlig, at man skal have nedlagt protest 
umiddelbart i forbindelse med hændelsen. 
</p><p><b>Alpint: </b>26-årige Dustin Cook har i den grad fundet formen de seneste 
par måneder. Efter VM-sølvet i Super-G og karrierens førstepodieplads i et 
World Cup-løb, stod Cook torsdag for første gang nogen sinde som vinder af 
et World Cup-løb. I Meribel var 5/100 sekund nok til at distancere norske 
Kjetil Jansrud i en nærmest historisk tæt Super G-dyst med fem mand indenfor 
bare 11/100 sekund. 
</p><p><b>Håndbold:</b> Team Tvis Holstebro risikerer at måtte undvære en af 
holdets største profiler, når slutspillet begynder om få uger. Allerede i 
første halvleg af onsdagens kamp mod Sønderjyske måtte bagspilleren Michael 
Damgaard udgå med en beskadiget hånd, og de første bulletiner lover ikke alt 
for godt. »Senere i dag skulle jeg gerne høre mere fra en specialist, en 
håndkirurg fra Herning, og så må vi se, hvad han siger. Lægen i går 
vurderede, at jeg har et ledbånd, som nok højst sandsynligt skal opereres«, 
fortæller Damgaard til TV2. 
</p><p><b>Skihop:</b> Efter 14 år på topplan har norske Anders Bardal valgt at lægge 
skiene på hylden. Den 32-årige hoppede i søndags på den legendariske 
Holmenkollen-bakke i Oslo, og det blev hans sidste hop, har han nu meddelt. 
I 2012 blev han den første nordmand siden 1994 til at vinde den samlede 
World Cup, ligesom meritlisten også tæller en individuel VM-titel fra 2013 
samt en dugfrisk VM-titel for hold, da Norge i slutningen af februar blev 
verdensmester. Bardal har desuden fem VM-medaljer af sølv hængende, mens han 
ved vinter-OL i både Vancouver i 2010 og i Sotji i 2014 hentede 
bronzemedaljer. 
</p><p><b>Curling: </b>De danske kvinder slutter efter to sejre i de sidste 
spillerunder som nummer 9 ved VM-turneringen i Sapporo, Japan. På sidste 
indledende spilledag blev USA slået 8-5, mens Norge blev besejret 7-1. 
Schweiz, Canada, Kina og Rusland spiller om medaljerne. 
</p><p><b class="ext-link">Fodbold: </b>Borussia Dortmund er færdig i <a href="http://politiken.dk/sport/fodbold/championsleague/ECE2594092/saadan-fortsaetter-champions-league/">Champions 
League</a> og der er ikke udsigt til kvalifikation til næste sæson, da 
klubben blot indtager en 10.-plads i Bundesligaen og 12 point efter den 
plads, der udløser nye CL-billetter. Forsvarsspilleren Mats Hummels er 
overbevist om, at holdets europæiske pause kun bliver meget kortvarig. »Vi 
har før vist, at Borussia Dortmund altid kommer igen, og det gælder 
forhåbentlig også Champions League«, siger Hummels. 
</p><p><b>Ishockey: </b>Frederik Andersen var på bænken for fjerde kamp i træk, da 
Anaheim onsdag vandt 3-2 over de forsvarende mestre fra Los Angeles Kings i 
NHL. Det var fjerde kamp i træk, at danskeren var på bænken. Han blev skadet 
i nakken i begyndelsen af februar, da han fik et væltet mål ned over sig. Da 
målmanden kom tilbage efter nogle uger, var han med til at tabe et par 
kampe. 
</p><p><b>Doping: </b>Den internationale olympiske komité (IOC) vil med nye metoder 
analysere hundredvis af dopingprøver fra de olympiske lege helt tilbage fra 
OL i Beijing i 2008 og frem til nu. IOC's medicinske direktør, Richard 
Budgett, bekræfter, at prøver fra legene i Beijing (2008), Vancouver (2010) 
og London (2012) allerede er analyseret endnu en gang, men uden at der dog 
er afsløret dopingbrug. Ordningen med at fryse dopingprøver ned blev indført 
i 2004. Oprindeligt var der kun adgang til at teste prøverne igen inden otte 
år, men grænsen er nu udvidet til 10 år. 
</p><p class=" bl-elem"><b>Tennis: </b>Amerikaneren Wayne Odesnik har fået en karantæne på 15 år, 
fordi han for anden gang i karrieren har overtrådt dopingreglerne. Odesnik 
er denne gang blevet testet positiv for bl.a. anabolske steroider, oplyser 
det internationale tennisforbund (ITF). 29-årige Odesnik blev også straffet 
med to års karantæne i 2010 for at være i besiddelse af væksthormoner. Ved 
den lejlighed blev Odesnik dog ikke testet positiv for doping og straffen 
blev senere nedsat. 
</p>	
</div>
</div></body></html>
