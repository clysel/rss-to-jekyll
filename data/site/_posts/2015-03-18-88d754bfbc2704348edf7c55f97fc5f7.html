---
layout:     post
title: 	    "Danske tv-kendere kalder 'The Jinx' en milepæl - der også er problematisk"
post_author:	    
post_date:	    Wed, 18 Mar 2015 07:46:18 +0100
post_site:	    politiken.dk 
post_link:	    http://politiken.dk/kultur/filmogtv/ECE2591638/danske-tv-kendere-kalder-the-jinx-en-milepael---der-ogsaa-er-problematisk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse</h4>
<div class="fakta-body" data-buildingblock="embedded_factboxlink">
<p>
Politikens tv-redaktør Henrik Palle skrev i sin firehjertede anmeldelse, at 
seriens bagmænd »formår sammen at konstruere en gennemført uhyggelig, men 
samtidig sober fortælling, der bringer tankerne i retning af både ’True 
Detective’ (på grund af grumheden) og så diverse journalistisk sobre true 
crime shows«. 
</p><p class=" bl-elem"><b class="ext-link">LÆS ANMELDELSE</b><a class="embeddedlink" href="http://politiken.dk/kultur/filmogtv/ECE2535329/faengslende-dokuserie-gaar-taet-paa-betagende-overklassepsykopat/">Fængslende dokuserie går tæt 
på betagende overklassepsykopat</a></p>
</div>
</div><p>
Dokumentarserien ’The Jinx’ får danske anmeldere og serieeksperter til 
samstemmende at rose HBO-fortællingen om den 70-årige newyorker Robert 
Durst, der måske-måske ikke har tre mord på samvittighed 
</p><p>
Og der er bred enighed om, at 'The Jinx' vil blive en milepæl inden for sin 
genre - krimidokumentaren - for sin brug af fiktionens virkemidler og 
rendyrkede æstetik. 
</p><p>
»Det er i sig selv et ekstremt fascinerende eksperiment. Der er en næsten 
udvisket linje mellem fiktion og dokumentar, og man køber det. Det ville man 
ikke have gjort i 1970’erne, men nu er vi vant til at blive pumpet med 
drabsserier, hvor mord er lækkert, hvor mord er flot og smukt lavet«, mener 
filmanmelder ved filmmagasinet Ekko Casper Hindse. 
</p><p>
Tv-serieekspert og tidligere programchef på TV 2 Keld Reinicke mener ligefrem, 
at 'The Jinx' ligger på grænsen til en kunstdokumentar med sin æstetik og en 
dramaturgi, der følger en spændingskurve som en tv-fiktionsserie 
</p><p>
»Den hævder ikke at være en DR-dokumentar eller en klassisk 
reportage-dokumentar. Der er jo en grund til, at den ligger på HBO – <i>the 
home of tv series -</i> og ikke på fakta-kanalen. Se bare på introen: 
Klassiske tv-serier har meget flotte introer med grafiske elementer og 
fængende musik, og her har vi en dokumentar som har den samme æstetik og 
musik komponeret til hver en scene«. 
</p><h3>
Vil få konsekvenser på HBO 
</h3><p>
Tv-serieeksperten påpeger, at 'The Jinx' er en af de stærkeste succeser for 
HBO's faktaafdeling, og at det vil få konsekvenser. 
</p><p>
»Jeg er sikker på, at der sidder nogen på HBO, som lige nu overvejer, hvad der 
skal være den næste faktaserie. Jeg tror, man kommer til at se mere af den 
her form for dyr dokumentar med tv-serie æstetik«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2588873/lydoptagelse-fra-toilet-skaber-tv-historie-i-hbo-dokumentar/">Lydoptagelse fra toilet skaber 
tv-historie i HBO-dokumentar</a></p><p>
Og Christian Monggaard, filmanmelder på Information, er enig. 
</p><p>
»Den viser, at <i>true crime</i> ikke behøver være noget snagende eller 
en billig produktion. Det kan være et kvalitetsprodukt, hvor man har respekt 
for seerens intelligens. Her har de lavet et stykke tv på et meget højt 
niveau – teknisk og visuelt - og hver gang der kommer sådan en stor succes, 
vil der komme mere af samme slags. Det er bemærkelsesværdigt, at den kommer 
samtidig med 'Serial' (krimipodcast, red.). Det vil nok betyde, at man vil 
se flere, der researcher i flere år og laver noget meget grundigt. Tunge 
projekter, der får en lødighed, som ’Murder of the Week' nok ikke har. Det 
kan give genren en saltvandsindsprøjtning«. 
</p><h3 class="tvheader">Dokumentar fører til anholdelse af ejendomsmillionær for drab</h3>
<p/><p>
Keld Reinicke henviser også til podcasten 'Serial', som har høstet stor 
popularitet verden over ved at kombinere tung research med dramaturgi fra 
fiktionens verden. 
</p><p>
»Man ser et genreskift inden for krimien. Vi er i tv-seriens guldalder, og 
dens æstetik breder sig ud over andre genrer og smitter af«, mener han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2484268/krimipodcasten-serial-er-havnet-i-et-etisk-mudderhul/">Krimipodcasten 'Serial' er 
havnet i et etisk mudderhul</a></p><p>
Men selv om der er bred enighed om, at serien vil være stilskabende inden for 
sin genre, sidder serie-kenderne dog også tilbage med en vis undren og måske 
endda en vis afsmag. Men inden <i>det </i>bliver uddybet, skal det nævnes, 
at alle, der ikke har set serien endnu, og som helst selv vil se seriens 
afsløringer i sagen om Robert Durst, nok bør afholde sig fra at læse videre. 
</p><h3>
Tænk de tør 
</h3><p>
Informations anmelder Christian Monggaard har svært ved at forsvare, at 
filmens skabere Andrew Jarecki og Marc Smerling bevidst tilbageholder 
vigtig, ny information fra politiet, herunder et nyt brev fra Robert Durst, 
indtil deres serie er klar til at blive sendt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2581212/hbo-dokumentar-bringer-nye-beviser-paa-bordet-i-genaabnet-mordsag/">HBO-dokumentar bringer nye 
beviser på bordet i genåbnet mordsag</a></p><p>
»På den ene side forstår man godt, at de som filmfortællere og kunstnere 
træffer nogle kontroversielle valg, som de tager af hensyn til det 
dramaturgiske. På den anden side, som ansvarlig medborger, kan man godt 
sidde og tænke over, om de burde have skrinlagt projektet. Omvendt så ville 
de vigtige oplysninger i sagen måske aldrig være kommet frem«, påpeger han. 
</p><p>
»De to mennesker, som stå bag serien, er dygtige og begavede, men de har måske 
ladet sig forføre af historien og truffet et moralsk forkert og måske 
ulovligt valg. Men mon ikke de har tænkt det her igennem? Der må være en 
grund til, at de tør gøre det, de gør«, fortsætter han. 
</p><p>
Informations anmelder mener, at en del af fascinationskraften i serien handler 
om, at den ikke stopper med de sidste rulletekster. At handlingen ruller 
videre i virkeligheden. Senest med Robet Dursts anholdelse i den forgangne 
weekend. 
</p><p>
»Det hele gør det yderligere fascinerende. 'True Detective' er jo slut, når 
den er slut, men det her er <i>real life</i>. Der er nogen, der kommer i 
klemme, nogen, det går ud over: Måske Robert Durst«. 
</p><h3>
Hvem har kontrollen? 
</h3><p>
Casper Hindse er også fascineret af serien og sidder ligeledes tilbage med en 
undren. 
</p><p>
»Jeg sidder og tænker, hvor meget Robert Durst i virkeligheden har fået lov at 
bestemme over instruktørerne. Er han en galning eller er han genial? Han har 
jo selv bestilt serien, og det er næsten for godt til at være sandt med den 
afslutning (han indrømmer de tre mord, da han taler med sig selv på 
toilettet med tændt mikrofon, red.). Ikke mindst fordi han er blevet gjort 
opmærksom på det med mikrofonen i et tidligere afsnit«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/filmogtv/ECE2588873/lydoptagelse-fra-toilet-skaber-tv-historie-i-hbo-dokumentar/">Lydoptagelse fra toilet skaber 
tv-historie i HBO-dokumentar</a></p><p>
»Ser vi på en mand, der eksperimenterer med, hvor langt han kan drive det? Er 
han som et lille barn, der skubber til grænserne for forældrenes kærlighed 
eller pædagogernes grænser?«, undrer filmanmelderen sig. 
</p><p>
Også Christian Monggaard hæfter sig ved de intense interviews med Robert Durst 
som seriens scoop: 
</p><p>
»Uden dem ville serien ikke være blevet til noget. At Robert Durst har sagt, 
at han vil være med og svare ærligt, at man kan sidde og være i selskab med 
en mand, der er beskyldt for tre mord og har indrømmet det ene og benægter 
de to andre, der ikke er blevet opklaret... Man sidder hele tiden og kigger 
ind i øjnene på det her menneske. Han har de her døde, haj-agtige øjne... Er 
han iskold eller et uskyldigt menneske, som har været ufatteligt meget 
igennem? Der melder sig en række interessante spørgsmål«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2588549/efter-afsloerende-hbo-dokumentar-ejendomsmillionaer-anholdt-for-15-aar-gammelt-drab/">Efter afslørende 
HBO-dokumentar: Ejendomsmillionær anholdt for 15 år gammelt drab</a></p><h3>
Robert Durst slår Ryan Gosling 
</h3><p>
Adam Thorsmark fra dokumentarfilmfestivalen CPH:DOX’ programredaktion har 
fulgt ’The Jinx’ med spænding og mener også, at serien tegner nye og 
»ekstremt spændende« perspektiver. 
</p><p>
»At man blander interviews med arkivmateriale og rekonstruktioner er set før, 
men det her er blevet et fænomen med sit serielle, cinematografiske format. 
Den har samlet folk søndag aften til hver afsnits premiere, fordi alle ville 
kun tale med på arbejde næste dag. Det er noget nyt for dokumentaren«. 
</p><p>
Han pointerer i øvrigt, at The Jinx-instruktøren Andrew Jareckis biopic-film 
om Robert Durst med Ryan Gosling i hovedrollen ikke var nogen stor succes. 
</p><p class=" bl-elem">
»Men når man med 'The Jinx' kunne blive klogere på den virkelige Robert Durst 
- i eget kød og blod - så var interessen helt enorm fra starten af. Også 
længe før afsløringen til sidst. Når man kan trumle selveste hr. Gosling 
over, så er det jo et tegn på at virkeligheden og det serielle format i 
samspil kan noget særligt og mere interessant end den traditionelle biopic«. 
</p>	
</div>
</div></body></html>
