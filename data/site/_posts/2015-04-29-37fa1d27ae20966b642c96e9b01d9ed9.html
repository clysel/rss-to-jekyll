---
layout:     post
title: 	    "Sportsdøgnet: Udskældte Premier League har fået overskud"
post_author:	    
post_date:	    Wed, 29 Apr 2015 21:16:13 +0200
post_site:	    politiken.dk 
post_link:	    http://politiken.dk/sport/ECE2647514/sportsdoegnet-udskaeldte-premier-league-har-faaet-overskud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Tennis:</b> Verdensranglistens nr. 1 Novak Djokovic har meldt fra til næste 
uges Masters 1000-turnering i Madrid med den begrundelse, at han har brug 
for hvile før den næste Masters 1000-turnering i Rom og så French Open, der 
er kulminationen på den europæiske grusbanesæson. Serberen har ellers været 
i storform i denne sæson, hvor han har vundet Australian Open og Masters 
1000-turneringerne i Indian Wells, Miami og Monte Carlo. 
</p><p><b>VM-ishockey:</b> Den schweiziske VM-lejr i ishockey er i chok efter at have 
modtaget beskeden om, at spilleren Duri Camichel er omkommet i en bilulykke 
i Costa Rica. Camichel var ikke udtaget til VM i denne omgang, men han står 
noteret for 31 landskampe, og holdkammeraterne er rystede over nyheden. Duri 
Camichel blev 32 år, og han nåede at spille 604 kampe i den bedste 
schweiziske ishockeyliga. Schweiz er ved VM i gruppe med Sverige, Canada, 
Tjekkiet, Letland, Frankrig, Tyskland og Østrig. 
</p><p><b class="ext-link">Fodbold:</b> En oversigt over de bedste engelske klubbers regnskaber viser 
et sjældent overskud i Premier League. <a class="embeddedlink" href="http://politiken.dk/sport/fodbold/ECE2648672/overskud-i-premier-league-for-foerste-gang-i-16-aar/">Overskud i 
Premier League for første gang i 16 år</a></p><p><b class="ext-link">Badminton:</b> En voldsom tilbagegang i medlemstallenne får nu 
badmintonlederne i DGI og <a class="embeddedlink" href="http://politiken.dk/sport/ECE2648642/badminton-bosser-vil-stoppe-massiv-medlemsflugt/">Badminton Danmark</a> 
til at starte en kampagne. 
</p><p><b class="ext-link">Fodbold:</b> FC Barcelona er ikke vant til at få nej - i hvert fald trodser 
den spanske storklub DBU og vil trods en afvisning alligevel gennemføre en 
audition i Ballerup. DBU oplyser dog, at unionen i næste uge skal holde et 
møde med Barcelona om sagen. <a class="embeddedlink" href="http://politiken.dk/sport/fodbold/ECE2648751/barcelona-trodser-dbu-vi-gennemfoerer-audition/">Barcelona trodser 
DBU: Vi gennemfører audition</a></p><p><b class="ext-link">Matchfixing:</b> Tre <a class="embeddedlink" href="http://politiken.dk/sport/fodbold/ECE2648390/norske-fodboldspillere-i-faengsel-for-matchfixing/">norske fodboldspillere</a> 
er straffet med fængsel i seks til otte måneder for matchfixing i 
forbindelse med to kampe i den norske 2. division – spillet i juni 2012. 
Samtidig er den tidligere Premier League-spiller Delroy Facey (bl.a. Bolton) 
i Birmingham fundet skyldig i en sammensværgelse, der via bestikkelse skulle 
føre til matchfixing. Her mangler endnu strafudmålingen. 
</p><p><b>Fodbold:</b> Superligaklubben Sønderjyske har øjensynligt fundet sin nye 
træner i Skive. Ifølge avisen Der Nordschleswiger, som sædvanligvis er 
velinformeret på de kanter, skal den nuværende Skive-træner Jakob Michelsen 
overtage roret efter Lars Søndergaard, som skifter til AaB efter denne 
sæson. Avisen skriver, at Sønderjyske imidlertid er travlt optaget af den 
kommende pokalkamp mod FC Vestsjælland og derfor ikke vil kommentere sit 
kommende trænerskifte. 
</p><p><b>Formel 1: </b>sæsonen begynder i 2016 senere, end den plejer. Det har 
formel 1-organisationen offentliggjort onsdag. Grandprixet i Melbourne vil 
helt som vanligt åbne sæsonen, men det sker først den 3. april næste år. De 
seneste år er det første grandprix blevet kørt to uger tidligere. Sæsonen 
slutter i november. 
</p><p><b>Idrætslege: </b>I Holland overvejer den nationale olympiske komité at 
tage værtskabet for de nyetablerede europæiske lege European Games i 2019. 
Værtsskabet af European Games i 2019 vil være en særlig mulighed for 
Holland, meddeler Hollands olympiske komité i en pressemeddelelse. De første 
European Games bliver afholdt i Aserbajdsjans hovedstad Baku til sommer. 
Selv om arrangøren for mesterskaberne i 2019 skal besluttes og 
offentliggøres i løbet af i år, har ingen byer endnu meldt sit kandidatur. 
</p><p><b class="ext-link">Fodbold: </b>»Det er træls«. <a class="embeddedlink" href="http://politiken.dk/sport/fodbold/ECE2647189/landstraener-har-faaet-nok-af-skader/">Sådan 
siger U21-landstræner Jess Thorup om de mange skader i den trup, der om 6-7 
uger skal spille EM</a></p><p><b>Bordtennis: </b>Den danske mester Jonathan Groth fortsætter med at imponere 
ved VM i kinesiske Suzhou. Onsdag morgen dansk tid vandt han over tjekkiske 
Lubomir Jancarik, der er nr. 145 i verden. Danskeren sejrede i seks sæt: 4-2 
(11-13, 11-7, 11-9, 10-12, 13-11, 11-4). Han er dermed klar til 1/16-finalen 
i torsdag, hvor han skal møde vinderen af Paul Drinkhall (nr. 45 på 
verdensranglisten), England og Chun Ting Wong (nr. 18), Hongkong. 
</p><p><b>Golf: </b>Når man er verdens bedste golfspiller, kan man gøre næsten som 
man har lyst til, og det gør Rory McIlroy lørdag. Nordireren spiller World 
Golf Championships Match Play i San Francisco i de kommende dage, men han 
vil ikke gå glip af den gigantiske VM-boksekamp mellem Floyd Mayweather og 
Manny Pacquiao i Las Vegas. Derfor flyver han i sit eget private jetfly de 
900 kilometer fra San Francisco til Las Vegas, så snart han har spillet 
færdig lørdag. Når kampen er forbi, flyver Rory McIlroy tilbage til San 
Francisco, hvis han stadig er med i turneringen, skriver flere 
internationale nyhedsbureauer. 
</p><p><b class="ext-link">Fodbold: </b>Flere <a href="http://www.marca.com/en/2015/04/29/en/football/spanish_football/1430261787.html" target="_blank">spanske 
medier</a> meddeler, at Real Madrid og Atletico Madrid snarest vil blive 
ramt af en sanktion fra det internationale fodboldforbund Fifa. De to 
spanske klubber er blevet undersøgt i forbindelse med indkøb af spillere 
under 18 år og står ifølge kilder i spansk presse foran en straf, der minder 
om den, FC Barcelona har fået og afsoner i øjeblikket: Forbud mod at købe 
nye spillere i 12 måneder. <a href="http://politiken.dk/sport/fodbold/ECE2647866/champions-league-finalist-kender-intet-til-omfattende-fifa-sanktion/">Atletico 
melder, at de intet kender til en straf fra Fifa</a> . 
</p><p><b>Fodbold: </b>Carpi fra regionen Emilia Romagna i Norditalien spiller i 
næste sæson i den italienske Serie A. Det blev klart tirsdag aften, da 
holdet spillede 0-0 mod Bari. Selv om der stadig er fire spillerunder 
tilbage, er oprykningen sikker, fordi Carpi nu er 12 point bedre end nummer 
tre Bologna, og samtidig har det bedste indbyrdes pointregnskab. Carpis 
oprykning er bemærkelsesværdig, fordi det kun er fem år siden, at holdet 
spillede i Italiens femtebedste fodboldrække. Den rykkede holdet op fra i 
2010. Carpis stadion har kun plads til 4.144 tilskuere, hvilket er langt 
under det italienske fodboldforbunds mindstekrav på 20.000 tilskuerpladser 
til holdene i Serie A. Derfor er der usikkerhed om, hvor Carpi skal spille 
sine hjemmekampe. 
</p><p><b>Fodbold: </b>William Kvists klub Wigan må tilbringe næste sæson i den 
tredjebedste engelske række. Tirsdag aften rykkede klubben ned uden at 
spille, da bundkonkurrenten Rotherham vandt sin hjemmekamp med 2-1 over 
Reading. Ud over Wigan rykker også Millwall ned efter Rotherhams sejr. 
</p><p><b>Fodbold: </b>FC Barcelona holder kursen mod den spanske titel efter 6-0 
hjemme over Getafe. 
</p><h3 class="tvheader">Messi fører an i endnu en storsejr til Barcelona</h3>
<p/><p><b>Fodbold: </b>Tre dage efter det tyske mesterskab blev sikret, røg Bayern 
München ud af den tyske pokalturnering efter straffespark mod Dortmund. 
</p><h3 class="tvheader">Så er der kun Champions League tilbage for Bayern</h3>
<p/><p class=" bl-elem"><b>Ishockey: </b>Danmarks mest rutinerede NHL-spiller, Frans Nielsen, har 
meldt sig klar til VM i ishockey i Tjekkiet, som begynder på fredag. Men han 
tvivler alligevel selv på, at hans klub, New York Islanders, i sidste ende 
giver ham lov til at tage af sted. Det siger han til TV2 Sport. »Jeg 
arbejder for New York Islanders, og deres beslutning må jeg respektere. Jeg 
kan godt se mig selv flyve over og hjælpe drengene i næste uge, men jeg 
tvivler på, at jeg får lov af Garth (Islanders’ general manager, Garth Snow, 
red.)«, siger Frans Nielsen til tv-stationen. Frans Nielsen blev skadet i en 
af de sidste kampe i grundspillet i slutningen af februar, og han var ikke 
med i sit holds sidste tre kampe i grundspillet. <b class="ext-link">Læs også: </b><a class="embeddedlink" href="http://politiken.dk/sport/ishockey/ECE2647187/danmark-taber-i-nhl-regnskabet/">Danmark 
taber i NHL-regnskabet</a></p>	
</div>

</div></body></html>
