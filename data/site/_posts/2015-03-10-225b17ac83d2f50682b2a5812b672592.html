---
layout:     post
title: 	    "Kommuner afviser minister-kritik: Flygtninge er vanskelige at få i arbejde"
post_author:	    
post_date:	    Tue, 10 Mar 2015 10:54:03 +0100
post_site:	    politiken.dk 
post_link:	    http://politiken.dk/indland/politik/ECE2580664/kommuner-afviser-minister-kritik-flygtninge-er-vanskelige-at-faa-i-arbejde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Økonomi- og indenrigsminister Morten Østergaard (R) sigter forkert, når han i 
dagens udgave beskylder kommunerne for at »svigte« jobparate flygtninge og 
indvandrere. 
</p><p>
Det mener Aarhus' borgmester, Jacob Bundsgaard (S), der er formand for 
Arbejdsmarkeds- og Erhvervsudvalget i Kommunernes Landsforening (KL): 
</p><p>
»Det er en vanskelig opgave at få flygtninge i beskæftigelse, og kommunerne 
arbejder målrettet på at få så mange som muligt i gang«, siger han. 
</p><h3>
Under halvdelen får virksomhedsrettet indsats 
</h3><p>
Morten Østergaards kritik kommer på baggrund af tal fra det såkaldte Carsten 
Koch-udvalg, som viser, at kun 45 procent af de jobparate flygtninge og 
indvandrere får en virksomhedsrettet indsats i løbet af de tre år, hvor de 
indgår i et integrationsforløb i kommunerne. Indsatsen kan være 
virksomhedspraktik, nytteindsats, løntilskud eller en rotationsstilling. 
</p><p>
Til sammenligning får 77 procent af de øvrige kontanthjælpsmodtagere en 
virksomhedsrettet indsats som led i deres aktivering. 
</p><p><b class="ext-link">LÆS NYHED </b><a class="embeddedlink" href="http://politiken.dk/indland/politik/ECE2580462/minister-kommuner-har-svigtet-jobklare-flygtninge/">Minister: Kommuner har svigtet 
jobklare flygtninge</a></p><p>
Jacob Bundsgaard afviser dog, at tallene er udtryk for et svigt: 
</p><p>
»Der er meget stor forskel på, hvilke forudsætninger man har for at komme ind 
på arbejdsmarkedet. Flygtninge har jo typisk en periode, hvor de skal lære 
sproget, og en periode, hvor de skal have omsat de kompetencer, de har, til 
det, der er behov for på det danske arbejdsmarkeder«. 
</p><p>
»For manges vedkommende er det også et spørgsmål om, at man har ganske få af 
de kompetencer, der er nødvendige for at kunne begå sig på det danske 
arbejdsmarked«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Der er brug for flere værktøjer. Der er brug for, at regeringen nu kommer på 
banen med det udspil, der har været annonceret gennem nogle måneder
</p>
<p class="sender">
Jacob Bundsgaard (S), borgmester, Aarhus 
</p>
</blockquote>
</div><p>
»Derfor vil der være en forskel i den indsats, man laver i forhold til borgere 
med flygtningebaggrund, og den indsats man laver i forhold til etnisk 
danske. Det hænger jo ikke sammen med, hvor man kommer fra, men hvilke 
forudsætninger man har«. </p><h3>
Regeringen må på banen 
</h3><p>
Jacob Bundsgaard erkender dog, at der er problemer med at få flygtninge og 
indvandrere på arbejdsmarkedet, men han lægger en stor del af ansvaret over 
på regeringen: 
</p><p><b class="ext-link">LÆS DEBAT </b><a class="embeddedlink" href="http://politiken.dk/debat/profiler/pelledragsted/ECE2570663/venstre-manipulerer-groft-i-sin-kampagne-mod-de-svageste/">Venstre manipulerer groft i sin 
kampagne mod de svageste</a></p><p>
»Der er brug for flere værktøjer. Der er brug for, at regeringen kommer på 
banen med det udspil, der har været annonceret gennem nogle måneder«, siger 
han. 
</p><p>
I sin nytårstale fastslog Bundsgaards partifælle, statsminister Helle 
Thorning-Schmidt (S), at regeringen snarligt vil præsentere en ny indsats, 
som skal sikre, at flygtninge og indvandreres vej til arbejdsmarkedet bliver 
kortere. 
</p><p>
Arbejdet med den indsats har siden ligget i Beskæftigelsesministeriet, og 
forvetningen er, at et udspil vil blive præsenteret i løbet af de kommende 
uger. 
</p><h3>
Virksomhederne skal åbne døren 
</h3><p>
Carsten Koch-udvalget anbefaler, at det udspil rummer flere virksomhedsrettede 
indsatser. 
</p><p>
»Blandt flygtninge og familiesammenførte kontanthjælpsmodtagere i 
integrationsprogrammet bliver virksomhedsrettede tilbud, som er det mest 
effektfulde, dog brugt mindst og vejledning og opkvalificering brugt mest«, 
skriver udvalget i en delrapport fra januar. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2577404/svaekkede-borgerlige-vender-om-og-strammer-udlaendingepolitikken/">Svækkede borgerlige vender om 
og strammer udlændingepolitikken</a></p><p>
De anbefalinger, er kommunerne helt enige i: 
</p><p>
»Men vi har samtidig brug for, at virksomhederne i større omfang åbner dørene 
for flygtninge, og at kommunerne også bliver dygtigere til at banke på«, 
siger Jacob Bundsgaard. 
</p><p>
»Kommunerne er i fuld gang med at hyre virksomhedskonsulenter, der har det som 
deres primære opgave. Der bliver hyret i hundredvis i disse måneder. Men der 
skal være nogen, der åbner døren, når de banker på ude i virksomhederne. Det 
er der heldigvis også, men der er brug for endnu flere, der er klar til at 
løfte et ansvar«
</p><h3>
Kommunerne kan ikke selv 
</h3><p><i class=" bl-elem">Dansk Arbejdsgiverforening siger, at deres medlemsvirksomheder er klar. Det 
mener, det er jer, der skal blive bedre. </i></p><p>
»For det første har vi jo ambitionen om til stadighed at blive bedre i alle 
dele af vores virke, men det er også et spørgsmål om at virksomhederne 
bliver dygtigere og mere åbne for at tage del i dette arbejde. Det er ikke 
en kritik af de virksomheder, der i dag løfter et ansvar, men en kritik af 
de virksomheder, der ikke løfter et ansvar«. 
</p><p class=" bl-elem">
»Derfor ser jeg frem til, at Dansk Arbejdsgiverforening sender et meget 
kraftigt signal til deres medlemsvirksomheder om, at det her altså er en 
fællesopgave. Det er ikke en opgave, kommunerne kan løse alene. Det skal ske 
i et samarbejde med virksomhederne og deres organisationer«, siger Jacob 
Bundsgaard. 
</p>	
</div>
</div></body></html>
