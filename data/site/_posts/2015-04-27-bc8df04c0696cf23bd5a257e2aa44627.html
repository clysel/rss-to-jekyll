---
layout:     post
title: 	    "Thorning starter ugen i Nakskov og slutter - måske - med en hyldest "
post_author:	    
post_date:	    Mon, 27 Apr 2015 14:17:00 +0200
post_site:	    politiken.dk 
post_link:	    http://politiken.dk/indland/politik/ECE2644454/thorning-starter-ugen-i-nakskov-og-slutter---maaske---med-en-hyldest/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Statsministeren står foran en politisk superuge med fornemt besøg fra Tyskland 
og brandtaler i Fælledparken. To dage, der har potentialet til at skubbe 
Helle Thorning-Schmidt (S) længere frem i meningsmålingerne. 
</p><p>
Men først en tur til Lolland-Falster. 
</p><p>
For i dag tager statsministeren en tur til Nakskov, hvor hun skal besøge 
verdens største producent af pickups til pladespillere, og det nye 
højsikrede statsfængsel i Nørre Alslev. 
</p><p>
Besøget på Lolland er ikke gået ubemærket hen i lokalavisen Folketidende.dk, 
hvor læserne spekulerer i Helle Thorning-Schmidts (S) motiv for at lægge 
vejen forbi byen, der er blevet centrum for debat og protester med 
TV2-serien 'På røven i Nakskov'. 
</p><p>
»Nu skal hun lige udnytte, at der er dårlig omtale af Nakskov og så komme og 
lade som om, at hun bekymrer sig om Nakskov«, som en læser skriver. 
</p><h3>
Fra provinsbesøg til statslederbesøg 
</h3><p>
Tirsdag kan blive ugens bedste dag for HelleThorning-Schmidt, spår Politikens 
politiske redaktør, Jesper Thobo-Carlsen. 
</p><div class="art-quote article-box">
<p class="quote"/>
<blockquote>
<p class="quote-txt">
Målinger viser, at det er de nære, hjemlige spørgsmål, der betyder noget i en 
vaglkamp, fordi de fleste godt ved, at Danmark bare et et lille, ret 
unseeligt land i international sammenhæng
</p>
<p class="sender">
Troels Mylenberg, politisk kommentator 
</p>
</blockquote>
</div><p>
Tysklands kansler og Europas mest magtfulde kvinde, Angela Merkel, kommer på 
officielt besøg, og får den helt store tur med kongelig audiens og en 
drøftelse om aktuelle europa- og udenrigspolitiske spørgsmål med 
statsministeren. </p><p>
»Besøget sender et signal om, at Thorning er en vigtig aktør og har styr på 
tingene ude i verden og Europa. Merkel er for mange danskere og europæere 
selve symbolet på en form for ordentlighed og soliditet, som er meget 
positiv at blive set samme med og kunne erklære sig enig med«. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/hjertetafeuropa/hjertet_analyse/ECE2642792/analyse-fuld-fart-mod-maalstregen-eller-muren---har-graekenland-opgivet-at-undgaa-fallit/">Fuld fart mod målstregen eller 
muren - har Grækenland opgivet at undgå fallit?</a></p><p>
Statsbesøget vil blive brugt til at cementere en række enigheder om blandt 
andet Europas økonomi og forholdet til Rusland og Syrien, siger Jesper 
Thobo-Calsen. Men der også grænser for, hvad Merkel kan bruge Danmark til: 
</p><p>
»Vi har en række forbehold i eurosamarbejdet, der er helt centrale i forhold 
til krisen i Grækenland og bådflygtningene i Middelhavet, hvor Danmark har 
et retsforbehold, som vi bruger til at sige nej til det, Merkel ønsker: En 
proportionel fordeling af flygtninge i Europa«. 
</p><h3>
Anledningen til at udskrive valg 
</h3><p>
Selv om Angela Merkel sandsynligvis vil sige en masse pæne ting om 
statsministeren og Danmark, bliver besøget ikke en anledning til at udskrive 
valg. 
</p><p>
Det vurderer Troels Mylenberg, der er politisk kommentator og chefredaktør på 
Fyns Amts Avis. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2639204/thorning-vi-skal-ikke-bidrage-til-en-solidarisk-fordeling-af-flygtninge-i-europa/">Thorning: Vi skal ikke bidrage til 
en solidarisk fordeling af flygtninge i Europa</a></p><p>
»Selv om hun kan sole sig lidt i den store Angela Merkels besøg, er det ikke 
noget, der rykker det store. Vi ved fra tidligere, at hvis der er noget, der 
ikke betyder noget som helst for vælgerne, så er det, hvordan politikere gør 
sig på den internationale scene«. 
</p><p>
»Målinger viser, at det er de nære, hjemlige spørgsmål, der betyder noget i en 
valgkamp, fordi de fleste godt ved, at Danmark bare er et lille, ret 
uanseeligt land i international sammenhæng«. 
</p><h3>
En 1. maj med opbakning fra baglandet 
</h3><p>
På fredag er det 1. maj, Arbejdernes Internationale Kampdag. En dag, der 
skulle være en hyldest til kampen, men som de sidste tre år været en kamp om 
at blive hyldet. 
</p><p>
For Helle Thorning-Schmidts tale i Fælledparken har tidligere været overdøvet 
at fløjteprotester, korslagte arme og bombefrygt. 
</p><p>
Men på fredag bliver det - måske - anderledes. 
</p><div class="art-quote article-box">
<p class="quote"/>
<blockquote>
<p class="quote-txt">
Det er først gang, statsministeren kommer til 1. maj med en lillebitte smule 
rygvind fra sine egne
</p>
<p class="sender">
Troels Mylenberg, politisk kommentator 
</p>
</blockquote>
</div><p/><p><b class="ext-link">LÆS MERE</b><a class="embeddedlink" href="http://politiken.dk/debat/profiler/runelykkeberg/ECE2499957/efter-alle-nederlagene-ligner-helle-thorning-schmidt-stadig-en-succes/">Efter alle nederlagene ligner Helle 
Thorning-Schmidt stadig en succes</a></p><p>
»Helle Thorning er på en opadgående popularitetskurve, og det er noget, der 
kan mærkes hos egne vælgere, hvor hun har haft godt et halvt år uden interne 
skænderier. Samtidig er det et pænt stykke tid siden, man har lavet noget, 
der gjorde baglandet rasende som eksempelvis lærerkonflikten«, siger 
Politikens politiske redaktør, Jesper Thobo-Carlsen. 
</p><p><i class=" bl-elem">Hvad vil hun bruge talen på at sige? </i></p><p>
»Jeg tror, hun vil bygge videre på den fortælling, hun er kommet med siden 
nytår: Det lysner for Danmark, og ja, det har været hårdt og meget har været 
upopulært, men det har haft et formål, for nu går det fremad«. 
</p><h3>
En anledning til at udskrive valg 
</h3><p>
Den analyse er Troels Mylenberg, politisk kommentator og chefredaktør på Fyns 
Amts Avis, enig i. 
</p><p>
»Det er først gang, statsministeren kommer til 1. maj med en lillebitte smule 
rygvind fra sine egne. For de organiserede deltagere er det vigtigt at vise 
opbakningen og ikke bruge anledningen til at protestere, da man er så tæt på 
valget og alternativet er Lars Løkke, som man ikke ønsker«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/skyggekabinettet/ECE2634936/kompromis-om-dagpenge-thorning-og-pia-olsen-dyhr-i-skaenderi-paa-boefhuset-mash/">Thorning og Pia Olsen Dyhr i 
skænderi på bøfhuset MASH</a></p><p><i class=" bl-elem">Bliver det en anledning til at udskrive valg? </i></p><p>
»Det har jeg svært ved at forestille mig på baggrund af, at regeringsblokken 
stadig ligger elendigt i målingerne. Det er rettet lidt op, men de ligger 
stadig ad helvede til. Jeg er af den opfattelse, at det bedste oplæg til en 
valgkamp vil være finansloven i august. Men jeg kan sagtens tage fejl«. 
</p><h3>
Udspil skal lukke munden på kritikere 
</h3><p>
Seneste måling viser, at de borgerlige partier stadig fører med i alt 52,8 
procent af vælgernes opbakning. For at udligne skal rød blok og Helle 
Thorning-Schmidt omvende 4,8 procent af de blå vælgere for at bevare magten. 
</p><p>
En måde at komme tættere på det mål kan være ved at præsentere ny politik. 
</p><p class=" bl-elem">
Det forventes, at regeringen inden længe vil præsentere sin længe ventede 
børnepakke på daginstitutionsområdet, og at socialdemokraterne måske også 
vil komme med en melding på dagpengeområdet. Der spekuleres derfor i, om 
Thorning vil skrue ekstra op for en i forvejen højpolitisk uge og gøre en af 
delene i dagene op til 1. maj for at komme eventuel kritik i møde. 
</p>	
</div>

</div></body></html>
