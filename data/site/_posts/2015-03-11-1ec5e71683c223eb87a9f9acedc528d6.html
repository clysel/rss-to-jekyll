---
layout:     post
title: 	    "Minister revser mænds klamme, afstumpede krænkelser "
post_author:	    
post_date:	    Wed, 11 Mar 2015 09:44:23 +0100
post_site:	    politiken.dk 
post_link:	    http://politiken.dk/indland/ECE2581899/minister-revser-maends-klamme-afstumpede-kraenkelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p>
Everyday Sexism Project er den danske version af det britiske projekt med 
samme navn. Projektet er drevet af frivillige, og formålet er at samle 
dokumentation for, at sexisme mod kvinder er et problem. 
</p><p>
Indtil videre har godt 1.000 danske kvinder skrevet om, hvordan de har oplevet 
sexisme og seksuel chikane i deres hverdag. Fortællingerne handler om alt 
fra nedsættende kommentarer til gramseri, tilråb og voldtægter. 
</p><p class=" bl-elem">
Find flere historier eller skriv din egen på <a target="_blank" href="http://danmark.everydaysexism.com/">Everyday 
Sexism Projects hjemmeside</a> her. 
</p>
</div>
</div><p>
»Det var dog ufattelig klamt og grænseoverskridende afstumpet«. 
</p><p>
Sådan begynder en udsædvanligt bramfri statusopdatering på Facebook fra 
transportminister Magnus Heunicke (S). Han har fået nok. Nok af seksuel 
chikane af kvinder i det offentlige rum og i de transportmidler, han er 
minister for. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2580057/numsegrams-voldtaegtsjokes-og-klamme-kys-her-er-ti-eksempler-paa-sexisme/">Numsegrams, voldtægtsjokes og 
'klamme kys': Her er ti eksempler på sexisme</a></p><p>
»Der findes en temmelig stor gruppe mænd, der åbenbart ikke kan tage bussen, 
S-toget eller metroen uden at begynde at befamle de kvindelige 
medpassagerer, prøve at spærre udgangen mens de kommer med såkaldt "frække 
tilbud" i form af trusler om voldtægt eller slet og ret lyner deres 
bukser ned og tager deres tissemand frem midt i toget eller bussen«, 
fortsætter ministeren. 
</p><h3>
Et samfundsproblem 
</h3><p>
Bredsiden mod mænd, der ikke respekterer kvinders grænser, kommer, efter 
ministeren har fået tilsendt en række eksempler på seksuel chikane og 
verbale krænkelser af kvinder i busser, metro og tog fra organisationen 
’Everyday Sexism Project’. 
</p><p>
I halvandet år har projektet indsamlet historier fra danske kvinder, der har 
haft grænseoverskridende oplevelser for eksempel i form af tilråb, befamling 
og seksuelle overgreb. Flere end 1.000 har indtil videre bidraget med 
eksempler fra deres hverdag. 
</p><p>
I tirsdagens Politiken tilkendegav ministeren, at de mange eksempler er et 
udtryk for, at seksuelle chikane mod kvinder udgør et »generelt problem i 
vores samfund«. Og hans uddybning af den holdning har fået omfattende 
rygvind på de sociale medier. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/indland/ECE2580235/1000-kvinder-har-delt-deres-historier-om-kraenkende-oplevelser/">1.000 kvinder har delt deres 
historier om krænkende oplevelser</a></p><p>
Godt 2.300 har i skrivende stund tilkendegivet, at de ’synes godt om’ 
ministerens opsang på Facebook. 200 har delt hans opslag, og kommentarerne 
er overvejende positive. 
</p><p>
»Fint at problemet bliver taget op«, »Sådan Magnus! Det er så vigtigt at 
italesætte!« og »dejligt at en mand ytrer sig«, lyder et pluk af 
kommentarerne fra enige mænd og kvinder. 
</p><h3>
Meldinger har stor effekt 
</h3><p>
Ministerens udmelding glæder også Morten Kjærum, der er direktør i EU's 
Agentur for grundlæggende rettigheder. 
</p><p>
»Det er meget vigtigt at få det her problem sat på dagsordenen«, siger han og 
henviser til den store EU-undersøgelse, han var med til at lave sidste år. 
</p><p>
42.000 kvinder fra 28 lande deltog, og Danmark lå som en klar nummer et, når 
det gælder seksuel chikane. 80 procent af de danske kvinder har ifølge 
rapporten været udsat for uønskede berøringer, upassende tilnærmelser, 
ubehagelige kommentarer eller tvang, siden de var 15 år gamle. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2573846/fagforening-chefen-har-fribillet-til-at-svine-kvinder-til-paa-jobbet/">Fagforening: Chefen har 
fribillet til at svine kvinder til på jobbet</a></p><p>
»Det er vores erfaring, at når politikere og meningsdannere går ud og taler om 
de her spørgsmål og tager afstand fra det, så har det en stor effekt«, siger 
Morten Kjærum, og tilføjer, at politiske tiltag som for eksempel at opfordre 
arbejdsmarkedets parter til diskutere problemet, sætte det på skoleskemaet 
eller at opfordre politiet til bedre at modtage og behandle anmeldelser fra 
kvinder har vist sig effektfulde i andre lande. 
</p><p>
At sexisme og seksuel chikane er et problem, tilslutter ligestillingsminister 
Manu Sareen (R) sig til fulde, fortæller han på en telefon fra New York, 
hvor han deltager i FNs kvindekommisionssamling. 
</p><p>
»Det er noget af det, vi netop har diskuteret herovre. Det er helt 
uforståeligt, at der er nogle mænd, der overskrider kvinders grænser på den 
måde«, siger ministeren, der har planer om at sætte seksuel chikane på 
dagsordenen under Danmarks formandskab på Nordisk Ministerråd. 
</p><p>
Også i hans nye perspektiv- og handlingsplan er sexisme og seksuel chikane et 
fokusområde, fortæller han. 
</p><p>
»Vi skal have en holdningsændring, så vi lærer drenge og mænd at det her er 
’no go’ og samtidig fortæller pigerne, at det er okay at sige fra, når deres 
grænser bliver overskredet«. 
</p><h3>
Opgør er en kæphest 
</h3><p>
Hos Dansk Kvindesamfund er der glæde over Magnus Heunickes melding. For 
sexisme skal anerkendes som et problem, og kvinderne, der fortæller om deres 
oplevelser, skal ikke mødes af rynkede bryn, siger styrelsesmedlem Helena G. 
Hansen. 
</p><p>
»I dag er billedet sådan, at rigtig mange ikke anmelder ubehagelige 
oplevelser, fordi de bliver mødt af mistro fra deres omverden og nogle 
tilfælde også fra politiets side. Der florerer myter om, at man selv kan 
være skyld i at blive råbt ad, gramset på eller voldtaget. Det vil vi gerne 
se et opgør med - også fra politisk side«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2573863/sexisme-er-stadig-tabu-men-det-vil-landets-stoerste-fagforbund-aendre-paa/">Sexisme er stadig tabu, men 
det vil landets største fagforbund ændre på</a></p><p>
Netop det opgør er Magnus Heunickes kæphest, fortæller han. Han er blandt 
andet vred over, at kvinder, der fortæller om deres oplevelser, bliver rost 
som ’modige’, når de åbner munden. 
</p><p>
»Hvis man siger, at det er ’flot og modigt’ af kvinderne at stå frem, så siger 
man samtidig, at de jo nok selv er lidt skyld i det, og at de i hvert fald 
burde føle sig lidt skamfulde over oplevelsen«, siger ministeren, der kalder 
på en holdningsændring. 
</p><p class=" bl-elem">
»Hvis man bliver udsat for de her ting, så har man på ingen måde grund til at 
føle skam eller skyld. Derimod skal man vide, at man har samfundets fulde 
opbakning til at sige fra«. 
</p>	
</div>
</div></body></html>
