---
layout:     post
title: 	    "Amerikansk nationalhelt pillet ned fra piedestalen"
post_author:	    
post_date:	    Tue, 12 May 2015 15:58:47 +0200
post_site:	    politiken.dk 
post_link:	    http://politiken.dk/sport/nfl/ECE2666568/amerikansk-nationalhelt-pillet-ned-fra-piedestalen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Han betragtes som en af de bedste spillere nogensinde i den amerikanske 
fodboldliga, NFL, han er et forbillede for millioner af football-fans i 
kraft af sine præstationer på banen, han har vundet Super Bowl fire gange og 
i tre af finalerne er han blevet udpeget til banens mest værdifulde aktør og 
så er han kæreste med en brasiliansk supermodel. Med andre ord er Tom Brady 
indbegrebet af en amerikansk nationalhelt, men nu er der kommet ridser i den 
37-årige quarterbacks image – ridser der kan få billedet af den perfekte 
idrætsmand til at krakelere og ødelægge et gloriøst eftermæle. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/nfl/ECE2665642/nfl-boede-til-patriots-og-karantaene-til-brady-for-boldsnyd/">NFL: Bøde til Patriots og 
karantæne til Brady for boldsnyd</a></p><p>
National Football League (NFL) har nemlig slået hårdt ned på Brady og hans 
klub New England Patriots i den såkaldte ’deflategate’, hvor Super 
Bowl-mestrene skulle have lukket luft ud af boldene til divisionsfinalen – 
semifinalen i Super Bowl – mod Indianapolis Colts. 
</p><p>
Patriots har fået en bøde på en million dollars (6,6 millioner kroner), forbud 
mod at vælge en spiller i første draftrunde næste år og fjerde draftrunde i 
2017, og sidst men ikke mindst er Brady blevet suspenderet for den kommende 
sæsons fire første kampe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/nfl/ECE2649330/nfls-nervepirrende-x-factor-show-kickstarter-saesonen/">NFL's nervepirrende 
X-factor-show kickstarter sæsonen</a></p><div class="art-fakta article-box">
<h4 class="">
Blå Bog</h4>
<h5>
Tom Brady</h5>
<div class="fakta-body" data-buildingblock="embedded_factboxlink">
<p><b>Født </b>3. august 1977 i San Mateo, Californien 
</p><p><b>NFL-debut</b> for New England Patriots i 2000 
</p><p><b>Position:</b> Quarterback 
</p><p><b>Vinder af</b> Super Bowl 2001, 2003, 2004 og 2014 
</p><p class=" bl-elem"><b>Mest værdifulde</b> spiller i en Super Bowl tre gange 
</p>
</div>
</div><p>
Når det netop er Brady, som straffen tilfalder, skyldes det ikke, at han 
personligt lukkede luften ud af boldene, så de ikke overholdt det 
reglementerede tryk og dermed var lettere at gribe i kampen mod Colts. Det 
gjorde han ikke, men Tom Brady var ifølge NFL-undersøgelsen udført af 
advokaten Ted Wells vidende om, at to Patriots-ansatte piftede de ovale 
bolde. </p><p>
»Enhver spiller, uanset hvor dygtig og respekteret han end er, er forpligtet 
til at rette sig efter reglerne, og han må stå til ansvar for sine 
handlinger, når disse regler bliver overtrådt, og der bliver rokket ved 
offentlighedens tillid til spillet«, skriver vicepræsident i NFL Troy 
Vincent til Tom Brady. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2531581/portraet-den-gyldne-hoejre-arm-er-super-bowl-historiens-bedste/">Portræt: Den gyldne højre arm 
er Super Bowl-historiens bedste</a></p><p>
Reaktionerne på straffen til Patriots og Brady i det football-gale USA 
varierer lige fra fortjent til uforståeligt – Brady-tilhængere peger for 
eksempel på, at Ted Wells i sin 243 sider lange rapport ikke fremlægger 
nogen rygende pistol i form af skudsikre beviser mod Brady, og at hele sagen 
derfor bygger på indicier. 
</p><p>
Andre igen mener, at Patriots og Tom Brady har fået en fortjent straf, som de 
har bedt om i flere år for at bøje reglerne til deres fordel. Senest i 2007, 
da New England Patriots fik en bøde på 500.000 dollar for ulovligt at filme 
et modstanderholds træning for derigennem at kunne gennemskue trænerens 
signaler til spillerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2531295/patriots-vinder-super-bowl-efter-vanvittig-finale/">Patriots vinder Super Bowl 
efter vanvittig finale</a></p><p>
»Patriots har de sidste 10-15 år opbygget det image, at de lader hånt om 
reglerne jævnfør først spygate og nu deflategate. Og på en måde er 
deflategate den mest banale af sagerne, men den er bare strået, der brækkede 
kamelens ryg«, siger Daniel Durbin, der er direktør for USC Anneberg 
instituttet for sport, medier og samfund til Reuters. 
</p><p>
Flere tidligere og nuværende NFL-spillere udtrykker på Twitter også forståelse 
for dommen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/nfl/ECE2530717/super-bowl-finale-spilles-i-skandalernes-skygge/">Super Bowl-finale spilles i 
skandalernes skygge</a></p><p>
»Det er godt, at NFL suspenderer Tom Brady, så alle kan forstå, at ingen er 
over systemet«, tweeter eksempelvis den tidligere San Diego Chargers- og 
Buffalo Bills-linebacker Shawne Merriman. 
</p><p>
De fleste er enige om, at bødens størrelse er peanuts for en klub af Patriots 
kaliber, men at savnet af superstjernen Tom Brady derimod vil gøre ondt på 
de firedobbelte Super Bowl-vindere. 
</p><p>
New England Patriots føler, at dommen er uretfærdig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/nfl/ECE2524444/deflate-gate-opsynsmand-mistaenkt-for-at-staa-bag-flade-bolde/">'Deflate-gate': Opsynsmand 
mistænkt for at stå bag flade bolde</a></p><p>
»Selv om vi er overbeviste om, at der ikke var fiflet med boldene, har det 
hele tiden været vores intention at acceptere en eventuel disciplinær straf. 
Men straffen overstiger klart enhver rimelig forventning. Den er udelukkende 
baseret på indicier i stedet for klare beviser«, skriver Patriots-formand og 
direktør Robert Kraft i en udtalelse på klubbens hjemmeside. 
</p><p>
Han understreger samtidig, at Tom Brady har klubbens ubetingede støtte. 
</p><p>
»Vores tro på ham vakler ikke«, skriver Robert Kraft. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/nfl/ECE2516606/nfl-undersoeger-mulig-snyd-i-patriots-sejr/">NFL undersøger mulig snyd i 
Patriots-sejr</a></p><p>
Tom Brady har ikke kommenteret dommen, men det har hans agent Don Yee, der 
siger, at karantænen vil blive anket. 
</p><p>
»Straffen er latterlig og har intet juridisk grundlag. Jeg mener, at udkommet 
af sagen var bestemt på forhånd. Der var ikke skyggen af retfærdighed i 
Wells-efterforskningen«, siger Don Yee til AP. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/nfl/ECE2515570/patriots-spiller-sig-overlegent-i-super-bowl-finale/">Patriots spiller sig 
overlegent i Super Bowl-finale</a></p><p>
NFL-vicepræsidenten Troy Vincent skriver i afgørelsen sendt til Patriots, at 
der ikke i strafudmålingen er taget stilling til, hvorvidt de piftede bolde 
havde indflydelse på kampens resultat, men han peger på, at at formentlig 
ikke er først gang, klubben piller ved boldene. 
</p><p class=" bl-elem">
»Vi kan ikke være sikre på, hvornår denne aktivitet begyndte, men vores 
beviser antyder, at 18. januar (datoen for kampen mod Colts, red.) ikke var 
første gang, det skete«, skriver Troy Vincent. 
</p>	
</div>

</div></body></html>
