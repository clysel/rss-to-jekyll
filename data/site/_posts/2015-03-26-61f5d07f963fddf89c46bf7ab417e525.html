---
layout:     post
title: 	    "Analyse: Hvorfor blev prisen på Dong ifølge kritikerne fastsat så lavt?"
post_author:	    
post_date:	    Thu, 26 Mar 2015 10:49:47 +0100
post_site:	    politiken.dk 
post_link:	    http://politiken.dk/oekonomi/ECE2604286/analyse-hvorfor-blev-prisen-paa-dong-ifoelge-kritikerne-fastsat-saa-lavt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Milliarderne har svirret i luften siden salget af en del af Dong. Det samme 
har spørgsmålstegnene. Her er Politikens gennemgang af de kendte mulige 
forklaringer på, hvorfor aktierne ifølge kritikerne blev solgt for billigt. 
</p><p><b>1. Tidspres A: </b>Både Finansministeriet og Dong har fremhævet, at Dongs 
kreditværdighed stod lige over for at blive nedvurderet af de store 
internationale kreditvurderingsbureauer, da aktierne blev solgt i efteråret 
2013 med efterfølgende godkendelse i Finansudvalget 30. januar 2014. 
</p><p>
Den på mange måder mest oplagte mulighed, nemlig at staten permanent eller 
midlertidigt spændte et økonomisk sikkerhedsnet ud under virksomheden, havde 
regeringen allerede bestemt sig for ikke at gribe til. Politisk var det 
afgjort, at der skulle fremmed kapital ind i selskabet. 
</p><p>
Standard&amp;Poors nedgraderede selskabet i oktober 2012 til BBB+ med den 
ildevarslende tilføjelse <i>negative outlook</i>. Hvis et selskab skal 
undgå en ny rutsjetur, er det typisk forventningen, at der senest i løbet af 
et år skal ske en styrkelse af kapitalgrundlaget. 
</p><div class="art-fakta article-box">
<h4 class="">
Slideshow</h4>
<h5>
Forstå, hvorfor Dong blev solgt for billigt</h5>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00923/_KO-Dong-Thumbs-Up-_923373w.jpg" alt="" border="0"/></span></p><p>
På tre måneder voksede DONG's værdi med 21 milliarder kroner, men uden at 
danskerne fik fornøjelse af værdiforøgelsen på knap 40 procent. 
</p><p class=" bl-elem">
Forstå baggrunden på ni slides <a target="_blank" href="http://politiken.dk/indland/100procent/ECE2595315/slideshow-forstaa-hvorfor-dong-blev-solgt-for-billigt/">her</a>. </p>
</div>
</div><p/><p>
Derfor kunne man ikke i efteråret 2013 vente tre måneder på at få afklaret, om 
Dong fik andel i de nye britiske tilskud. 
</p><p><b>2. Tidspres B:</b> Dong’s likviditet var under pres, gælden var høj, og 
selskabet stod over for nye store investeringer i havvindmølleparker, hvis 
planerne skulle følges. En ny nedgradering af kreditværdigheden ville gøre 
det sværere og dyrere at låne, når staten selv ikke ville holde hånden under 
Dong. Denne forklaring har også flere gange været fremme fra 
Finansministeriet og Dong. 
</p><p><b>3. Manglende information: </b>Aviser og tv har afdækket, hvordan magtkampen 
mellem Dong’s daværende bestyrelsesformand, Fritz Schur, og den daværende 
Dong-direktør, Anders Eldrup, ikke kun førte til en ikke særlig hjertelig 
stemning i topledelsen. Fritz Schur havde også aftalt med Finansministeriet, 
at det alene var ham, der stod for kontakten mellem selskabet og 
ministeriet. 
</p><p>
Aftalen stammer fra VK-regeringens tid, men der blev ikke ændret på den, da 
socialdemokraten Bjarne Corydon kom til. 
</p><p>
Muligvis er oplysningerne om blandt andet det gigantiske potentiale i de 
britiske støtteordninger ikke for alvor kommet frem til og blevet forstået 
af de ansvarlige embedsmænd i ministeriet og videregivet til ministeren. 
</p><p>
Derfor var man ikke opmærksom på det milliardstore potentiale i den nye 
britiske tilskudsordning. 
</p><p><b>4. Naturligt forløb: </b>Finansministeriet og Dong fastholder som den 
vigtigste forklaring på forløbet, at der slet ikke er sket noget usædvanligt 
overhovedet. 
</p><p>
Trods tidspres og frygten for akut likviditetsmangel forløb alt som planlagt. 
Dong-aktierne blev solgt til den bedst mulige pris, og aftalen med de tre 
nye investorer var simpelthen den bedst tænkelige. Eller som 
finansministeren har skrevet i en mail til Politiken: »Det er fortsat min 
vurdering, at værdiansættelsen af Dong Energy i forbindelse med 
kapitaltilførslen var rimelig og repræsenterede den aktuelle markedsværdi af 
Dong Energy«. 
</p><p><b>5. Frygt for Rigsrevisionen.</b> Da aftalerne blev indgået i efteråret 
2013, var Rigsrevisionen på trapperne med en beretning, der skulle undersøge 
Finansministeriets generelle rolle og omhyggelighed som den bestemmende 
hovedaktionær i Dong. Da aftalerne med Goldman Sachs blev godkendt, har 
Finansministeriet formentlig kendt hovedindholdet af Rigsrevisionens 
beretning, mener kilder tæt på forløbet. 
</p><p class=" bl-elem">
Rigsrevisionens beretning fra 19. december 2013 kritiserede ganske rigtigt 
ministeriet for et slapt lederskab og manglende styring med udviklingen i 
Dong helt frem til 2012. Aktivt politisk lederskab i form af en stor aftale 
om rekapitalisering kunne tage luften ud af denne kritik. Modsat ville en 
tøvende håndtering af sagen og måske nye midlertidige eller permanente 
statspenge i Dong kunne udløse politisk kritik fra oppositionen. 
</p>	
</div>
</div></body></html>
