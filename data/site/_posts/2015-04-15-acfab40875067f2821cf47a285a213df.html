---
layout:     post
title: 	    "Danmark overhales indenom i kapløb om at høste it-gevinster"
post_author:	    Martin Bernth
post_date:	    Wed, 15 Apr 2015 09:48:39 +0000
post_site:	    www.version2.dk 
post_link:	    http://www.version2.dk/artikel/danmark-overhales-indenom-kaploeb-om-hoeste-it-gevinster-142016?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Vores nordiske brødre er langt bedre til at følge trit med udviklingen og omsætte de mange fordele, der følger med øget digital kommunikation, til økonomisk gevinst. Finland, Sverige og Norge er således alle i top fem på den globale liste over hvor dygtige verdens nationer er til at udnytte it, mens Danmark i år er gledet helt ud af top ti og nu besætter 15. pladsen.</p>

<p>Den globale topscorer er dog ikke et nordisk land, men den topmoderne bystat Singapore.</p>

<p>Det fremgår af rapporten <a href="http://www3.weforum.org/docs/WEF_Global_IT_Report_2015.pdf">The Global Information Technology Report</a> (PDF, <em>red.</em>), der hvert år udgives af World Economic Forum. Organisationens danske partner Teknologisk Institut skriver i en <a href="http://www.teknologisk.dk/ydelser/danmark-halter-bagud-i-it-kaploebet/36019">pressemeddelelse,</a> at der ikke er tale om, at danskerne er blevet dårlige til at høste gevinster af it, men at vores nærmeste naboer ganske enkelt er løbet fra os i it-kapløbet.</p>



<p>»Danmark kan få en langt bedre placering ved at udnytte nettets muligheder for deling af information og for inddragelse af borgerne gennem fx sociale medier. Her halter vi bagud,« udtaler centerchef hos Teknologisk Institut Stig Yding Sørensen.</p>

<p>Tidligere har Danmark ellers ligget lunt i svinget i it-kapløbet, men dagens placering er i tråd med de seneste års udvikling, hvor Danmark langsomt er faldet bagud. Ifølge World Economic Forum er der ellers en klar sammenhæng mellem et lands it-modenhed og potentiel vækst.</p>



<p>Meget af den vækst kan ifølge Jan Overgaard, der leder Innovationscenter for eBusiness på Teknologisk Institut, skabes af de små og mellemstore virksomheder, der skal blive bedre til at tage it-værktøjerne til sig.</p>

<p>»Desværre kan mange SMV’er ikke se gevinsterne for deres virksomhed. Det er afgørende, at virksomhederne bliver dygtigere til at udnytte de muligheder digitaliseringen giver dem, men for en lille virksomhed kan det være svært at overskue. Det første skridt er derfor at få virksomhederne til at se gevinsterne ved at bruge ressourcer på IT og analyse af data,« lyder det fra Jan Overgaard.</p>
  </section>

  
  
  
  </div></body></html>
