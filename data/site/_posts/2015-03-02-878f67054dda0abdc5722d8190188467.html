---
layout:     post
title: 	    "Forbes' årlige liste: Bill Gates er verdens rigeste"
post_author:	    
post_date:	    Mon, 02 Mar 2015 17:27:21 +0100
post_site:	    politiken.dk 
post_link:	    http://politiken.dk/oekonomi/ECE2570537/forbes-aarlige-liste-bill-gates-er-verdens-rigeste/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Antallet af milliardærer - i dollar, vel at mærke - er vokset. 
</p><p>
Det viser magasinet Forbes' årlige liste over de rigeste i verden.
</p><p>
Magasinet har registreret i alt 1.826 dollarmilliardærer i verden, hvilket er 
en pæn stigning fra de 1645, der havde tjent penge nok til at få en plads på 
Forbes-opgørelsen sidste år.
</p><p>
Microsofts stifter, amerikaneren Bill Gates, ligger atter helt i toppen af 
listen, mens den mexicanske forretningsmand Carlos Slim Helu i år er forvist 
til andenpladsen. Han var nummer et på listen i 2013.
</p><p>
Bill Gates har haft titlen som verdens rigeste menneske i 16 ud af de seneste 
21 år, skriver Forbes.
</p><p>
Hans formue voksede med 3,2 milliarder dollar i 2014 og er nu på svimlende 
79,2 milliarder dollar (526,5 milliarder kroner). Det svarer rundt regnet 
til en fjerdedel af Danmarks bruttonationalprodukt (BNP).
</p><h3>
Tjent formuer inden for ny teknologi
</h3><p>
På listens tredjeplads ligger den amerikanske investor Warren Buffett, mens 
nummer fire er spanieren Amancio Ortega.
</p><p>
Facebooks stifter, Mark Zuckerberg, rykker fem pladser op af listen til en 
16.-plads. Det er første gang, at han befinder sig i top 20 over verdens 
rigeste.
</p><p>
Blandt de andre dollarmilliardærer, der er kommet med på listen, er flere, der 
har tjent deres formuer inden for ny teknologi.
</p><p class=" bl-elem">
Således er både stifterne af Snapchat, Uber og Airbnb for første gang med på 
Forbes' liste i år.
</p>	
</div>
</div></body></html>
