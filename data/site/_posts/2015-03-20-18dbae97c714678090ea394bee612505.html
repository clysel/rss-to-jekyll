---
layout:     post
title: 	    "Flemming Rose om publicistprisen: Prisen ville have taget presset i 2006"
post_author:	    
post_date:	    Fri, 20 Mar 2015 11:15:41 +0100
post_site:	    politiken.dk 
post_link:	    http://politiken.dk/kultur/medier/ECE2596126/flemming-rose-om-publicistprisen-prisen-ville-have-taget-presset-i-2006/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Han er blevet mandsopdækket af PET, kaldt racist og islamofob og haft 
alverdens debattører på nakken. Flemming Rose var manden, der i 2005 som 
kulturredaktør på Jyllands-Posten skrev den tekst, der ledsagede de 12 
Muhammedtegninger. 
</p><p>
Et stykke arbejde, der som få andre har haft langvarig effekt både herhjemme 
og rundt om i hele verden. 
</p><p>
Flemming Rose, der nu er udlandsredaktør på samme avis, modtog torsdag aften - 
10 år efter Muhammedtegningerne - Den store Publicistpris 2015 for 
»mangeårig, fremragende indsats for lødig publicisme«. 
</p><p><i class=" bl-elem">Flemming Rose, ville det ikke have været mere værd, hvis du havde fået den 
i 2006?</i></p><div class="art-fakta article-box">
<h4 class="">
Om Flemming Rose</h4>
<div class="fakta-body" data-buildingblock="embedded_factboxlink">
<p>
Flemming Rose er udlandsredaktør på Jyllands-Posten. 
</p><p>
Han har bifag i russisk fra Københavns Universitet. Har arbejdet i Dansk 
Flygtningehjælp som tolk og sproglærer og oversat en række bøger fra russisk 
til dansk. 
</p><p>
Var fra 1990 til 2004 var korrespondent i Moskva og Washington for Berlingske 
og Jyllands-Posten og vendte hjem i 2004 for at overtage posten som 
kulturredaktør på Jyllands-Posten. 
</p><p class=" bl-elem">
Har udgivet bøgerne 'Katastrofen der udeblev' (1998), 'Amerikanske 
stemmer' (2006) og 'Tavshedens Tyranni' (2010).
</p>
</div>
</div><p>
»Det er klart, at i 2006 stod jeg og Jyllands-Posten meget mere alene, end vi 
gør i dag, og der ville prisen have været et boost. Men det er ikke sådan, 
det virker. Jeg er helt på det rene med, at det tager lang tid at flytte 
noget i den offentlige debat og i en problemstilling, der er så 
konfliktfyldt og opleves som ubehagelig af rigtigt mange mennesker. Men ja, 
objektivt set ville det have taget noget af presset på Jyllands-Posten og 
mig dengang, men det ville også have været blevet oplevet som en 
manifestation, et statement, i dag er det mere udtryk for en erkendelse«. 
</p><p>
Flemming Rose ser pristildelingen som et udtryk for, at debatten har rykket 
sig herhjemme. 
</p><p>
»Virkeligheden har forandret sig«, siger han. 
</p><div class="art-fakta article-box">
<h4 class="">
Om Flemming Rose</h4>
<div class="fakta-body" data-buildingblock="embedded_factboxlink">
<p>
Flemming Rose er udlandsredaktør på Jyllands-Posten. 
</p><p>
Han har bifag i russisk fra Københavns Universitet. Har arbejdet i Dansk 
Flygtningehjælp som tolk og sproglærer og oversat en række bøger fra russisk 
til dansk. 
</p><p>
Var fra 1990 til 2004 var korrespondent i Moskva og Washington for Berlingske 
og Jyllands-Posten og vendte hjem i 2004 for at overtage posten som 
kulturredaktør på Jyllands-Posten. 
</p><p class=" bl-elem">
Har udgivet bøgerne 'Katastrofen der udeblev' (1998), 'Amerikanske 
stemmer' (2006) og 'Tavshedens Tyranni' (2010).
</p>
</div>
</div><p>
»For 10 år siden troede mange, at Jyllands-Posten bare trykte tegningerne for 
at provokere, og at vi var skyld i alt det, der skete. Den argumentation er 
svær at opretholde nu, hvor vi har ’muhammedkriser’ med jævne mellemrum. 
Kriser forårsaget af medier, der står et helt andet sted politisk end 
Jyllands-Posten - som Charlie Hebdo -, af musikere, forlag, alle mulige 
institutioner og aktører«, mener han. </p><p><b class="ext-link">LÆS INTERVIEW FRA 2013</b><a class="embeddedlink" href="http://politiken.dk/kultur/boger/ECE2149479/flemming-rose-yahya-hassan-udfordrer-politikens-verdensbillede/">Flemming Rose: »Yahya 
Hassan udfordrer Politikens verdensbillede«</a></p><h3>
Mere forståelse i udlandet 
</h3><p>
»Flemming Rose har de sidste ti år været en stærk og central aktør i den 
internationale debat om ytringsfrihed, og midt i de store kontroverser har 
han ikke blot stået fast på sine principper, men også insisteret på at 
forklare og nuancere sine synspunkter i debatter verden over«, lød det i 
juryens begrundelse. 
</p><p>
Og Flemming Rose sætter stor pris på den hjemlige anerkendelse af, at han 
netop har arbejdet for nuancering, da han har oplevet at være sat i bås som 
'ham med tegningerne fra Jyllands-Posten'. 
</p><p>
»Der er meget stor forskel på Danmark og omverdenen. Det sidste halve år har 
jeg talt meget mere om ytringsfrihed i internationale medier end i Danmark. 
Og på The Guardian, som man ville tro ville være uenige med Jyllands-Posten, 
er deres chefredaktør vildt begejstret for min bog, og The Economist satte 
min bog på listen over de ti bedste bøger i verden i 2014. I Danmark har 
folk et forhold til mig ud fra, at jeg er på en bestemt avis og projicerer 
ud fra det, så mange hører ikke, hvad jeg siger, de har sat et mærkat på mig 
og læser alt ud fra det. Men jeg er glad for at høre, at der nu er 
mennesker, som siger – blandt andet i motivationen for publicistprisen – at 
jeg har nuanceret debatten. Det er glædeligt, for det er det, jeg har 
forsøgt på«. 
</p><p><b class="ext-link">LÆS TØGER SEIDENFADENS ANMELDELSE AF 'TAVSHEDENS TYRANNI'</b><a class="embeddedlink" href="http://politiken.dk/kultur/boger/faglitteratur_boger/ECE1071604/manden-der-fik-en-sag-for-livet/">Manden, 
der fik en sag for livet</a></p><p>
Prisvinderen understreger, at selv om meget har rykket sig i de ti år siden 
Muhammedtegningerne, og selv om han selv har rejst verden rundt og læst 
utallige værker for at blive klogere på problemstillingen, er der stadig 
meget at blive klogere på. 
</p><p>
»Jeg finder ikke stor tilfredsstillelse ved at se mange muslimer, der føler 
sig krænket eller ambassader, der bliver sat i brand. Og som jeg har sagt 
hele vejen, er der ikke en tegning, der er et menneskeliv værd. Men hvad gør 
vi hvis andre mener det? Hvordan håndterer vi det? Det er en enormt kompleks 
problemstilling«. 
</p><p>
Ud over hæderen modtog Flemming Rose en check på 20.000, et særligt fad samt 
en personlig tegning af Jens Hage. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2595911/flemming-rose-bliver-aarets-publicist/">Flemming Rose bliver årets 
publicist</a></p>	
</div>
</div></body></html>
