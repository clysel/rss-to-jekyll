---
layout:     post
title: 	    "Formel 1-legendes søn debuterer med manér"
post_author:	    
post_date:	    Sat, 25 Apr 2015 15:46:08 +0200
post_site:	    politiken.dk 
post_link:	    http://politiken.dk/sport/formel1/ECE2643113/formel-1-legendes-soen-debuterer-med-manr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da han startede sin karriere i motorsporten som gokartkører, var det under 
navnet Mick Betsch og senere ændrede han det til Mick Junior. 
</p><p>
Men i forbindelse med skiftet fra gokart til formel-biler toner den 16-årige 
Mick Schumacher rent flag og benytter efternavnet han har fra sin berømte 
far, den syvdobbelte formel 1-verdensmester Michael Schumacher. 
</p><p>
Netop på grund af slægtskabet var Schumacher jr.'s debut i det tyske formel 
4-mesterskab på Oschersleben lidt af et tilløbsstykke. 
</p><p>
Og Mick Schumacher viste nogle af de samme egenskaber som sin berømte far, da 
han i sin debut fra en startplacering som nr. 19 kørte sig 10 pladser op og 
sluttede på 9. pladsen. 
</p><p>
For sin indsats blev Mick Schumacher belønnet med titlen bedste debutant, og 
søndag har han chancen for at gøre det endnu bedre, når der køres yderligere 
to afdelinger af mesterskabet på banen nær Magdeburg. 
</p><p>
Mick Schumachers far kom alvorligt til skade ved en skiulykke i slutningen af 
2013 og lå i koma flere måneder derefter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2452987/schumachers-familie-michael-skal-nok-blive-god-igen/">Schumachers familie: Michael 
skal nok blive god igen</a></p><p class=" bl-elem">
Michael Schumachers nuværende tilstand er kun kendt af de absolut nærmeste. 
</p>	
</div>

</div></body></html>
