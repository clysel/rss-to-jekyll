---
layout:     post
title: 	    "Opsang: Minister slår i bordet over for udsætningskommuner"
post_author:	    
post_date:	    Mon, 04 May 2015 09:47:40 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2653241/opsang-minister-slaar-i-bordet-over-for-udsaetningskommuner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I mere end hver fjerde danske kommune bliver der sat flere borgere på gaden, 
end hvad man kunne forvente af kommunens sociale sammensætning, viser en ny 
rapport fra SFI. 
</p><p>
By-, bolig- og landdistriktsminister Carsten Hansen (S) er ikke ganske 
tilfreds: 
</p><p>
»Rapporten viser klart, at nogle kommuner er deres opgave voksen, mens andre 
ikke har taget det alvorligt nok. Det kan lyde følelsesladet, men det at 
blive sat ud er noget af det værste, en familie kan komme ud for. Derfor 
skal vi gøre alt, hvad vi kan, for at forhindre det«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2649632/fattige-lejere-sat-paa-gaden-kommuner-ser-den-anden-vej/">Fattige lejere sat på gaden, 
kommuner ser den anden vej</a></p><p>
Når landets største og mest udsatte byer ifølge rapporten har kunnet vende 
udviklingen, er der ikke mange undskyldninger, mener ministeren. 
</p><div class="art-quote article-box">
<p class="quote"/>
<blockquote>
<p class="quote-txt">
Omkring 1.400 familier kunne have undgået at blive sat på gaden. Derfor vil 
jeg gerne slå i bordet over for de kommuner.
</p>
<p class="sender">
Carsten Hansen (S) 
</p>
</blockquote>
</div><p>
»Det er bemærkelsesværdigt, at København og de store byer, som har ligget 
meget højt og har de fleste hjemløse og andre udsatte, faktisk har formået 
at nedbringe antallet. Det vil jeg gerne kvittere for, selv om de stadig 
ligger højt«. </p><p class="art-ext-other">

</p><p/><p><i class=" bl-elem">Men generelt viser rapporten vel, at det går den rigtige vej?</i></p><p>
»Og det vil jeg glæde mig over i en tid, hvor der har været krise. Men tallene 
viser også, at mere end hver fjerde kommune har flere udsættelser, end de 
burde have, og omkring 1.400 familier kunne have undgået at blive sat på 
gaden. Derfor vil jeg gerne slå i bordet over for de kommuner«, siger 
Carsten Hansen, som vil tilbyde kommunerne yderligere vejledning. 
</p><p><i class=" bl-elem">Nogle kommuner vil mene, at de mangler ressourcer til en sådan indsats?</i></p><p>
»Der er stor forskel på dem. Gentofte er eksempelvis en af landets rigeste 
kommuner, ligesom Viborg, Vejle og Vallensbæk er velhavende. Så er der også 
nogle, som er mindre velhavende og har større arbejdsløshed. Men alle må 
oppe sig«. 
</p><p><i class=" bl-elem">Hvad har I selv gjort?</i></p><p class=" bl-elem">
»Vi har givet kommunerne en lang række værktøjer, såsom at de mod en aftale 
med boligselskabet kan lade familien blive. Vi kan jo se, at de, der har 
brugt dem, i dag kan vise nogle bemærkelsesværdige tal i den rigtige 
retning«, siger Carsten Hansen. 
</p>	
</div>

</div></body></html>
