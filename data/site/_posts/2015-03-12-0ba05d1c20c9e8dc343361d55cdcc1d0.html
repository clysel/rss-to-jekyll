---
layout:     post
title: 	    "Politikens Fodboldmagasin uge 11: Her er Superligaens bedste midtbanespiller"
post_author:	    
post_date:	    Thu, 12 Mar 2015 15:15:51 +0100
post_site:	    politiken.dk 
post_link:	    http://politiken.dk/sport/fodbold/fodboldmagasin/ECE2584575/politikens-fodboldmagasin-uge-11-her-er-superligaens-bedste-midtbanespiller/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politikens Fodboldmagasin diskuterer følgende emner i denne uge: 
</p><p><b>Champions League: </b>Hvad pokker sker der for Real Madrid, der tabte 4-3 
til Schalke 04 på Bernabeu? Og hvor stort er potentialet hos Paris Saint 
Germain, der sendte Mourinhos svage Chelsea ud? 
</p><p><b>Arsenal og Manchester United: </b>I mange år var det engelske mesterskab en 
kamp mellem de to hold. Siden er først Arsenal gledet ud af 
mesterskabskampen og nu Manchester United. Er det new normal, eller vil de 
komme tilbage til den absolutte top i England og Europa? 
</p><p><b>1. Division: </b>Denne uge begynder landets næstbedste række. Hvordan står 
det til i den slumrende storklub AGF, og kan Morten Wieghorsts hold hente de 
seks point til rækkens to førerhold, Lyngby og Viborg? Hvad er det egentlig 
for en slags fodbold, der bliver spillet i 1. division? 
</p><p><b>Superligaen: </b>Der er nærmest kun spænding om 3. pladsen i Superligaen. 
Men hvem står bedst i den kamp af Randers, AaB, Brøndby og FC Nordsjælland? 
</p><p><b>Superligaens bedste centrale midtbanespiller: </b>Hvem er rækkens bedste på 
den position? Hvem har autoriteten til at styre og lede sit hold, træde i 
karakter og samle holdet spillemæssigt og som bindeled? Panelet giver dig 
hver deres top 3. 
</p><p><b>Panelet i denne uge er: </b></p><p>
Esben Hansen, ekspertkommentator på Canal 8 og Canal 9 og tidligere 
professionel fodboldspiller. 
</p><p>
Henrik Pedersen, træner i HB Køge og tidligere ungdomstræner og 
spilkonceptudvikler i Red Bull Salzburg. 
</p><p>
Christian Heide-Jørgensen, souchef på Politikens sportsredaktion og netop 
kåret til årets Sportsjournalist. 
</p><p class=" bl-elem">
Politikens Fodboldmagasin udkommer hver torsdag og kan afspilles herunder og 
hentes i iTunes. 
</p><p class="art-ext-other">

</p>	
</div>
</div></body></html>
