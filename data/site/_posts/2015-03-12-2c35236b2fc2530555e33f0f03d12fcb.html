---
layout:     post
title: 	    "Den danske krigsfilm og 1946-guldpalmevinder du aldrig har hørt om"
post_author:	    
post_date:	    Thu, 12 Mar 2015 09:48:56 +0100
post_site:	    politiken.dk 
post_link:	    http://politiken.dk/kultur/filmogtv/ECE2581338/den-danske-krigsfilm-og-1946-guldpalmevinder-du-aldrig-har-hoert-om/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vi har set modstandsfilmene ’De nøgne træer’, ’Drengen fra Skt. Petri’, 
’Flammen &amp; Citronen’, ’Hvidstengruppen’. 
</p><p>
Nu kommer ’9. april’ om den dag, hvor tyskerne invaderede Danmark, og snart er 
der premiere på ’Under sandet’ om tyske krigsfanger på Vestkysten. Det 
skorter ikke på danske spillefilm om Anden Verdenskrig. Men kun én har 
vundet De Gyldne Palmer i Cannes, og den er i dag så godt som glemt. 
</p><p>
Nemlig den sort-hvide ’De Røde Enge’, der i 1946 var i konkurrence med blandt 
andre Alfred Hitchcocks ’Notorius’, Rita Hayworths signaturfilm ’Gilda’ og 
George Cukors ’Gaslight’ med Ingrid Bergman – og vandt. 
</p><div class="art-quote article-box">
<p class="quote"/>
<blockquote>
<p class="quote-txt">
Den bærer præg af den forurettethed, som mange modstandsfolk følte. Hvorfor er 
vi så få der griber til våben? Måske var det noget, der vakte genklang i 
andre europæiske lande
</p>
<p class="sender">
Lars-Martin Sørensen 
</p>
</blockquote>
</div><p>
Det skal retfærdigvis nævnes, at 1946 var et specielt år, for juryen belønnede 
hele 11 film med guldpalmer det år for at hylde det genfundne fællesskab 
efter krigens afslutning. Men ikke desto mindre: Dansk film fik en 
guldpalme. </p><p>
I dag er ’De Røde Enge’, der blev instrueret af Bodil Ipsen og Lau Lauritzen, 
stort set fraværende i dansk filmhistorie. Den hører sin tid til, en tid, 
hvor Europa ømmede sig efter Anden Verdenskrig og hungrede efter en film, 
der afspejlede den udbredte frustration over, at ikke flere havde gjort 
modstand. 
</p><p>
Det mener forskningsleder Lars-Martin Sørensen ved Det Danske Film Institut. 
Han har siden 2010 forsket i besættelsestidens filmkultur i Danmark og 
blandt andet udgivet bogen ’Dansk film under nazismen’. 
</p><p>
»I dag synes jeg, det kan være lidt svært at forstå, hvorfor den fik 
guldpalmen. Men den bærer præg af den forurettethed, som mange modstandsfolk 
følte. Hvorfor er vi så få der griber til våben? Måske var det noget, der 
vakte genklang i andre europæiske lande«. 
</p><p>
Lars-Martin Sørensen undrer sig dog ikke over, at filmen er så godt som glemt 
i dag. 
</p><p>
»Det kræver nærmest historisk interesse at se den her slags film. Det virker 
uddateret – bare den måde de taler på virker påfaldende gammeldags«. 
</p><p><b class="ext-link">LÆS ARTIKEL FRA ARKIV</b><a class="embeddedlink" href="http://politiken.dk/kultur/filmogtv/ECE606710/flammen-og-citronen-er-aarets-bedste-film/">'Flammen og Citronen' 
er årets bedste film </a></p><h3>
En påfaldende film 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00919/r_deengey_919914d.jpg" alt="" border="0"/><span class="caption"><span class="f-img-caption">Vinderfilm. 
</span>En ung Poul Reichardt i lys trenchcoat holder armene i vejret, mens han bliver kropsvisiteret af tre tyske soldater og truet med geværer. Han spiller modstandsmand og er helten i ’De røde enge’. Fra filmen 'De røde enge'/Nordisk Film</span></span></p><p>
’De røde enge’ var baseret på en roman af Ole Juul, som havde skrevet om den 
anholdte modstandshelt Michael Lans, mens han selv var i eksil i Sverige. 
</p><p>
Den handler om den unge Michael Lans (Poul Reichardt), der sidder i Vestre 
Fængsel og genkalder sig de begivenheder, der har fået han i hænderne på 
Gestapo. Som medlem af en sabotørgruppe deltager han i en række farefulde 
aktioner, og hans kæreste Ruth (Lisbeth Movin) er bekymret og har replikken: 
»Hvis du dør, så er alt meningsløst. Så er jeg ikke menneske mere, så er 
engene ikke grønne mere, så farves de røde af dit blod«. 
</p><p>
Fra fængslet advarer han sin gruppe om en stikker, og da han skal føres ud til 
henrettelse, bliver han hjulpet til flugt af en tysk fangevogter og når 
sammen med Ruth i sikkerhed i Sverige. 
</p><p>
ASA Film var hurtige til at sikre sig rettighederne og gik i gang med 
filmatiseringerne kort efter Montgomery via BBC erklærede krigen for 
afsluttet. 
</p><p>
»Det er en påfaldende film fra et påfaldende selskab. ASA Film var et af de 
selskab, der kollaborerede mest ivrigt under besættelsen, så ’De røde enge’ 
kommer til at stå som en bizar filmoplevelse. En af medproducenterne er 
Henning Karmark, som var medlem af nazipartiet og blandt andet angav jødiske 
skuespillere på sin egen lønningsliste – og så snart krigen var ovre, lavede 
han sådan han en film«. 
</p><p>
Lars-Martin Sørensen forklarer, at man ikke kan bevise, at filmen var tænkt 
som et forsøg på at renvaske selskabets eller producentens blakkede fortid. 
Men han mener, at den passer godt ind i den kultur, der især styrede dansk 
film i samtiden: man gik efter det, der var god forretning i. Og når 
tyskerne ikke længere var god forretning, så sadlede man om og lavede film 
om modstandshelte. </p><p>
»De var forretningsfolk, og vinden blæste den vej«, påpeger Lars-Martin 
Sørensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2524682/dokumentar-om-befrielsen-af-kz-lejrene-er-rystende-raedselsfuld-og-creepy/">Dokumentar om befrielsen af 
kz-lejrene er rystende, rædselsfuld og creepy</a></p><h3>
Et modigt træk 
</h3><p>
Og ASA Film havde læst folkestemningen korrekt. ’De røde enge’ blev en enorm 
publikumssucces og fik flot kritik. I Politiken lød det om filmen, at den er 
»dybt alvorlig og uden en eneste overdrivelse«. 
</p><p>
»Her er ingen udsving hverken i det ”heroiske” eller i det ”sentimentale”, 
skønt fristelsen for begge udsving lå lige for. Man har indtryk af 
virkelighed snarere end spil – og både instruktørerne og skuespillerne 
fortjener stor ros«, <a href="http://multimedia.pol.dk/archive/00920/DeR_deEngepdfx_920036a.pdf" target="_blank">skrev 
anmelder Frederik Schyberg</a> torsdag 27. december 1945, hvor filmen havde 
dansk premiere. 
</p><p>
Set i retrospektiv mener Lars-Martin Sørensen, at ’De røde enge’ ikke kun var 
en perfekt timet crowdpleaser. Han kalder den også en modig film. 
</p><h3 class="tvheader">Cykelslanger kæmpede mod larvefødder i dansk film om besættelsen</h3>
<div class="tvplayer">
<p class="tvplayer-container" data-tvarticle-id="2583328">
</p>
<p class="art-imgdesc clip-source">
Kilde: politiken.tv / Kim Skotte. Producer: Peter Vintergaard.
</p>
</div><p class=" bl-elem">
»Den tør have en human tysker på rollelisten, nemlig en tysk fangevogter, der 
lader Poul Reichardt stikke af. Man opererer med en god tysker på et 
tidspunkt i danmarkshistorien, hvor hadet til tyskerne nok ikke har været 
større. Det var ikke at lefle for tilskuerne. Det var et modigt træk«. </p>	
</div>
</div></body></html>
