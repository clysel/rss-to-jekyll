---
layout:     post
title: 	    "Tidligere prisvindere: Sådan er det gået siden sidst"
post_author:	    
post_date:	    Tue, 24 Feb 2015 18:07:22 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2558797/tidligere-prisvindere-saadan-er-det-gaaet-siden-sidst/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<i>Politikens Undervisningspris er støttet af Lundbeckfonden.</i>
</p>
</div>
</div>
<p>
De tre hovedprisvindere af Politikens Undervisningspris 2014 har været ude i 
verden, stået over for reformer, gået nye veje og gjort det, de er bedst 
til: undervist. 
</p><p>
Nu er det igen muligt at indstille undervisere fra grundskolen og 
ungdomsuddannelserne til Politikens Undervisningspris. Indstillingsperioden 
slutter 24. marts. Men hvad venter der de kommende vindere? Vi har spurgt 
sidste års tre hovedprisvindere, hvad Undervisningsprisen har betydet.
</p><h1 class="bread-text-header first">
GRUNDSKOLEVINDER 
</h1><p>
Mette Teglers vandt blandt andet prisen for at prioritere fagligheden højt og 
for at gå op i sit fag og ikke bare i undervisningen. 
</p><p><b>Festaftenen inde i Politikens Hus </b>var en aften, jeg aldrig glemmer. Det 
var fantastisk at møde alle de andre nominerede. Jeg fik lov til at tage en 
masse af mine både tidligere og daværende elever med. En gruppe drenge, jeg 
tidligere har undervist, dukkede op med blomster og butterfly. Der var også 
to tidligere elever, som ikke kom med ind, men som stod uden for og vinkede. 
Det var meget rørende. 
</p><p><b>Som skolelærer er det ikke tit</b>, at man oplever, at der er lidt 
forkælelse og opmærksomhed omkring en. Normalt er det jo bare sur kaffe på 
lærerværelset. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Politikens_Undervis_915469w.jpg" alt="" border="0"/><span class="caption"><span class="f-img-caption">Prisfest. 
</span>Mette Teglers med sin pris.</span></span><b>Det betød meget</b>, at det var en forælder, der indstillede mig til 
prisen. Også fordi han er en af de forældre, som tager del i skolen og kan 
have et kritisk blik for det, der ikke fungerer optimalt. Jeg kunne se, han 
havde brugt meget tid på at skrive indstillingen, fordi han også skrev ting, 
forældrene og eleverne ikke kendte til. 
</p><p><b>I hverdagen siger man</b> måske ikke den slags ting til hinanden. Og sådan 
er det også, når vi kommunikerer til forældre. Det er jo tit, fordi eleverne 
mangler at aflevere en opgave. Det er sjældent, man skriver til dem: ’Ih 
hvor var din datter dygtig i dag’. Det ville man jo kunne skrive så mange 
dage. 
</p><p><b>Jeg har lige været i Canada</b> for de penge, som var til 
efteruddannelse. University College Lillebælt står for en rejse to gange om 
året, hvor man besøger nogle skoler og bliver inspireret af dem. Meget af 
det vi gør i Danmark, bygger jo på det, man gør i Ontario. 
</p><p><b>Det var meget spændende</b> at møde lærere, som arbejder i et andet 
skolesystem. De arbejder ekstremt struktureret og efter bestemte metoder. Og 
en anden ting, der er anderledes, er, at deres ledelse hver dag går rundt på 
skolen for at tale med elever og lærere og støtte op om undervisningen. Jeg 
synes, mine ledere herhjemme er lidt overbebyrdet med papirarbejde frem for 
det pædagogiske. 
</p><p><b>Og så har jeg købt den taske,</b> jeg altid har drømt om. Den 
bruger jeg hver dag, og når jeg åbner tasken, tænker jeg på prisen. 
</p><p><b>Det har været ekstremt udfordrende </b>og vildt hårdt at komme i gang 
med reformen, samtidig med at vi skal undervise flere timer. Man siger jo, 
at vi asfalterer, mens vi kører. Der er ingen, der har en 100 procent klar 
fornemmelse af, hvad det er, vi skal. Vi famler os frem, og gør det så godt, 
vi kan. Hvis vi for eksempel skal ind og se, hvad understøttende 
undervisning er, så kan du finde 30 linjer om det. 
</p><p><b>Ungerne i min syvende klasse siger</b>, at reformen ikke er så slem, som de 
havde frygtet. Og de synes, at lektiecafe er tophyggeligt, fordi de kan være 
sammen med deres kammerater og går hjem uden at have lektier for. Men de er 
jo nærmest overtrætte, når dagen slutter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2217319/pris-oversigt/">Politikens Undervisningspris: 
Det kan man vinde</a></p><p/><h1 class="bread-text-header ">
GYMNASIEVINDER 
</h1><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/Undervisningspris___915471w.jpg" alt="" border="0"/><span class="caption"><span class="f-img-caption">Tavledirigent. 
</span>Henning Afzelius under en fysiklektion på Nørre Gymnasium i Brønshøj.</span></span>
Henning Bjarne Afzelius vandt blandt andet prisen for at favne eleverne med 
sin fremragende formidling, der også formår at fange de sproglige elever. 
</p><p><b>Det var en fantastisk oplevelse. </b>Hold da op, det er mig, de synes er 
bedst til at få undervisningen til at fungere med dem. Den følelse er 
fantastisk. 
</p><p><b>I starten </b>var jeg slet ikke bekendt med prisen. Det var nogle af mine 
elever, der gjorde opmærksom på, at jeg måske lige skulle gå ind og læse de 
her indstillinger. Og så læste jeg dem, og der tænkte jeg, at ’det kan ikke 
blive bedre’. Det kunne ikke blive bedre, hvis det var, hvad kunderne skrev. 
</p><p><b>Mine kollegaer og ledelse</b> reagerede superfint på, at jeg vandt. Men 
der, hvor jeg virkelig fik tilkendegivelsen, var da jeg gik ude på gangene. 
Der var rigtig mange elever, der sagde tillykke, når de gik forbi. 
</p><p><b>Jeg fik en masse muligheder </b>og ting, jeg kunne gøre, efter jeg vandt 
prisen. Pludselig gik det op for mig, at det jo trækker mig væk fra den 
kerneydelse, jeg laver. Og der var jeg nød til lige at holde fast i mig selv 
og sige, nu skal du lave det, du er god til, i stedet for alt muligt andet. 
</p><p><b>Basalt set handler undervisning </b>ikke om at gå til en eksamen, så 
glemmer du det fem minutter efter eksamen. Det handler om at forstå, at det 
er vigtigt, og at det betyder noget. Når det lykkes, så har man lært for 
livet – for at bruge en kliche fra undervisningsverdenen. 
</p><p><b>For et par år siden blev jeg advaret </b>af en af mine gamle kollegaer 
om, at jeg skulle være klar over, at der kom et tidspunkt, hvor man var den 
gamle ekspert, alle kom til. Nu ved jeg, hvad han mener. 
</p><p><b>Nu kommer der jo snart en reform igen</b>. Jeg overvejer at bruge en del af 
min præmie på, at mit lærerkollegium kan blive lidt klogere på, hvad vi nu 
skal gøre. Jeg er meget ked af, at de overvejer at fjerne timetal fra 
c-niveau-fag. Altså hvis jeg skulle være lidt tragikomisk: jeg forærede 
gerne alle pengene væk for at fjerne den ting i forslaget. 
</p><p><b>Undervisning</b> ville ikke være noget problem, hvis der ikke var nogen 
elever. Men så ville det også være meningsløst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2215183/spoergsmaal-og-svar-om-politikens-undervisningspris/">Spørgsmål og svar om 
Politikens Undervisningspris</a></p><p/><h1 class="bread-text-header ">
ERHVERVSSKOLEVINDER 
</h1><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Vinder_af_Undervisn_915472w.jpg" alt="" border="0"/><span class="caption"><span class="f-img-caption">Virkelighedsnær. 
</span>Kristoffer Stauning Truelsen under en lektion på Niels Brocks hg-uddannelse. Siden er han flyttet til USA, hvor han også underviser.</span></span>
Kristoffer Stauning Truelsen vandt blandt andet prisen for sin evne til at 
gøre undervisningen virkelighedsnær og med det fange og fastholde eleverne. 
</p><p><b>Tiden efter prisen gik meget stærkt</b>. Jeg var kun få uger på Niels 
Brock, så en måned på censor-turné, så sommerferie. Samtidig med, at min 
familie og jeg skulle have al planlægning på plads og sige farvel til venner 
og familie i forhold til vores år i Dallas. 
</p><p><b>Jeg fik i 2014 </b>et legat af Fulbright til at tage til Dallas og 
undervise et år på college. Her har jeg været siden august sammen med min 
kone Christie og vores tvillinger Sara og Maya. 
</p><p><b>På grund af den korte tid</b> inden min afrejse valgte vi at vente med 
at bruge præmiepengene til, jeg kommer hjem igen. 
</p><p><b>Priser er priser,</b> og arbejde er arbejde. Vi hviler ikke på laurbærene 
inden for uddannelse. 
</p><p><b>På Richland College</b> arbejder jeg primært inden for økonomi og 
underviser studerende i makroøkonomi. Det har været en kæmpe oplevelse at 
møde amerikanske elever og undervisere og den enorme høflighed og 
gæstfrihed, som er en del af kulturen i Dallas. 
</p><p class=" bl-elem"><b>Vi kommer hjem</b> til Danmark igen i maj efter en fantastisk rejse. 
</p>	
</div>
</div></body></html>
