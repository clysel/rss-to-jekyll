---
layout:     post
title: 	    "Politiet efterlyser vidner, der så attentatmand cykle rundt i København"
post_author:	    
post_date:	    Fri, 20 Feb 2015 19:04:50 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2556715/politiet-efterlyser-vidner-der-saa-attentatmand-cykle-rundt-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Københavns Politi efterlyser nu vidner, der kan have set gerningsmanden til 
weekendens skyderier cykle rundt i Indre By umiddelbart inden angrebet på 
synagogen på Krystalgade.
</p><p>
Politiets seneste efterforskning viser, at gerningsmanden i tidsrummet fra 
lørdag 14. februar klokken 23.25 til klokken 00.41 har cyklet rundt i 
området omkring Amagertorv, Købmagergade, Krystalgade og Peter Hvitfeldts 
Stræde.
</p><p>
»Det er vores indtryk, at han har været i området for at rekognoscere forud 
for skudattentatet, idet han cykler frem og tilbage ad blandt andet 
Købmagergade, og dermed passerer Krystalgade, hvor han har haft frit udsyn 
til vagten og politifolk på stedet«, siger ledende politiinspektør Jørgen 
Skov i en pressemeddelelse.
</p><h3>
Havde stribe på maven
</h3><p>
Gerningsmanden var iklædt en sort kasket og en sort trøje med en hvid stribe 
på maven og det ene ærme samt tekst på det andet ærme.
</p><p class=" bl-elem">
Politiet oplyser i øvrigt, at de tekniske undersøgelser viser, at der på en 
beklædningsgenstand ved Krudttønden er fundet dna, der matcher den formodede 
gerningsmands.
</p>	
</div>
</div></body></html>
