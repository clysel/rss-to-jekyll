---
layout:     post
title: 	    "Blog: Menneskerettigheder på et frit og åbent marked - også på nettet"
post_author:	    Karen Melchior
post_date:	    Mon, 11 May 2015 05:15:38 +0000
post_site:	    www.version2.dk 
post_link:	    http://www.version2.dk/blog/it-politik-177475?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p><strong>Digtialisering åbner for nye verdener af muligheder, men vores retssikkerhed skal fortsat beskyttes</strong>
Derfor skal kvalitet og beskyttelse af privatliv sikres i den digitalisering, som vores samfund er i gang med, og som giver kæmpe muligheder for nye ideer, øget individualisering, og større frihed.</p>

<p><strong>Vores retssikkerhed er truet i den digitale verden.</strong> Masseovervågning må ikke accepteres, bare fordi digitaliseringen har gjort det muligt. <a href="https://da.necessaryandproportionate.org/">Menneskerettigheder gælder også online</a>. Vi skal have kontrol over vores privatliv på nettet med klare regler for virksomheders og myndigheders adgang til vores digitale fodspor. Når vi har brug for digital overvågning, så skal den være konkret, begrundet i mistanke og effektiv - ligesom vi kræver det i den fysiske verden.</p>

<p><strong>Beskyttelse af persondata skal tages alvorligt</strong> Der skal holdes øje hvilken data, som registreres om os - både i offentlige registre  som i private. Som det er nu, respekterer hverken stater eller firmaer reelt vores privatliv og frie valg. Dataansvarlige skal sikre data bedst muligt allerede gennem designet af deres registringssystemer. Vigtigt, at datasæt, der udtrækkes f.eks. til forskning, er reelt anonymiserede. Regulering af dataindsamling og -systemer bør beskytte mod misbrug og brug i modstrid med borger- og forbrugerrettigheder. Jeg vil arbejde for at få klare regler for hvem, der har adgang til vores digitale fodspor.</p>

<p><strong><a href="https://www.youtube.com/watch?v=fpbOEoRrHyU">Netneutralitet</a> er essentielt for lige konkurrencevilkår og for innovation</strong>. Den lige adgang til nettet beskytter de små og nye mod de store monopoler. Netneutralitet er afgørende for om nye virksomheder kan komme ind på markeder på lige vilkår. Sådan at de store aktører ikke kan lukke dem ude via aftaler med teleindustrien, som de evt bare er en underafdeling af. Det er en kamp, som har været i gang længe. <a href="http://en.wikipedia.org/wiki/Telecoms_Package">EU’s telepakke</a> er kommet fra Europaparlamentet til Rådet, og det er usikkert hvilke aftaler, som indgås der. Men det kan og skal Folketinget holde øje med og stille spørgsmål til.</p>

<p><strong>Kommerciel brugerdata skal kunne flyttes frit i åbne standarder, så kunderne ikke stavnsbindes</strong>
Det digitale marked kræver regulering af videresalg af data og monopolisering af data. Vores data er mere værd end vores penge. Det faktum skal vi regulere efter, så vi får lige konkurrencevilkår, gode forbrugerrettigheder og øgede muligheder for innovation. Brugerdata og at de ikke kan tage deres data med er adgangen til at fastholde dem som kunder. Det var ikke teknikken bag <a href="https://www.endomondo.com/">Endemondo</a>, som gjorde , at <a href="http://thenextweb.com/apps/2015/02/04/armour-acquired-myfitnesspal-endomondo/">den var 85 mio dollar værd</a>. Det var den indsamlede data som udgjorde værdien. Vi gjorde op med, at man ikke kunne tage sit telefonnummer med sig, når man ville skifte abonnement. Nu skal vi sikre, at vi kan få vores data med os, så vi kan bruge dem på den næste platform.</p>
  </section>


  </div></body></html>
