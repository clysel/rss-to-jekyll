---
layout:     post
title: 	    "Sundhedsborgmester vil se god vilje fra modebranchen omdannet til praksis"
post_author:	    
post_date:	    Tue, 03 Mar 2015 15:52:56 +0100
post_site:	    politiken.dk 
post_link:	    http://politiken.dk/kultur/mode/ECE2571843/sundhedsborgmester-vil-se-god-vilje-fra-modebranchen-omdannet-til-praksis/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ninna Thomsen, sundheds- og omsorgsborgmester i København, er umiddelbart 
positiv over modebranchens nye etiske charter. 
</p><p>
Men inden hun rækker hænderne for højt i vejret, vil hun gerne se de 
forkromede ideer ført ud i virkeligheden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/mode/ECE2571277/modebranchen-indfoerer-stram-selvjustits-efter-sag-om-ultratynd-model/">Modebranchen indfører stram 
selvjustits efter sag om ultratynd model</a></p><p>
»Det er præcis, hvad der skalt til, at branchen selv går ind og vurderer, hvad 
der er god virksomhedsskik. Nu skal de også leve op til det i virkeligheden 
og omdanne de gode viljer til en reel praksis«, siger hun. 
</p><p>
Modebranchens dokument Etiske Charter er et dokument, der skal sikre, at 
Danmarks modeller får løn for deres arbejde, og at de er sunde og raske. 
Ideen er, at aktørerne i modebranchen skriver under på charteret, for på den 
måde at blive blåstempet som bæredygtige leverandører til modeverdenen på 
samme måde som vi kender det med fødevarer. 
</p><p>
Skriver modelbureauer, modeblade eller designvirksomheder ikke under på 
charteret, ryger de på en sort liste, der vil blive offentligt tilgængelig. 
</p><h3>
Kun én sundhedstjekket model 
</h3><p>
Alle kan indberette modeller eller praksis i modeverdenen, der ser usund ud. 
Et særligt panel vurderer så klagerne og har mulighed for at smide 
underskrivere af charteret ud, hvis de ikke lever op til retningslinjerne - 
som blandt andet er, at modebranchen ikke skal være med til at fremme et 
usundt kropsideal ved at bruge syletynde modeller. 
</p><p>
At modellerne er sunde skal sikres gennem et sundhedstjek. Den mulighed findes 
allerede i København, hvor kommunen har aftalt med brancheorganisationen 
Copenhagen Fashion Institute, at 100 modeller skal tjekkes om året. 
</p><p>
»Da sagen om Cover-modellen brød ud, havde der kun været én model til 
sundhedstjek. Nu har vi nogle stykker, der venter, men der er meget langt 
til de 100«, siger Ninna Thomsen. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/Cover_Magasin_914673w.jpg" alt="" border="0"/><span class="caption"><span class="f-img-caption">Kritik. 
</span>Denne modeserie i Cover vakte stor kritik på grund af den tynve model.</span></span></p><p><b class="ext-link">DEBAT</b><a class="embeddedlink" href="http://politiken.dk/debat/profiler/engel-schmidt/ECE2554166/modebladet-cover-iscenesaetter-et-sygt-kvindeideal/">Modebladet Cover iscenesætter et sygt 
kvindeideal</a></p><p>
Den omtalte sag drejede sig om en model i modebladet Cover, du kan se billedet 
her til højre, der er meget tynd. Modellen var ikke syg, men at et modeblad 
promoverede et ultraslankt kropsideal mødte stærk kritik fra blandt andre 
politikere og 'Landsforeningen mod spiseforstyrrelser og selvskade'. 
</p><p>
Covers chefredaktør har siden selv sagt, at modeserien med den tynde model 
aldrig burde være bragt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2554015/cover-beklager-tynd-model-denne-modeserie-skulle-vi-ikke-have-trykt/">Cover beklager tynd model: 
»Denne modeserie skulle vi ikke have trykt«</a></p><h3>
Vil have landsdækkende ordning 
</h3><p>
Copenhagen Fashion Institute slår til lyd for, at der skal laves landsdækkende 
muligheder for at modellerne kan blive tjekket, men sundhedsborgmesteren 
mener i første omgang, at branchen skal tage at bruge den mulighed, der 
ligger i København. 
</p><p>
»På sigt må det være branchens eget ansvar at holde styr på deres 
medarbejderes sundhed, på samme måde som vi ser det i sportsverdenen«, siger 
hun. 
</p><p>
Muligheden med det gratis kommunale sundhedstjek blev indført som en udstrakt 
hånd til en modebranche med ondt i etikken, siger borgmesteren, som dog ikke 
mener, at det er et offentligt anliggende at holde styr på landets modellers 
sundhed over tid. 
</p><p>
»Men indtil videre synes jeg, at branchen skal anvende den mulighed, der 
ligger i København. Hvis der bliver problemer efter de 100 modeller, må vi 
se på det, men indtil nu har vi som sagt kun haft én«, siger borgmesteren, 
der overordnet set er positiv over ideerne i det etiske charter. 
</p><p class=" bl-elem">
Modebranchen har haft et etisk charter siden 2007, men det er først med denne 
opdaterede udgave, at det er muligt at straffe de dele af branchen, der ikke 
lever op til reglerne. 
</p>	
</div>
</div></body></html>
