---
layout:     post
title: 	    "Netanyahu og Herzog talte om sikkerhed i tv-duel"
post_author:	    
post_date:	    Sun, 15 Mar 2015 11:31:59 +0100
post_site:	    politiken.dk 
post_link:	    http://politiken.dk/udland/ECE2588214/netanyahu-og-herzog-talte-om-sikkerhed-i-tv-duel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den israelske premierminister, Benjamin Netanyahu, og hans vigtigste rival fra 
oppositionen, Yitzhak Herzog, diskuterede først og fremmest sikkerhed, da de 
lørdag aften udkæmpede en tv-duel forud for tirsdagens valg. 
</p><p>
Netanyahu fra det højreorienterede Likud deltog via videolink i debatten, hvor 
Herzog sagde, at israelerne »har fået nok af Likud«. 
</p><h3>
Sikkerhed på dagsordnen
</h3><p>
Netanyahu stillede sig undrende over for kritikken fra Herzog, som både gik på 
bosættelser i Jerusalem og den israelske politik over for Iran. 
</p><p>
Netanyahu sagde, at alle israelske vælgere bør støtte ham i kampen for at 
neutralisere, hvad han kalder »truslen fra Irans atomprogram«. 
</p><p>
»Israels sikkerhed er vigtigst af alt. Vi ved, hvordan vi skal varetage den«, 
svarede Herzog, som leder Arbejderpartiet, der ønsker en palæstinensisk stat 
side om side med Israel. 
</p><p>
Flere iagttagere afviser, at sikkerhed er det vigtigste spørgsmål for de 
fleste vælgere. Den sociale politik, økonomiske problemer og høje 
leveomkostninger optager flere og flere vælgere mest. 
</p><p>
I de seneste meningsmålinger har Herzogs midterkoalition under ledelse af 
Herzog og den tidligere justitsminister Tzipi Livni fra partiet Hatnuah 
vundet terræn. De står til at få 25 eller 26 af de 120 pladser i Knesset, 
mens Netanyahus Likud kun står til at få 21 eller 22 pladser, skriver 
Reuters. 
</p><h3>
Netanyahu står stærkt 
</h3><p>
Men den store udfordring er at få dannet en koalition, som sikrer et flertal i 
parlamentet, og her synes Netanyahu stadig at stå stærkest. 
</p><p>
Men hvis en koalition af arabisk-israelske beslutter sig for at støtte Herzog 
og Livni, kan det blive svært for Netanyahu. 
</p><p>
Det er længe siden, at et parti har vundet et valg klart i Israel, hvor 
partier kommer og alliancer kommer og går, og hvor de færreste regeringer 
kan overleve en hel periode. 
</p><p class=" bl-elem">
Siden 1948 har Israel haft 19 valg og 33 regeringer. 
</p>	
</div>
</div></body></html>
