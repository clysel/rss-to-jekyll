---
layout:     post
title: 	    "Dårligt ry: Ryanair sylter flypassagerers kompensationssager"
post_author:	    
post_date:	    Thu, 19 Mar 2015 14:18:01 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2593174/daarligt-ry-ryanair-sylter-flypassagerers-kompensationssager/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Kompensation eller ej?</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Er dit fly forsinket, aflyst eller du bliver nægtet boarding kan du have krav 
på kompensation. </li><li>Om og hvor meget kompensation, du kan kræve, afhænger af flere ting, blandt 
andet hvor lang tid flyet er forsinket og om dit flyselskab eller 
afrejse eller ankomstlufthavn er Europæisk. </li><li class=" bl-elem">Læs mere om dine rettigheder på Forbrugerrådet Tænks<a class=" bl-elem" target="_blank" href="http://taenk.dk/gode-raad/tema-om-rejser/dine-rettigheder-under-rejsen/saerlige-rettigheder-ved-flyrejser"> 
hjemmeside</a></li></ul></div>
</div><p>
Det kan jo ske, at materiellet brokker sig, og dit fly bliver forsinket. 
</p><p>
Og ender det med mere end tre timers ventetid, er du som flypassagerer sikret 
en økonomisk kompensation igennem en EU-forordning, der gælder alle 
flyvninger til og fra lufthavne inden for EU. 
</p><p>
Der er tilsyneladende bare stor forskel på, hvor villige flyselskaberne er til 
at hoste op med pengene. Nogle er gode, andre genstridige. 
</p><p>
Til sidstnævnte gruppe hører det meget omtalte irske lavprisselskab Ryanair, 
der i denne uge er begyndt at flyve fra København, fortæller Johan Fugmann. 
Han er administrerende direktør i flyforsinkelse.dk, der er en privat 
virksomhed, som hjælper flypassagerer med at køre deres sag mod 
flyselskaberne i forbindelse med forsinkelse eller aflysning mod et gebyr. 
</p><p>
»Ryanairs betalingsvilje ligger helt i bund og kan kun sammenlignes med mindre 
tyrkiske charterflyselskaber«, lyder det fra Johan Fugmann. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2588804/ryanair-saadan-er-passagererne-stillet-ved-en-boykot/">Ryanair: Sådan er passagererne 
stillet ved en boykot</a></p><p>
Han fortæller, at flyforsinkelse.dk lige nu har 844 aktive sager, der 
involverer Ryanair, og det er med Johan Fugmanns ord »rigtig mange«. 
</p><p>
»Det er ikke min opfattelse, at Ryanair er mere upræcist end andre selskaber. 
Men til forskel fra mange andre selskaber er Ryanair ikke meget for at 
udbetale kompensation i henhold til EU-reglerne til deres passagerer«, siger 
Johan Fugmann og tilføjer, at ud af de sager, flyforsinkelse.dk har kørt mod 
Ryanair, har passagererne kun modtaget kompensation i de sager, som sagsøger 
har vundet i byretten. 
</p><p>
Han mener, det skyldes, at lavprisselskabet gerne vil undgå at betale pengene 
til passagererne og derfor gør det svært for kunderne at komme igennem med 
deres krav. 
</p><p>
»Vi oplever til stadighed, at selskabet skifter rundt i den måde, det skal 
kontaktes på«, siger Johan Fugmann. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/flyoglufthavne/ECE2588958/derfor-har-ryanair-valgt-netop-disse-nye-ruter/">Derfor har Ryanair valgt netop 
disse nye ruter</a></p><p>
Det betyder blandt andet, at hvis Ryanair afslår flyforsinkelse.dk's krav, og 
sagen skal for retten, kunne virksomheden før forkynde det i Danmark, men nu 
kræver Ryanair, at stævningen oversættes til engelsk og sendes til Irland. 
</p><p>
At Ryanair skulle have oppet sig på kundeservicefronten er derfor ikke noget, 
Johan Fugmann har bemærket. 
</p><p>
»Nej, tværtimod, vil jeg sige. Selskabet prøver at gøre det så besværligt som 
muligt for os, så det er slet ikke min opfattelse«. 
</p><h3>
Lille accept af sager 
</h3><p>
Samme oplevelse har den internationale virksomhed Airhelp, der ligesom 
flyforsinkelse.dk har gjort det til en forretning at hjælpe flypassagerer 
med at få udbetalt deres retmæssige kompensation fra flyselskaber. 
</p><p>
Christian Nielsen, der er Airhelps chefjurist, kalder Ryanair for »ret 
slemme«. 
</p><p>
»Vores kundeafdeling, der sender kravene til Ryanair, har let nok ved at sende 
anmelderkravet via Ryanairs hjemmeside. Men det er et sort hul. De kan ikke 
ringe, ikke skrive e-mails. Der er ingen kommunikation«, siger Christian 
Nielsen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2584570/portraet-af-ryanair-fra-en-ubetydelig-peanut-til-en-uhyggelig-udfordrer/">Portræt af Ryanair: Fra en 
ubetydelig peanut til en uhyggelig udfordrer</a></p><p>
Han fortæller, at Airhelp i 2014 havde over 500 sager mod Ryanair. Det irske 
flyselskab accepterede kun de ni af dem. 
</p><p>
Det er omkring 1,6 procent af sagerne, der er accepteret. Til sammenligning 
ligger SAS og British Airways på over 30 procent. 
</p><p>
»Ryanair accepterer stort set ikke nogen krav«, siger Christian Nielsen. 
</p><p>
Ryanair er dog ikke alene om at være besværlige at samarbejde med. Også andre 
lavprisselskaber som easyJet og Transavia kan være svære at få penge ud af. 
</p><p>
Ifølge chefjuristen er der en tendens til, at lavprisselskaber arbejder med 
kompensationssager på en anden måde end de traditionelle netværksselskaber 
som eksempelvis SAS. Derfor bliver Airhelp nød til at tage flere sager mod 
lavprisselskaberne i retten . 
</p><h3>
Ryanair afviser beskyldninger 
</h3><p>
Hvis du oplever at strande eller blive forsinket, skal du i første omgang 
klage til flyselskabet. Modtager du ikke svar inden for en måned, opfordrer 
Trafikstyrelsen, der hører under Transportministeriet med ansvar for blandt 
andet luftfart, at du sender en rykker. Svarer selskabet ikke, eller 
modtager du et svar, du ikke er tilfreds med, kan du klage til 
Trafikstyrelsen. 
</p><p>
Trafikstyrelsen fortæller til Politiken, at man ikke nogle oplysninger, der 
kan bekræfte Airhelp eller flyforsinkelse.dk's påstande. I en mail skriver 
Trafikstyrelsen at hvis styrelsen i dens afgørelser vurderer, at et 
luftfartsselskab skal udbetale kompensation til berørte passagerer, er der 
en frist på fire uger til udbetalingen. Hvis passageren ikke har modtaget 
beløbet inden for tidsfristen, kan passageren give Trafikstyrelsen besked, 
hvorpå Trafikstyrelsen vurderer om sagen skal overgå til anklagemyndigheden 
med henblik på at indlede en straffesag med påstand om bøde. 
</p><p>
»Trafikstyrelsen har ikke overdraget en sag til anklagemyndigheden, hvor det 
transporterende luftfartsselskab er Ryanair«, lyder det i mailen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2591606/forstaa-luftslaget-er-ryanairs-base-i-koebenhavn-en-arbejdsplads-i-danmark/">Forstå luftslaget: Er Ryanairs 
base i København en arbejdsplads i Danmark?</a></p><p>
Trafikstyrelsen har i øjeblikket cirka 200 sager liggende. Knap 50 sager er 
klar til at blive afgjort, 125 sager er i høring hos selskaberne, og knap 50 
sager afventer klager. 
</p><p>
Ryanair vil ikke forholde sig til kritikken fra Airhelp og flyforsinkelse.dk, 
men konstaterer i en mail til Politiken, at selskabet »følger 
EU-lovgivningen til fulde og håndterer alle klager sag for sag«. 
</p><p class=" bl-elem">
I denne uge begyndte Ryanair sine meget omtalte flyvninger fra København med 
en rute til Dublin. I næste uge følger åbningen af tre andre ruter, 
hvorefter yderligere fem får debut i 2015. I alt vil Ryanair åbne 13 ruter 
fra Danmarks største lufthavn. I forvejen flyver selskabet fra Aarhus 
Lufthavn og Billund Lufthavn. 
</p>	
</div>
</div></body></html>
