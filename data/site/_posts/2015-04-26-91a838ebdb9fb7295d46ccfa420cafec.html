---
layout:     post
title: 	    "Sportsdøgnet: Rygende varm mexicaner sikrer Real Madrid sejren"
post_author:	    
post_date:	    Sun, 26 Apr 2015 22:49:43 +0200
post_site:	    politiken.dk 
post_link:	    http://politiken.dk/sport/ECE2643631/sportsdoegnet-rygende-varm-mexicaner-sikrer-real-madrid-sejren/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold:</b> Mexicaneren Javier Hernandez har fundet formen på det helt 
rette tidspunkt i Real Madrid. Fire dage efter matchvinderollen i den 
ultradramatiske Champions League-kvartfinale mod Atletico Madrid var 
lejesvenden fra Manchester United på pletten to gange, da Michael 
Krohn-Dehli og Celta Vigo blev slået i Galicien med 4-2. Celta pressede 
hårdt i begyndelsen og kom foran i 9. minut, men Toni Kroos fik udlignet, 
inden mexicaneren sendte Real Madrid på 2-1. Hjemmeholdet fik på ny 
udlignet, mens VM-topscorer James Rodriguez sendte Madrid-holdet på 
vinderkurs kort før pausen. Hernandez cementerede sejren små 20 minutter før 
tid. Med sejren er afstanden til Barcelona i toppen af den bedste spanske 
række på ny nede på to point. 
</p><p><b>Fodbold:</b> Lyon lynede tre gange i de første 20 minutter af udekampen i 
den bedste franske række mod Reims og lagde dermed grundstenene til en sejr 
på 4-2. Lyon fører dermed igen Ligue 1 på bedre målscore end Paris SG, der 
ligeledes har 68 point. Lyon og har dog spillet en kampe mere end pariserne. 
</p><p><b>Fodbold:</b> Europa League-semifinalisterne fra Napoli nærmer sig Romas 
tredjeplads i den italienske Serie A efter en 4-2-sejr på hjemmebane over 
Sampdoria på bl.a. to mål af Gonzalo Higuain . Kun to point skiller nu de to 
syditalienske mandskaber i kampen om tredjepladsen, der giver adgang til 
Champions League-kvalifikationen. 
</p><p><b>Fodbold: </b>I den næstbedste danske række tog AGF endnu et skridt mod en 
tilbagevenden til Superligaen, da Vejle blev besejret i den østjyske 
klassiker med 3-1. Hjemmeholdet kom eller foran i 9. minut, men scoringer af 
Mate Vatsadze (2) og Stephan pedersen sikrede Aarhus-sejr for øjnene af 
3.527 tilskuere. Dermed har AGF nu hele ni point ned til Lyngby, mens hullet 
op til Viborg på førstepladsen også er barberet ned til fire point. Med syv 
runder tilbage ligner det i den grad øjeblikkelig tilbagevenden til Alka 
Superligaen for nedrykkerne Viborg og AGF. I dagens anden kamp i 1. division 
slog Roskilde AB på udebane med 5-2. 
</p><p><b>Ishockey: </b>Canadas muligheder for succes ved VM i Tjekkiet i næste måned 
er steget en smule. Stjernespilleren Sidney Crosby, der betragtes som en af 
verdens bedste, har nemlig besluttet sig for at gå på guldjagt efter at hans 
NHL-klub Pittsburg Penguins er blevet slået ud af slutspillet. Claude Giroux 
(Philadelphia Flyers), Taylor Hall (Edmonton Oilers) og Tyler Seguin (Dallas 
Stars) er også i den stærke canadiske trup. 
</p><p><b>Fodbold: </b>FC København tabte 3-0 på udebane til Randers og led dermed 
det største udenanenederlag i Superligaen i fire år. 
</p><p><b class="ext-link">Håndbold: </b><a href="http://politiken.dk/sport/haandbold/ECE2644192/bsv-slaar-aalborg-og-slipper-for-kif-i-dm-semifinale/">Bjerringbro-Silkeborg 
slog Aalborg Håndbold</a> i puljefinalen i mændenes slutspil og møder 
nu Skjern i den ene DM-semifinale, mens Aalborg møder KIF i den anden. 
</p><p><b class="ext-link">Fodbold:</b> Bayern München er tyske mestre for 25. gang. Titlen kom i hus, 
da Borussia Mönchengladbach på en sidsteminutsscoring af Max Kruse <a href="http://politiken.dk/sport/fodbold/1bundesliga/ECE2644096/bendtner-og-co-taber---og-goer-bayern-til-mester-for-25-gang/">slog 
Bayerns nærmeste rivaler</a> fra Wolfsburg med 1-0. Dermed fører Bayern 
med 15 point inden de sidste fire runder. 
</p><p><b>Fodbold: </b>Dinamo Kijev er snublende tæt på det første ukrainske 
mesterskab i seks år. Søndag spillede holdet fra millionbyen 0-0 på udebane 
mod seriemestrene fra Shakhtar Donetsk. Dinamo Kijev fører dermed fortsat 
den bedste række med 5 point ned til Shakhtar og 6 til Dnipro, der jo også 
har Europa League-semifinaler at tænke på i den kommende tid. 
</p><p><b>Fodbold:</b> Topkampen i Portugal mellem Benfica og FC Porto sluttede uden 
vinder efter 0-0. Dermed bevarer Benfica føringen på tre point ned til 
Porto. Der resterer fire spillerunder. Sporting på tredjepladsen mangler at 
spille fem kampe, men er reelt ude af titelfighten, da de har 12 point op 
til Benfica. Nummer 1 og 2 i Portugal kvalificerer sig direkte til Champions 
League, mens 3’eren skal ud i kvalifikation. 
</p><p><b>Sejlsport:</b> Ida Marie Baad og Marie Thusgaard kunne søndag notere sig 
karrierens anden World Cup-sejr. De vandt i suveræn stil 49erFX-klassens 
World Cup i Hyères. Inden Medal Race lå danskerne nærmest side om side med 
de nærmeste rivaler fra Brasilien, som mistede bådkontrol og ramte første 
mærkerunding. 
</p><p><b>Tennis:</b> Japaneren Kei Nishikori (seedet 1) vandt finalen i 
ATP-turneringen i Barcelona over den lokale Pablo Andujar med 6-4, 6-4. 
</p><p><b>Håndbold:</b> Team Esbjergs kvinder er klar til at spille DM-finale 
efter sejr på 29-28 over Viborg. 
</p><p><b class="ext-link">Fodbold: </b>Christian Nørgaard scorede to gange, da <a class="embeddedlink" href="http://politiken.dk/sport/fodbold/superligaen/ECE2644064/en-klejn-fyr-i-gult-sender-broendby-paa-bronzejagt-med-hjoernesparksmaal/">Brøndby 
slog FC Vestsjælland 4-0</a></p><p><b class="ext-link">Fodbold:</b> Chelsea og Arsenal delte i topkampen i Premier League. 
Forestillingen <a class="embeddedlink" href="http://politiken.dk/sport/fodbold/premierleague/ECE2644089/trist-topbrag-chelsea-og-arsenal-deler-i-fuser/">tangerede en fuser</a></p><p><b class="ext-link">Italiensk fodbold:</b> Torinos fans fik noget at glæde sig over denne 
søndag. Deres helte sejrede nemlig i byderbyet mod titelbejlerne fra 
Juventus. Den tidligere Juve-angriber Fabio Quagliarella blev matchvinder i 
2-1-sejren efter en lille times spil. <a class="embeddedlink" href="http://politiken.dk/sport/fodbold/seriea/ECE2644150/volden-haerger-i-europaeisk-fodboldstormagt/">Men volden 
hærger i den europæiske fodboldstormagt</a>. Juventus' bus 
blev stenet af hooligans og inde på stadion var der bomber. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00931/Italy_Soccer_Turin__931170y.jpg" alt="" border="0"/><span class="caption"><span class="f-img-caption">Torino-sejr. 
</span>- Foto: AP</span></span></p><p><b>Golf: </b>Thomas Bjørn slutter som nummer fire i Indonesian Masters i 
Jakarta på Asian Tour. Danskeren indledte sidste runde på en delt andenplads 
sammen med to andre spillere. Dem holdt Bjørn bag sig, men til gengæld 
passerede amerikaneren Kalem Richardson og thailænderen Chapchai Nirat den 
danske veteran i stillingen efter flotte runder. Briten Lee Wetswood vandt 
turneringen efter omspil med Chapchai Nirat. 
</p><p><b class="ext-link">Tennis: </b>Caroline Wozniacki var to point fra sejren, men blev i stedet <a class="embeddedlink" href="http://politiken.dk/sport/tennis/ECE2643917/wozniacki-nedkaempet-af-tysk-superforhaand/">nedlæmpet 
af tysk superforhånd</a> i finalen i Stuttgart. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/Germany_Tennis_Pors_931171k.jpg" alt="" border="0"/><span class="caption"><span class="f-img-caption">Hurtig. 
</span>Ud over 100.000 euro og 470 point til ranglisten vandt Kerber også en bil, da hun besejrede Wozniacki. - Foto: AP.</span></span></p><p><b class="ext-link">Cykling: </b>Alejandro Valverde <a class="embeddedlink" href="http://politiken.dk/sport/cykling/ECE2644002/valverde-scorer-hattrick-i-lige-bastogne-lige/">scorede hattrick i 
Liège-Bastogne-Liège</a> , da han sejrede i løbet for tredje 
gang i karrieren. Danske Jakob Fuglsang blev nr. 9. 
</p><p><b class="ext-link">Fodbold:</b> Everton hjalp byrivalerne fra Liverpool i deres jagt på en 
CL-billet ved at <a class="embeddedlink" href="http://politiken.dk/sport/fodbold/premierleague/ECE2643979/cl-haab-til-liverpool-everton-taever-united-med-3-0/">tæve Manchester United med 3-0</a>. </p><p><b>Atletik: </b>30-årige Eliud Kipchoge snød topfavoritterne og sejrede i 
London Marathon, da han rystede den sidste rival af sig ca. 1 km fra mål. <b class="ext-link">Læs 
mere her:</b><a class="embeddedlink" href="http://politiken.dk/sport/atletik/ECE2643815/outsider-snoed-favoritterne-i-londons-gader/">Outsider snød favoritterne i Londons 
gader</a></p><div class="art-fakta article-box">
<h4 class="">
direkte sport i tv</h4>
<div class="fakta-body" data-buildingblock="embedded_factboxlink">
<p><b>TV 2</b></p><ul><li>14.00 Cykling: Liège-Bastogne-Liège</li><li class=" bl-elem">17.10 Håndbold, DM-semifinale: Team Esbjerg-Viborg (k)</li></ul><p><b>TV 2 Sport</b></p><ul><li>12.00 Motorsport: DTC – 1. afdeling</li><li class=" bl-elem">18.50 Basketball, NBA: Boston-Cleveland</li></ul><p><b>TV3 Sport 1</b></p><ul><li class=" bl-elem">15.30 Fodbold, 1. division: Vejle-AGF</li></ul><p><b>TV3 Sport 2</b></p><ul><li>14.30 Fodbold, Premier League: Everton-Manchester United</li><li class=" bl-elem">17.00 Arsenal-Chelsea</li></ul><p><b>Canal 8 Sport</b></p><ul><li>17.00 Fodbold, La Liga: Almería-Eibar</li><li class=" bl-elem">20.45 Fodbold, Serie A: Napoli-Sampdoria</li></ul><p><b>Canal 9</b></p><ul><li class=" bl-elem">12.00 Fodbold, La Liga: Málaga-Deportivo</li></ul><p><b>Eurosport</b></p><ul><li>10.00 Atletik: London maraton</li><li>14.15 Cykling: Liège-Bastogne-Liège</li><li class=" bl-elem">17.00 Billard: Snooker - VM Fra Sheffield</li></ul><p><b>Eurosport 2</b></p><ul><li>15.30 Fodbold, Bundesligaen: Paderborn-Werder Bremen</li><li class=" bl-elem">17.30 Mönchengladbach-Wolfsburg</li></ul><p class=" bl-elem"/>
</div>
</div><p><b class="ext-link">Superligaen: </b>Anders K. Jacosen blev dobbelt målscorer, da AaB <a class="embeddedlink" href="http://politiken.dk/sport/fodbold/superligaen/ECE2643948/aab-dukker-kommende-traener-paa-to-gyldne-minutter/">slog 
Sønderjyske</a> 3-0. </p><p><b class="ext-link">Cykling:</b><a class="embeddedlink" href="http://politiken.dk/sport/cykling/ECE2643931/cavendish-fyrer-med-skarpt-igen-efter-maanedlang-pause/">Mark Cavendish sejrede på 1. etape af 
Tyrkiet Rundt. </a></p><p><b>Fodbold:</b> Chelsea dominerer årets hold i Premier League og har hele seks 
spillere blandt de 11. <b class="ext-link">Læs mere her:</b><a class="embeddedlink" href="http://politiken.dk/sport/fodbold/premierleague/ECE2643862/chelsea-dominerer-aarets-hold-i-premier-league/">Chelsea 
dominerer årets hold i Premier League</a></p><p><b>Fodbold:</b> Deportivo La Coruna hentede et vigtigt point ved at spille 1-1 
i udekampen mod Malaga i den bedste spanske række. Deportivo La Coruna er 
nr. 17 i ligaens - nr. 18, 19 og 20 rykker ned. 
</p><p><b>Atletik: </b>Lars Budolfsen brugte 2 timer 15 minutter og 59 sekunder på at 
løbe Hamburg Marathon søndag. Det er den hurtigste marathon-tid af en 
dansker siden 1996. Det oplyser Dansk Atletik Forbund. Tiden rakte til en 
plads som nummer 18 i løbet. Det var desuden personlig rekord for Budolfsen, 
der til daglig løber for Sparta. 
</p><p><b>Ishockey:</b> De danske ishockeymænd får ikke Nikolaj Ehlers med til VM i 
Tjekkiet, der begynder i næste måned. »Han havde fået en invitation om at 
støde til truppen, men han takker nej. Begrundelsen er, at han er slidt 
efter en lang sæson. Det tager vi til efterretning«, siger landsholdets 
general manager, Kim Pedersen, til sporten.tv2.dk. 
</p><p><b>Golf: </b>Lucas Bjerregaard gik for tredje dag i træk en runde i 70 slag – 
to under banens par – ved European Tour-turneringen Volvo China Open i 
Shanghai. Det rækker til en slutplacering som delt nummer 14. Søren Kjeldsen 
havde til gengæld en knap så stærk afsluttende runde, men søndag gik 
Kjeldsen et slag over par efter tre bogeys og to birdies. Det giver en 
placering som delt nummer 31 og en samlet score i par. Søren Hansen slutter 
som nummer 66 af de 67 spillere, som klarede cuttet til weekendens 
finalerunder. Noget bedre end danskerne gik det for kineseren Ashun Wu, der 
vandt turneringen med et slag ned til englænderen David Howell. 
</p><p><b>Ishockey: </b>Vancouver Canucks tabte lørdag en afgørende kamp. Det åbner 
døren for, at Jannik Hansen kommer til VM for Danmark. Det begyndte ellers 
ganske fornuftigt for Jannik Hansen og Vancouver Canucks mod Calgary Flames. 
Canucks bragte sig foran 3-0 i løbet af de første 10 minutter, men endte 
alligevel med skuffende at tabe 4-7 efter en skidt tredje periode. 
Nederlaget bringer Vancouver Canucks bagud 2-4 i kampe og betyder, at holdet 
er ude af NHL-slutspillet. 
</p><p><b>Ishockey:</b> Det danske landshold var på vej mod et fint resultat i den 
sidste testkamp før VM i Tjekkiet. Men et kollaps mod slutningen af anden 
periode blev dyrt i andendagsgildet mod Tyskland lørdag aften i Vojens. 
Tyskerne vandt 4-2 og fik dermed revanche for 0-1-nederlaget samme sted 
fredag aften. Efter en målløs første periode kom Danmark foran, da Nichlas 
Hardt rettede Markus Lauridsens afslutning af. Føringen blev fordoblet, da 
Julian Jakobsen midtvejs i perioden scorede med en afslutning udefra i dansk 
powerplay. Men så tog tyskerne fat og scorede fire gange på stribe. 
</p><p><b>Boksning: </b>Den ukrainske kæmpe Wladimir Klitschko besidder stadig IBF-, 
IBO-, WBA- og WBO-bælterne i sværvægt. Natten til søndag besejrede Klitschko 
den amerikanske udfordrer Bryant Jennings efter 12 omgange i Madison Square 
Garden i New York med dommervurderinger på 116-111, 116-11 og 118-109 i 
Klitschkos favør. Det er 18. gang i træk, at Klitschko forsvarer de bælter, 
der viser, at han aktuelt er verdens bedste sværvægtsbokser. 
</p><p><b>Fodbold:</b> AS Roma har været en meget ukonstant størrelse i denne sæson i 
den italienske Serie A i fodbold. Alt for mange uafgjorte kampe har kostet i 
tabellen, og lørdag aften dummede ligaens nummer tre sig ved at tabe 1-2 ude 
til den faldne storhed Inter. Roma har 58 point for 32 kampe og ligger på 
tredjepladsen, der udløser kvalifikationskampe om at komme med i Champions 
League-gruppespillet i næste sæson. Roma trues dog bagfra af Napoli, der har 
53 point for en kamp færre. 
</p><p class=" bl-elem"><b>Baseball:</b> Den amerikanske baseballliga (MLB) har lørdag strøet om sig 
med karantæner på mellem to og syv spilledage til seks af de spillere, som 
torsdag var involveret i det masseslagsmål, der brød ud i kampen mellem 
Chicago White Sox og Kansas City Royals. Tumulten brød ud i slutningen af 
syvende inning, da Chicagos Adam Eaton og Kansas Citys Yordano Ventura 
udvekslede mindre pæne gloser, og hurtigt kom folk fra begge sider ilende 
til. 
</p>	
</div>

</div></body></html>
