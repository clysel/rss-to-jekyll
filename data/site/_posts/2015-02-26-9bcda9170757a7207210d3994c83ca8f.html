---
layout:     post
title: 	    "Toilettet er i litteraturen og på film et sted for onani, pauser og 'fake showers' "
post_author:	    
post_date:	    Thu, 26 Feb 2015 15:57:04 +0100
post_site:	    politiken.dk 
post_link:	    http://politiken.dk/kultur/ECE2562978/toilettet-er-i-litteraturen-og-paa-film-et-sted-for-onani-pauser-og-fake-showers/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvad <i>laver</i> de ude på toilettet? 
</p><p>
Når Sara ikke kan holde det hele ud mere, går hun ud på toilettet og græder. 
Hun bruger toilettet som et fristed, hvor hun kan gå ud og give udtryk for 
sine lidelser og anstrengelser. 
</p><p><b class="ext-link">HAMMANN-INTERVIEW </b><a class="embeddedlink" href="http://politiken.dk/magasinet/interview/ECE2546465/jeg-kan-ikke-skrive-noget-uden-at-klaede-folk-af/">»Jeg kan ikke skrive noget uden 
at klæde folk af«</a></p><p>
Sara er hovedperson i Kirsten Hammanns nye roman Alene Hjemme, som udkommer i 
dag. Hun er bare en af mange skikkelser i litteraturen og på film, der 
bruger toilettet som frirum. 
</p><p>
Se otte eksempler fra bøgernes og filmens verden på, hvad andre har brugt 
toilettet til: 
</p><p><b>Blød mand, hård lort </b></p><p><i>- </i>’Sjælens Amerika’. Karl Ove Knausgård. Lindhardt og Ringhof 2013 
</p><p>
Essayet ’Den brune hale’ af Karl Ove Knausgård skulle have været med i det 
afsluttende 6. bind af ’Min kamp’, men der var ikke plads. Måske fordi der i 
dette bind er over halvtreds sider som foregår i et badeværeklse, hvor 
Knausgård og hans redaktør vasker deres to små børn i et plasticbadekar. I 
romanværket har Knausgård altså hellere villet prioritere en scene om den 
moderne barnefaders rolle som omsorgsperson for små børn end et meget 
maskulint kapitel om at være en skidende mand. 
</p><p>
Essayet om at skide rummer biologiske, kulturhistoriske og filosofiske 
iagttagelser. Mest interessant er det at Knausgård har gjort det til en 
regel at han skal læse, når han går på toilettet. Ja, det er blevet en 
tvangstanke: »Jeg skulle altid læse idet lorten blev presset ud«. Det gør 
det til noget der nærmer sig en sportspræstation særligt i de tilfælde, hvor 
det skal gå hurtigt og han skal nå at finde noget at læse inden lorten 
kommer ud. 
</p><p>
On the bottomline: »At skide er at lukke døren om sig selv og sin krop og 
presse affaldsstoffer ud i ensomhed«. 
</p><p><i class=" bl-elem">Jes Stein Pedersen</i></p><p><b>»Den lette forstoppelse fra i går var helt forsvundet«</b></p><p><i>- </i>'Ulysses'. James Joyce. Rosinante 2014 (ny dansk oversættelse) 
</p><p>
Lokumslitteratur er et af toiletkulturens mest centrale ekstrafornøjelser. Og 
i modernismens litterære kæmpeværk, ’Ulysses’, bruger vores hovedperson, 
Leopold Bloom, også lidt af sin tæt beskrevne dag på at læse og besørge i ét 
veltimet flow: 
</p><p>
»Siddende lavt foldede han bladet ud og vendte dets sider på sine bare knæ. 
Noget nyt og let. Ingen større hast. Hold lidt igen. Vor præmienovelle. 
Matchams Masterstroke. Skrevet af Mr. Philip Beaufoy, Playgoers’ Club, 
London. (...) Han læste roligt, holdt stadig igen, første spalte, gav efter, 
men gjorde modstand, og begyndte på den anden. Midtvejs svandt hans sidste 
modstand, og han lod tarmen tømme sig roligt, mens han læste, blev ved med 
at læse tålmodigt, den lette forstoppelse fra i går var helt forsvundet. 
Håber den ikke er for stor, kunne få hæmorroider igen. Nej, lige tilpas. 
Sådan. Ah!«. 
</p><p><i class=" bl-elem">Kritiker Katrine Hornstrup Yde</i></p><p><b>At skylle ud hen ad vejen</b></p><p><i>- </i>'This is 40'. Film af Judd Apatow. 2012 
</p><p>
Hvor går man hen som moderne familiefar, der ikke kan overskue sit liv med 
børn og unger og pligter? Man går på lokummet, selvfølgelig. Så kan med 
sidde der med bukserne nede om knæene og spille Scrabble på sin iPad, mens 
ingen kræver noget af en. 
</p><p>
I Judd Apatows parforholds(tragi)komedie eskaperer Pete (Paul Rudd) på denne 
måde med en lille smule ME-time under ungernes børnefødselsdag. Indtil hans 
hustru, Debbie, afbryder ham: 
</p><p>
Debbie: Det her er fjerde gang, du er på toilettet i dag. 
</p><p>
Pete: Give me a break. 
</p><p>
Debbie: Hvorfor er det dit instinkt at flygte? 
</p><p>
Pete: Det er ikke mit instinkt at flygte, men det ER mit instinkt at gå lokum, 
når jeg har brug for at gå på lokum. 
</p><p>
… 
</p><p>
Debbie: Så lad mig se. Lad mig se! Du vil ikke lade mig se, fordi du slet ikke 
laver stort. 
</p><p>
Pete: Jeg skyller ud hen ad vejen! 
</p><p>
Debbie: Du skyller ud hen ad vejen! Hvem bruger overhovedet en halv time på at 
gå på toilettet?! 
</p><p>
Peter: John Goodman! 
</p><p><i class=" bl-elem">Kritiker Katrine Hornstrup Yde</i></p><p><b>Is i maven </b></p><p><i>- </i>Forføreren. Jan Kjærstad. Samleren 1993 
</p><p>
Romanens hovedperson, Jonas Wergeland, er udstyret med, hvad han selv omtaler 
som en »magisk penis«. Nu er han i Grønland, han sidder på dasset udenfor, 
og døren mangler, så han kan nyde den stille stund med fuldt udsyn over 
isen. Ud af den hvide intethed dukker en isbjørn pludselig op. Den går helt 
tæt på ham og snuser til ham. Han ser ”en sort snude og mund nærme sig 
skridtet, for det er netop det, isbjørnen pejler sig frem mod, sådan at 
Jonas sekundet efter rent faktisk mærker snuden mod sin egen penis og i et 
kort sekund oplever det som Sigmund Freud brugte så meget energi på at 
forklare, nemlig kastrationsangsten”. 
</p><p>
Jonas mener selv at isbjørnen får ”skræmt noget ekstra liv ind i hans 
sædceller, sådan så de trodsede enhver modstand”. Han gør i hvert fald sin 
kone gravid selvom de bruger prævention 
</p><p><i class=" bl-elem">Litteraturredaktør Jes Stein Pedersen</i></p><p><b>Et sted til cupcakes og fake showers </b></p><p><i>- </i>'Girls', vises på HBO og DR 3, skrevet af Lena Dunham. 2012- 
</p><p>
I HBO-serien om narcissistisk storbypigeliv bliver badeværelset det ultimative 
frirum for vores jødiske hovedperson, Hannah Horvath. 
</p><p>
På badeværelset kan hun alt skamfuldt og ydmygende fra omverdenen. Vi ser 
hende knalde tre fede cupcakes ned i kæften i streg: hvis ingen ser det, er 
der nærmest ikke sket. 
</p><p>
Og hun gemmer sig rutinemæssigt på toilettet for at surmule lidt for selv og 
har gerne bruseren tændt, så hun har et alibi for at mugge lidt længere: 
</p><p>
»Det her er et af dine mindre overbevisende ’brusebade’«, råber veninden 
Marnie til hende. 
</p><p><i class=" bl-elem">Kritiker Katrine Hornstrup Yde </i></p><p><b class="ext-link">LÆS OGSÅ </b><a class="embeddedlink" href="http://politiken.dk/magasinet/feature/ECE2562431/kvindelige-forfattere-loeber-med-baade-publikum-og-penge/">Kvindelige forfattere løber 
med både publikum og penge</a></p><p><b>Fingeren i halsen</b></p><p><i>- </i>’Stalins køer’. Sofi Oksanen. Rosinante 2011 
</p><p>
I debutromanen ’Stalins køer’ beskriver den finske forfatter Sofi Oksanen 
bulimikerens hårde kamp, det daglige ”fuldtidsarbejde” med at holde en vægt 
på 50 kilo. Toiletet er den unge Annas hemmelige arbejdsplads: 
</p><p>
»Første gang kastede jeg i min uerfarenhed godt nok op i håndvasken. Også 
anden gang. Måske var der noget for tarveligt over toiletkummen, noget 
nedværdigende. Foran håndvasken skal man trods alt ikke gå ned på knæ, men 
til gengæld hele tiden passe på, at afløbet ikke stopper til. Hvordan redder 
man sig ud af sådan en situation, hvis man eksempelvis er på besøg hos 
nogen? Når der flyder bræk rundt i vasken, det er helt umuligt at få afløbet 
til at trække, og man ikke har noget at skovle vællingen op med? Der er 
normalt tandkrus i badeværelser, men det er sin sag at få dem vasket af uden 
at efterlade nogen spor, den, som bruger kruset, vil bemærke det, hvis det 
smager af sæbe eller rensemælk, ingen af delene skjuler lugten af bræk«. 
</p><p><i class=" bl-elem">Journalist på Bøger, Lise Garsdal</i></p><p><b>Alle dates er lækre dates</b></p><p><i>- </i>'Mænd og Høns, film af Anders Thomas Jensen. 2015 
</p><p>
Ifølge en undersøgelse fra YouGov blandt 1.024 repræsentative danskere, så har 
hver femte prøvet at onanere på arbejdet. 
</p><p>
Den spontane orgasmetrang er imidlertid intet i sammenligning med Elias (Mads 
Mikkelsen), en mildt forstyrret mand i filmen ’Mænd og Høns, der konstant må 
styrte på toilet for at rykke den af - også gerne midt under en date, hvis 
hun er lækker (og det er alle, synes han). 
</p><p>
Årsagen (SPOILER ALERT!) til de flittige toiletvisit, viser det sig, er at 
Elias er omtrent 7,3 procent avls-tyr. 
</p><p><i class=" bl-elem">Kritiker Katrine Hornstrup Yde</i></p><p><b>Ustyrlig onanist </b></p><p>
- Portnoys Genvordigheder. Philip Roth.1969 
</p><p>
Dette er den sjofleste toiletroman, der er skrevet. Og den udkom vel at mærke 
helt tilbage i tresserne. 
</p><p>
Kapitlet ’Om at rive den af’ begynder således: »Så kom puberteten – og jeg 
tilbragte halvdelen af den tid, jeg var vågen, låst inde bag wcdøren med at 
sprøjte min ladning ned i toiletkummen eller ned i det beskidte tøj i 
vasketøjskurven eller splat op mod spejlet på medicinskabet, som jeg stod 
foran med underbukserne nede, så jeg kunne se, hvordan det så ud, når det 
kom ud«. 
</p><p>
Hulkende morsomt at læse om familiens forsøg på at få den masturberende 
teenager ud af husstandens eneste badeværelser på travle morgener. 
Amerikansk-jødisk frisind og vulgaritet af første klasse. 
</p><p class=" bl-elem"><i class=" bl-elem">Litteraturredaktør Jes Stein Pedersen</i></p>	
</div>
</div></body></html>
