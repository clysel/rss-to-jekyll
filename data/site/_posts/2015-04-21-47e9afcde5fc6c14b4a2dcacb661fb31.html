---
layout:     post
title: 	    "Halvandet års betænkningstid og to kampagner senere: Intet nyt om V's kontanthjælpsloft"
post_author:	    
post_date:	    Tue, 21 Apr 2015 11:53:15 +0200
post_site:	    politiken.dk 
post_link:	    http://politiken.dk/indland/politik/ECE2636285/halvandet-aars-betaenkningstid-og-to-kampagner-senere-intet-nyt-om-vs-kontanthjaelpsloft/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om Venstre i dag lancerer en ny stor kampagne med dobbeltsider i flere af 
landets aviser, bruger partiet ikke plads på at besvare det helt store 
spørgsmål: Hvordan skal partiets planlagte kontanthjælpsloft udformes? 
</p><div class="art-fakta article-box">
<h4 class="">
TI MÆRKESAGER FRA KAMPAGNEN</h4>
<div class="fakta-body" data-buildingblock="embedded_factboxlink">
<p><b>Betale sig arbejde 
</b></p><p>
- Skatten skal sættes ned på små indkomster
</p><p><b>Flere private arbejdspladser</b></p><p>
- BoligJob-ordningen skal genindføres
</p><p><b>Åbne for udlændinge, der kan og vil, men lukke dem, der ikke vil </b></p><p>
- Strammer regler for familiesammenføring
</p><p><b>Tryghed i hjemmet og på gaden </b></p><p>
- Flere udenlandske kriminelle skal afsone i hjemlandet 
</p><p><b>Gøre et godt sundhedsvæsen endnu bedre </b></p><p>
- Behandlingsgarantien på 30 dage genindføres 
</p><p><b>Udvikling i hele landet 
</b></p><p>
- Liberalisering af planloven<b/></p><p><b>Flere unge godt fra start 
</b></p><p>
- Massiv indsats mod mobning
</p><p><b>Endnu bedre uddannelser </b></p><p>
- Adgangskrav på gymnasiet <b/></p><p><b>Frit valg i velfærden </b></p><p>
- Frit valg af plejehjem og ældremad
</p><p><b>Økonomiske omprioriteringer </b></p><p>
- Spare 2,5 mia. på udviklingsbistand
</p><p class=" bl-elem"><i class=" bl-elem">Kilde: Uddrag fra »Venstre har sikret Danmarks økonomi. Nu gælder det 
fremtiden« </i></p>
</div>
</div><p>
I kampagnen står der kun, at »der skal indføres et loft over kontanthjælpen, 
der begrænser, hvor meget en kontanthjælpsmodtager kan modtage i samlede 
ydelser«. </p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2636190/venstre-soesaetter-storstilet-valgkampagne/">Venstre søsætter storstilet 
valgkampagne</a></p><p>
Venstre vil derfor fortsat være sat under pres fra eget bagland og de andre 
partier i Folketinget, der har krævet, at partiet bliver mere konkret på det 
såkaldte moderne kontanthjælpsloft, som Lars Løkke vil indføre efter næste 
valg, 
</p><p>
Venstre har siden partiets landsmøde i 2013 arbejdet med en plan om at indføre 
et moderne kontanthjælpsloft. Men trods halvandet års betænkningstid og den 
forrige kontanthjælpskampagne - 454.215 kroner om året - har Venstre endnu 
ikke fremlagt en konkret plan for det moderne kontanthjælpsloft. 
</p><p>
Politiken har spurgt partiets politiske ordfører Inger Støjberg hvorfor. 
</p><h3>
Intet er holdt hemmeligt 
</h3><p><i class=" bl-elem">Hvorfor har I heller ikke her valgt at være konkrete og løfte sløret for, 
hvordan kontanthjælpsloftet skal udformes? </i></p><div class="art-quote article-box">
<p class="quote"/>
<blockquote>
<p class="quote-txt">
Jeg har en grundlæggende tro på, at det aldrig går af mode at holde, hvad man 
lover
</p>
<p class="sender">
Inger Støjberg, V-ordfører 
</p>
</blockquote>
</div><p>
»Jeg synes faktisk, vi er konkrete, fordi vi siger, der skal være et loft over 
kontanthjælpen«. </p><p><i class=" bl-elem">Men I siger ikke, hvad loftet er? </i></p><p>
»Nej, men vi siger også helt klart, at hvis man har en familie med tre børn, 
så synes vi det er for meget, man kan få i samlede offentlig ydelse, når man 
kan få 450.000 kroner om måneden godt og vel. Vi synes også det er for 
meget, at man som flygtningefamilie kan få 10.000 mere om måneden, end da vi 
sad i regeringen«. 
</p><p><b class="ext-link">FAKTA</b><a class="embeddedlink" href="http://politiken.dk/indland/politik/politikfakta/ECE2569315/fakta-derfor-kan-en-boernefamilie-paa-fem-faa-454000-i-offentlig-stoette/">Derfor kan en børnefamilie på fem få 
454.000 i offentlig støtte</a></p><p><i class=" bl-elem">I har haft halvandet års betænkningstid, en kontanthjælpskampagne og nu 
denne. Hvorfor holder I det fortsat hemmeligt? </i></p><p>
»Det er ikke et spørgsmål om at holde det hemmeligt. Vi kommer ikke til at 
bringe os i den situation, at vi siger ét og så kan det blive anderledes, 
når valget er blevet afholdt - ligesom Socialdemokraterne gjorde det«, siger 
hun. 
</p><p>
»Jeg har en grundlæggende tro på, at det aldrig går af mode at holde, hvad man 
lover. Ved sidste valg, med den endeløse række af løftebrud, som Helle 
Thorning Schmidt begik, tror jeg, vi er kommet der, hvor man kan konstatere, 
at det aldrig går at mode«. 
</p><h3>
Vi kommer ikke tættere 
</h3><p><i class=" bl-elem">I kalder kampagnen her en valgkampagne, og at valget de facto er gået i 
gang. Tidligere har I sagt, at I vil løfte sløret for loftet, når valget 
kommer - er nu ikke en god anledning? </i></p><p>
»Jeg tror ikke, man skal forvente, at der kommer et kommatal på 
kontanthjælpsloftet. Men retningen er meget tydelig, og jeg synes også, vi 
har konkretiseret det den seneste tid ved at sige at 450.000 kroner om året 
er for meget, og at det er for meget, når en flygtningefamilie får 10.000 
mere om måneden i dag end tidligere«. 
</p><p><b class="ext-link">LÆS MERE </b><a class="embeddedlink" href="http://politiken.dk/indland/politik/ECE2570939/venstres-kampagne-blev-til-modkampagne-paa-twitter/">Venstres kampagne blev til 
modkampagne på Twitter</a></p><p><i class=" bl-elem">Men er kampagnen så konkret, som I siger? Vi har jo ikke fået konkretiseret 
det, der egentlig er det, der er mest efterspurgt? </i></p><p>
»Man skal ikke forvente at få et konkret tal på. Men retningen er meget klar; 
vi ved, hvor vi vil hen. Og vi har også konkretiseret en del«. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00929/V-kam_929793y.jpg" alt="" border="0"/><span class="caption"><span class="f-img-caption">TEKSTTUNG. 
</span>Under overskriften »Venstre har sikre Danmarks økonomi - nu gælder det fremtiden« fremlægger partiet deres politik. Foto: Screen dump</span></span></p>	
</div>

</div></body></html>
