---
layout:     post
title: 	    "Dawn opklarer mysteriet om de hvide pletter på Ceres"
post_author:	    Jens Ramskov
post_date:	    Wed, 13 May 2015 14:22:48 +0000
post_site:	    ing.dk 
post_link:	    http://ing.dk/artikel/dawn-opklarer-mysteriet-om-de-hvide-pletter-paa-ceres-176099
---
<html><body><div><section class="body">
			<p>Først var den én, så to og nu er der er mange små hvide pletter på overfladen af dværgplaneten Ceres i asteroidebæltet, som for tiden er under observation af Nasa’s satellit Dawn.</p>
			<p><figure class="plugin right zoomable"><img data-original-image="http://ing.dk/sites/ing/files/PIA19547.jpg" src="http://ing.dk/sites/ing/files/styles/w1120_media_right/public/PIA19547.jpg?itok=W0pk6dhI" alt=""/><figcaption> Billede af Ceres taget fra en højde af 13.500 km (Foto:NASA/JPL-Caltech/UCLA/MPS/DLR/IDA) </figcaption></figure></p>
			
			
			<p>Med Hubble-teleskopets opløsning syntes det for flere år siden som om, der kun var én meget lys plet på overfladen af Ceres. Da Dawn var på vej mod Ceres, kunne den se, at der var tale om to adskilte pletter tæt ved hinanden.</p>
			<p>Kunne pletterne skyldes salt, silikat, is eller noget helt andet? Det har astronomerne længe funderet over.</p>
			<p>Fra sit kredsløb om Ceres i en højde af 13.500 km kan Dawn nu fastslå, at der tale om mange små pletter.</p>
			<p>»Vi kan nu konkludere, at de lyse områder skyldes reflektion af sollys fra overfladen, som sandsynligvis skyldes is,« <a href="http://dawn.jpl.nasa.gov/news/news-detail.html?id=4582">udtaler</a> Christopher Russel fra University of California, Los Angeles, der er står i spidsen for de videnskabelige undersøgelser.</p>
			<p>Dawn afsluttede 9. maj sit kredsløb i en højde af 13.500, og den er nu ganske langsomt i en spiralformet bane på vej ned til en højde af 4.400 km, hvorfra den vil kunne tage mere detaljerede billeder og begynde målinger med sit spektrometer, der kan bruges til at identificere mineraler på overfladen.</p>
		</section>
		  </div></body></html>
