---
layout:     post
title: 	    "Vulkaner i udbrud og Venedig-kanaler: Bliv gift på din ferie i Las Vegas"
post_author:	    
post_date:	    Thu, 26 Feb 2015 13:33:29 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2564401/vulkaner-i-udbrud-og-venedig-kanaler-bliv-gift-paa-din-ferie-i-las-vegas/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvert år bliver mere end 120.000 mennesker gift i den amerikanske gambler- og 
ørkenby Las Vegas. Lokale, forbipasserende, fulde tosser og turister. 
</p><p>
Og det er som regel noget meget andet end det gennemsnitlige danske 
kirkebryllup (ikke at der er noget galt med det) med vindtørre præster, 
endeløse taler, bestik mod tallerkner og obligatorisk vals. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE1178679/det-maa-du-aldrig-goere-i-las-vegas/">Det må du aldrig gøre i Las 
Vegas</a></p><p>
Hvis du gerne vil gøre den store dag bare lidt anderledes, har <a href="http://www.latimes.com/travel/lasvegas/lasvegasnow/la-tr-lvn-las-vegas-weddings-20150207-story.html" target="_blank">latimes.com</a> 
fundet en bunke forfriskende alternative måder at blive gift på i byen, der 
kalder sig selv for verdens uofficielle bryllupshovedstad. 
</p><h3>
Botanisk have midt i ørkenen 
</h3><p>
Book dig ind hos Springs Preserve og gør dit hvide bryllup til et grønt et af 
slagsen. Stedet, der er på godt 7.000 kvadratmeter, ligger i Mojave-ørkenen 
med kaktusser, frodige planter og tilmed et springvand. Se mere på <a href="http://www.springspreserve.org/book/weddings.html" target="_blank">Springs 
Preserve</a>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE1206823/guide-faa-den-ultimative-ferie-i-las-vegas/">Guide: Få den ultimative ferie 
i Las Vegas</a></p><h3>
Som i Venedig 
</h3><p>
Nogle synes, det er fantastisk, andre, at det er kikset og kitschet. Men 
hvorfor ikke udnytte, at de lokale har bygget en kopi af Venedigs kanaler 
midt i Las Vegas? Du kan bliver gift i en gondol, der vugger på vandet på 
luksushotellet The Venetian. Se mere på <a href="http://www.venetian.com/hotel/amenities/weddings.html" target="_blank">Venetian</a>. </p><h3>
Ombord i en rutsjebane 
</h3><p>
Det er da helt oplagt; sig ja til hinanden i en rutsjebane, der hamrer derudaf 
med over 100 km/t. Du kan tage 16 gæster med til at lykønske jer med et 
noget alternativt bryllup på The Big Apple Coaster på hotellet New York-New 
York. Se mere på <a href="http://www.newyorknewyork.com/attractions/the-roller-coaster.aspx" target="_blank">New 
York-New York</a>. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/usa/ECE1690509/guide-giv-den-gas-i-las-vegas-som-de-lokale/">Guide: Giv den gas i Las Vegas 
som de lokale</a></p><h3>
På en italiensk balkon 
</h3><p>
Er du glad for italiensk romantik og natur, kan du blive gift med udsigt til 
Bellagio-hotellets replika af Como-søen på en balkon med italiensk marmor og 
diskrete tjenere, der vimser om jeres selskab. Se mere på <a href="http://www.bellagio.com/weddings/terrazza-di-sogno.aspx" target="_blank">Bellagio</a>. </p><h3>
Med hajer og fisk som gæster 
</h3><p>
I Las Vegas kan du naturligvis også blive gift i Shark Reef Aquarium på 
Mandalay Bay - inde i en tunnel, hvor du så er omgivet af vand og op mod 15 
forskellige hajarter, der defilerer forbi i vandet. Se mere på <a href="http://www.mandalaybay.com/features-and-shopping/weddings/packages/shark-reef-ceremony/" target="_blank">Mandalay 
Bay</a>. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2036826/hoteltjek-billigt-og-smaat-midt-i-det-oprindelige-las-vegas/">Hoteltjek: Billigt og småt 
midt i det oprindelige Las Vegas</a></p><h3>
Sig ja til en vulkan i udbrud 
</h3><p>
Det værste man kan sige til en lokal Las vegas-entreprenør er, at »det kan du 
i hvert fald ikke finde på at bygge«. For så vil vedkommende gøre det. 
Eksempelvis kan du på hotellet The Mirage blive gift, mens en kunstig vulkan 
går i udbrud i baggrunden. Se mere på <a href="http://www.mirage.com/weddings/" target="_blank">Mirage</a>. </p><h3>
Blandt en samling af neonskilte 
</h3><p>
Er der noget, Las Vegas er kendt for, så er det byens samling af blinkende, 
farverige neonskilte. Byen har derfor også et museum dedikeret til denne 
lyskilde. Samlingen går helt tilbage til 1930'erne og er på i alt 150 
skilte. Og her kan du selvfølgelig også blive gift. Se mere på <a href="http://www.neonmuseum.org/weddings-and-special-events" target="_blank">Neon 
Museum</a>. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2545451/elvis-flytter-tilbage-til-las-vegas/">Elvis flytter tilbage til Las 
Vegas</a></p><h3>
Sig ja til The King 
</h3><p>
Hvis ikke du kunne blive gift af Elvis i Las Vegas, ville der være et eller 
andet helt galt. På Graceland Chapel vil den afdøde kongen endda føre bruden 
op ad gulvet til brudgommen. Til sidst afspilles Elvis' signaturhymne til 
byen - Viva Las Vegas. Se mere på <a href="http://www.gracelandchapel.com/" target="_blank">Graceland 
Chapel</a>. 
</p><h3>
Et bryllup i en fart 
</h3><p class=" bl-elem">
Skal det gå stærkt, så tilbyder Vegas Weddings et drive-in-bryllup, så I ikke 
behøver at stige ud af bilen. Et sådan bryllup kan du få til omkring 500 
kroner. Og så er det bare at smide vognen i gear og kommer derudaf. Se mere 
på <a href="http://www.702wedding.com/las-vegas-drive-thru-weddings.asp" target="_blank">Vegas 
Weddings</a>. 
</p>	
</div>
</div></body></html>
