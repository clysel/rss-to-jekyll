---
layout:     post
title: 	    "Tina Fey's 'ny pige i byen'-komedie mangler noget absurditet"
post_author:	    
post_date:	    Sat, 07 Mar 2015 17:16:02 +0100
post_site:	    politiken.dk 
post_link:	    http://politiken.dk/kultur/filmogtv/tvanmeldelser/ECE2574878/tina-feys-ny-pige-i-byen-komedie-mangler-noget-absurditet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<h5>
THE UNBREAKABLE KIMMY SCHMIDT</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p>
Netflix fra 6. marts
</p><p class=" bl-elem">
Koncept: Tina Fey USA, 2015.
</p>
</div>
</div><p>
Da ’Seinfeld’ kom til verden i 1989, var det på ny komedie-opskrift: ’No 
hugging, no learning’. Hippe amerikanske komedieserier måtte ikke længere 
være hjertevarme og moralsk belærende. 
</p><p>
Showet gav hellere sine karakterer en langfinger end publikum en belærende 
pegefinger. Der skulle krummes tæer, ikke krammes. 
</p><p><b class="ext-link">LÆS OGS</b>Å <a class="embeddedlink" href="http://politiken.dk/kultur/medier/ECE2147612/kvindelig-amerikansk-komiker-giver-kolleger-kamp-til-stregen/">Kvindelig amerikansk komiker 
giver kolleger kamp til stregen</a></p><p>
Den opskrift har siden virket for især ’The Office’, ’Louie’ og ’Girls’, hvis 
hovedpersoner er ubehagelige (og elskelige) forstørrelser af det moderne 
menneskes palet af forfærdeligheder. 
</p><p>
Men nu er ’hugging og learning’ måske på vej tilbage, i hvert fald i ’30 
Rock’-skaber Tina Feys hypede komedieserie ’The Unbreakable Kimmy Schmidt’. 
Den er nemlig, trods det absurde afsæt, noget af det mest tandsmilende tv 
længe. 
</p><h3>
Fra jordhulen til New York 
</h3><p>
Præmissen er sjov-ond og genialt fjollet: 4 kvinder har levet i en kult under 
jorden i 15 år, fordi landsbyens dommedagspræst har bildt dem ind, at verden 
er gået under. Det er den så ikke, viser det sig. Ups. 
</p><p>
Den braveste af de fire, Kimmy Schmidt (Ellie Kemper fra ’The Office’), 
kravler ud af jordhulen og rejser til New York for at skabe sig en ny 
tilværelse uden mediernes sensationslystne offerprædikat ’muldvarpekvinde’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2405683/trailer-park-boys-er-det-absolut-sjoveste-tv-show/">'Trailer Park Boys' er det 
absolut sjoveste tv-show</a></p><p>
Hun bliver hushjælp for den skingre rigmandsfrue Jacqueline (Jane Krakowski) 
og flytter sammen med Titus (Tituss Burgess fra ’30 Rock’), en sort, 
desillusioneret bøsse, der gestikulerer, som stod han på en Broadway-scene. 
</p><h3>
Hugging and Learning er tilbage 
</h3><p>
Kimmy er befriende nok altså ikke et ’tegn på tiden’, men et stagneret 
uskyldsprodukt og et spøjst vink fra 00’erne. Hun er traumatiseret og 
forskruet og bange for velcro, og hun demonstrerer sin arbejdsvilje ved at 
holde vejret meget længe. Og så har hun lært sig usunde 
overlevelsesstrategier: En ’Kimmy’ er at smile helt vildt, indtil man bliver 
glad. 
</p><p>
Det lyder herligt underligt. Men det absurdistiske og provokerende bliver – 
noget overraskende og skuffende – mest en bismag i en stor omgang mild 
’hugging and learning’: For ’The Unbreakable Kimmy Schmidt’ er grundlæggende 
en historie om, hvordan man må kæmpe for sine drømme, være ærlig og aldrig 
grådig, og om, hvordan overklassen har overfladiske værdier – men nok er 
gode på bunden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/tvanmeldelser/ECE2432492/girls-moeder-jonathan-franzen-i-medrivende-samtidsdrama/">'Girls' møder Jonathan 
Franzen i medrivende samtidsdrama</a></p><p>
Dette helt ufornyende underbygges af seriens stil, der bortset fra Antoine 
Dudsons ørehænger af en introsang i autotune minder om en banal, farverig 
sitcom som ’New Girl’, der skildrer en anden ’ny pige i byen’, der skal lære 
(os) en ting og to om venskab. 
</p><p class=" bl-elem">
Fey skullet meget hellere have rådyrket den groteske jordhule og skabt en 
gennemført absurd komedie. 
</p>	
</div>
</div></body></html>
