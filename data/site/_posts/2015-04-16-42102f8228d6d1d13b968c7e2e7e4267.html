---
layout:     post
title: 	    "Børge fra Olsen Banden: »Jeg er en low budget man«"
post_author:	    
post_date:	    Thu, 16 Apr 2015 06:00:52 +0200
post_site:	    politiken.dk 
post_link:	    http://politiken.dk/forbrugogliv/forbrug/mitforbrug/ECE2622065/boerge-fra-olsen-banden-jeg-er-en-low-budget-man/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om Jes Holtsø</h4>
<div class="fakta-body" data-buildingblock="embedded_factboxlink">
<p>
58 år. Blev landskendt i rollen som Børge i Olsen Banden-filmene og flyttemand 
Olsens søn William i 1970’er-serien Huset på Christianshavn. Gennemlevede 
siden en social og personlig deroute med en årrække som alkoholiker og 
stofmisbruger. 
</p><p>
Udgav i 2011 selvbiografien ’Verden venter’. Deltog i tv-programmet Talent 
2009 på DR1 og udgav sammen med Morten Wittrock cd’en ’Jes Holtsø’. Modtog I 
2012 prisen ‘Årets Danske Blues Navn’ og blev året efter sammen med Morten 
Wittrock nomineret til en Danish Music Awards for ‘Årets Danske 
Bluesudgivelse’. 
</p><p class=" bl-elem">
Makkerparret er aktuel med deres tredje album ’Glemte nætter’, som de tournéer 
med i den kommende tid. Privat er Jes Holtsø fraskilt, far til to 
tvillingedrenge på ti år og bor i et gammelt, ombygget vaskehus på 40 
kvadratmeter i Ganløse, vest for Farum i Nordsjælland. 
</p>
</div>
</div><div class="art-fakta article-box">
<h4 class="">
Det bedste og det værste</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00720/REJSER-Plustegn_03-_720316a.jpg" alt="" border="0"/></span></p><p>
Glæden ved at have penge til at tage en tur i biografen, på Bakken eller i 
svømmehal med mine sønner. <br/><br/></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00720/REJSER-Minustegn_03_720315a.jpg" alt="" border="0"/></span></p><p class=" bl-elem">
Jeg er gammel hippie og skabsbuddhist, så jeg er ideologisk set ikke tilhænger 
af den balance, vi har skabt mellem at skabe vækst og at forbruge. Men jeg 
er forbandet nødt til at være en del af det, for ellers kan jeg jo ikke leve.
</p>
</div>
</div><p>
De fleste danskere kender Jes Holtsø som Børge i Olsen-banden-filmene. Og når 
det kommer til privatforbruget hos den tidligere skuespiller, der er 
pladeaktuel, ligner det på flere måder noget, der stadig befinder sig i 
1970’ernes Danmark. I hvert fald når det kommer til teknologiske vaner. 
</p><p>
»Det er jo en joke … For jeg er ikke på nettet, har ikke noget netværk, jeg 
har ikke nogen computer og ingen smartphone«, siger Jes Holtsø. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/forbrug/mitforbrug/ECE2604651/tammi-oest-jeg-har-tusindvis-af-fejlkoeb/">Tammi Øst: »Jeg har tusindvis af 
fejlkøb«</a></p><p>
At hans elektroniske kilde til omverdenen begrænser sig til en gammel Nokia 
6210-telefon, skyldes dog hverken konservative principper eller 
berøringsangst. Det er først og fremmest, fordi »jeg er en fattig mand«, som 
Jes Holtsø, der lever på kontanthjælp, udtrykker det. 
</p><p>
»Selvfølgelig får jeg noget at spise, men det er en konstant kamp at få det 
hele til at hænge sammen, især sidst på måneden. Mit forbrug er ’low 
budget’. Jeg er en ’low budget man’. Men det passer jo også meget godt til 
blues og rock’n’roll«. 
</p><p><b>Hvad bruger du penge på?</b></p><p>
»Det er nødvendige ting som at sørge for, at der er mad og varme. Og så ryger 
jeg cigaretter, det er den eneste luksus, jeg har«. 
</p><p><b>Hvordan forkæler du dig selv?</b></p><p>
»Ved at købe noget ekstra lækker mad, som en god bøf i supermarkedet. Jeg 
spiser aldrig ude«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/mitforbrug/ECE2613381/troels-lyby-jeg-er-begyndt-at-koebe-lper-igen/">Troels Lyby: »Jeg er begyndt 
at købe lp'er igen«</a></p><p><b>Hvad er dit seneste større køb?</b></p><p>
»Det er et fladskærms-tv, som jeg købte i 2008, da mit gamle fjernsyn gik ned 
efter mange års tro tjeneste. Det var meget vigtigt at kunne sætte nogle 
film på til mine drenge, som dengang var 4-5 år, så jeg købte et 40-tommers 
Sony på tilbud, som kostede mig 10.000 kroner. Det holder stadigvæk«. 
</p><p><b>Hvor køber du tøj?</b></p><p>
»Jeg har ikke noget tøjbudget, og hvis jeg køber tøj, er det i 
genbrugsbutikker, og det skammer jeg mig ikke over. Jeg befinder mig meget 
godt med ikke at have pissesmart tøj på hele tiden, hvor man <i>flasher</i>, 
at et par sko har kostet 4.000 kroner. Det har jeg overhovedet ikke behov 
for«. 
</p><p><b>Laver du fejlkøb?</b></p><p>
»Nej, det er sjældent, for når jeg køber noget, tænker jeg mig fandeme godt om 
inden. Jeg kan godt lide at købe ind og fylde skabene, så hvis jeg havde 
flere penge, ville jeg nok også lave fejlkøb. Men jeg er ikke fornuftig, så 
jeg kommer selvfølgelig også til at købe noget, jeg fortryder. Det kan 
typisk være i Fakta eller Netto, hvor de har tilbudshylder med 
røgelsesduftlys eller noget Buddha-pynt, som egentlig er noget <i>crap</i>. 
Det kan jeg godt købe – og fortryde«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/mitforbrug/ECE2594615/den-skrigende-skinke-jeg-har-grej-nok-til-en-mellemstor-byfest/">Den Skrigende Skinke: »Jeg har 
grej nok til en mellemstor byfest«</a></p><p><b>Går du op i økologi?</b></p><p>
»Jeg går op i det på den måde, at jeg synes, den økologiske tanke er 
fuldstændig fornuftig. Og hvis det er i samme prisleje som de varer, jeg 
normalt køber, køber jeg økologisk. Men hvis det koster 4-5 kroner mere, 
lader jeg være og vælger det, der egentlig ikke er så heldigt for natur og 
miljø og dyrevelfærd. Jeg gør det kun, når jeg kan se, at jeg har råd til 
det«. 
</p><p><b>Hvad betyder sundhed?</b></p><p class=" bl-elem">
»Jeg er meget bevidst om min alder, og hvad jeg spiser. Der er omtanke og 
fornuft i den måde, jeg lever på, og det, jeg indtager. Bortset fra at jeg 
ryger en forfærdelig bunke smøger hver dag og sikkert drikker lidt for meget 
kaffe. Men det er også de eneste to laster, jeg har i mit liv. Jeg har en 
fortid som narkoman og alkoholiker, men i snart 25 år har jeg ikke indtaget 
nogen af de kemikalier«. 
</p>	
</div>

</div></body></html>
