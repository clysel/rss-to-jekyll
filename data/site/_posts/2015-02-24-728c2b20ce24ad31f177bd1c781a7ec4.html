---
layout:     post
title: 	    "Offer fra Krudttønden bisættes under stort sikkerhedsopbud"
post_author:	    
post_date:	    Tue, 24 Feb 2015 12:15:27 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2560483/offer-fra-krudttoenden-bisaettes-under-stort-sikkerhedsopbud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Familie og venner er sammen med en række ledende politikere samlet i 
Grundtvigs Kirke i København for at sige farvel til filminstruktøren Finn 
Nørgaard. 
</p><p>
Den 55-årige Finn Nørgaard blev det første offer for forrige weekends 
terrorattentater i København, og sikkerhedsforanstaltningerne ved 
bisættelsen er ganske omfattende. 
</p><p>
Alléen op til kirken er spærret, og politiet er massivt til stede i området. 
Ni betjente med maskinpistoler blokerer vejen, mens mange flere af deres 
kolleger er posteret i vejkanten tættere ved kirken. 
</p><p>
Pressen har fået anvist et særligt område på Grundtvigs Plads på vejen op mod 
kirken, hvor en række tv-hold uden det store held forsøger at få nogle af de 
første fremmødte ved bisættelsen i tale. 
</p><p><b>Løkke hæfter sig ved mindefond</b></p><p>
En af de få, der standser op ved pressekorpset er Venstres formand, Lars Løkke 
Rasmussen. Han forklarer, at han er mødt op for at vise sin respekt over for 
Finn Nørgaard, hans familie og venner. 
</p><p>
»Finn Nørgaard mistede sit liv alene fordi, han var dansk«, siger Lars Løkke 
Rasmussen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2559136/terrorangrebets-foerste-offer-finn-noergaard-bisaettes-i-morgen/">Terrorangrebets første offer 
Finn Nørgaard bisættes i morgen </a></p><p>
Venstre-formanden understreger, at han ikke kendte Finn Nørgaard. Han hæfter 
sig dog ved, at Finn Nørgaards familie har stiftet en fond i hans navn til 
fordel for udsatte børn og unge og bedt folk donere penge til fonden frem 
for at sende blomster. 
</p><p>
»Det siger meget om personen Finn Nørgaard, at man har bedt om det for at 
fremme det, som han stod for«, siger Lars Løkke Rasmussen. 
</p><p>
Familien til Finn Nørgaard har ønsket, at programmet ved bisættelsen i den 76 
meter lange og 35 meter bredde kirke i Bispebjerg i det københavnske 
nordvestkvarter ikke offentliggøres, før ceremonien er overstået ved 
13-tiden. 
</p><div class="art-fakta article-box">
<h4 class="">
Mindefond</h4>
<div class="fakta-body" data-buildingblock="embedded_factboxlink">
<p>
I forbindelse med bisættelsen har familie og venner oprettet mindefonden »Finn 
Nørgaard Foreningen« af 14. februar 2015 for at ære ham og sikre, »at hans 
gavmilde personlighed og værdier løftes videre i livet«. 
</p><p>
Familie og venner har opfordret til, at personer, der ønsker at give blomster 
til bisættelsen, sender penge til foreningen, der har oprettet hjemmesiden <a href="http://www.finn-norgaard.dk/" target="_blank">finn-norgaard.dk</a>. </p><p class=" bl-elem">
Foreningen vil hvert år på hans dødsdag, den 14. februar, uddele penge til 
»projekter og initiativer, der støtter udsatte børn og unge«. 
</p>
</div>
</div><p/><p>
Bisættelsen ledes af sognepræst Vivi Andersen. 
</p><p>
Ud over Lars Løkke Rasmussen deltager blandt andre statsminister Helle 
Thorning-Schmidt (S) og flere ministre fra SR-regeringen samt politikere fra 
Københavns Borgerrepræsentation Også formanden for Muslimernes Fællesråd, 
Sami Kücükakin, formanden for Det Jødiske Samfund, Dan Asmussen og 
Københavns Biskop, Peter Skov-Jakobsen, er inviteret. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Det_f_rste_offer_fo_915799y.jpg" alt="" border="0"/><span class="caption"><span class="f-img-caption">Foto: 
</span>Jens Dresling</span></span></p><p><b>Dræbt ved debatmøde</b></p><p>
Finn Nørgaard blev skudt og dræbt ved kulturhuset Krudttønden på Østerbro i 
København forrige lørdag. Her deltog han i et arrangement om kunst, blasfemi 
og ytringsfrihed arrangeret af Lars Vilks Komitéen. 
</p><p>
På et tidspunkt forlader han salen og går uden for, hvor han møder 
gerningsmanden til angrebet på først Krudttønden og senere på Synagogen i 
Krystalgade, hvor den 37-årige jødiske vagt Dan Uzan bliver skudt og dræbt. 
</p><h3 class="tvheader">Finn Nørgaard blev første offer for terrorangrebet i København</h3>
<p class=" bl-elem">
Få sekunder senere synker Finn Nørgaard sammen på asfalten ramt af et skud i 
brystet. Selv om forbipasserende københavnere, mødedeltagere og senere 
redningsfolk giver ham førstehjælp, står hans liv ikke til at redde. </p>	
</div>
</div></body></html>
