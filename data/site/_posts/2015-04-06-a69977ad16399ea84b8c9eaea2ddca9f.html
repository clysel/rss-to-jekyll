---
layout:     post
title: 	    "Fyring: William Kvist skal igen have ny manager i Wigan"
post_author:	    
post_date:	    Mon, 06 Apr 2015 20:22:21 +0200
post_site:	    politiken.dk 
post_link:	    http://politiken.dk/sport/fodbold/ECE2617661/fyring-william-kvist-skal-igen-have-ny-manager-i-wigan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
William Kvist og Wigan er på vej ned i den tredjebedste engelske fodboldrække 
efter mandagens skuffende 0-2-nederlag hjemme mod Derby. 
</p><p>
Det faktum fik mandag aften Wigans ledelse til at fyre manager Malky Mackay, 
der dermed kun nåede at lede holdet i lidt under fem måneder. 
</p><p>
Wigan er efter mandagens nederlag placeret på næstsidstepladsen i Championship 
- og der er nu otte point op til redning med fem kampe tilbage i sæsonen. 
</p><h3>
Målsætning ændret fuldstændigt 
</h3><p>
»Det er en meget svær beslutning at træffe. Men jeg mener, at det er 
nødvendigt i det langsigtede perspektiv med en ændring nu«, siger Wigans 
formand David Sharpe ifølge BBC Sport. 
</p><p><b class="ext-link">Læs også </b><a class="embeddedlink" href="http://politiken.dk/sport/fodbold/ECE2601601/dansk-landsholdsspiller-frygter-den-tredjebedste-raekke/">Dansk landsholdsspiller 
frygter den tredjebedste række</a></p><p>
Den danske landsholdsspiller William Kvist spillede i øvrigt hele mandagens 
kamp for Wigan, da det blev til et bittert 0-2-nederlag hjemme til Derby. 
</p><p>
Inden sæsonstart var målsætningen at rykke op i Premier League, men nu drejer 
det sig kun om at forhindre nedrykning. 
</p><p class=" bl-elem">
Wigan har 35 point efter 41 kampe i denne sæson, og holdet har kun formået at 
vinde otte gange, mens det er blevet til 22 nederlag. 
</p>	
</div>

</div></body></html>
