---
layout:     post
title: 	    "Lyngbys 10 mand smider point igen i 1. division"
post_author:	    
post_date:	    Thu, 19 Mar 2015 21:46:19 +0100
post_site:	    politiken.dk 
post_link:	    http://politiken.dk/sport/fodbold/ECE2595874/lyngbys-10-mand-smider-point-igen-i-1-division/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fodboldklubben Lyngby er fortsat uden sejr i foråret i 1. division. 
</p><p>
Rækkens nummer to måtte her til aften nøjes med 1-1 ude mod Vejle. 
</p><p>
I den første kamp i foråret tabte Lyngby 0-1 hjemme til Viborg, der sammen med 
Lyngby sidder på oprykningspladserne. 
</p><p>
Isoleret set var det ikke skidt af Lyngby at få uafgjort, eftersom klubben var 
bagud 0-1 og spillede en mand i undertal i en halvleg. 
</p><p>
Problemet for klubben er, at forspringet før foråret på seks point ned til 
nummer tre, AGF, meget vel kan været næsten udhulet efter weekendens runde. 
</p><h3>
Vejle i front efter 11 minutter 
</h3><p>
Joan Simun Edmundsson bragte Vejle foran efter 11 minutter, og kort før pausen 
fik Lyngbys Philip Rasmussen et direkte rødt kort. 
</p><p>
Alligevel fik Rasmus Minor Petersen udlignet til slutresultatet i anden 
halvleg. 
</p><p>
Hans afslutning nåede aldrig at ramme netmaskerne, men blev sparket væk, men 
dommeren vurderede, at bolden havde været over målstregen. 
</p><p>
Lyngby har 38 point for 20 kampe, mens Viborg topper med 40 point for 19 
kampe. 
</p><p>
Lyngby risikerer at blive voldsomt presset af AGF, når den aarhusianske klub 
søndag har spillet hjemme mod Skive. 
</p><p>
AGF har 34 point for 19 kampe på tredjepladsen. 
</p><p class=" bl-elem">
Vejle er nummer syv med 22 point. 
</p>	
</div>
</div></body></html>
