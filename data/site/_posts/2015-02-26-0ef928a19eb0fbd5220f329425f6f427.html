---
layout:     post
title: 	    "'Teorien om alting' er en usentimental hyldest til kærligheden"
post_author:	    
post_date:	    Thu, 26 Feb 2015 18:33:57 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2564733/teorien-om-alting-er-en-usentimental-hyldest-til-kaerligheden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
</div>
</div><p>
Det er stærke symbolkræfter, James Marsh skal håndtere i ’Teorien om alting’. 
</p><p>
Netop som den 21-årige kosmolog Stephen Hawking kommer på sporet af, at man 
kan spole tiden tilbage til et sort hul ved universets begyndelse, og 
samtidig oplever den store kærlighed, bliver hans eget livs 
begivenhedshorisont vredet af led. 
</p><p>
Han bliver ramt af amyotropisk lateral sklerose (ALS). En uhelbredelig sygdom, 
som nedbryder hjernens mulighed for at kommunikere med kroppens muskler. Han 
får to år at leve i. 
</p><p>
Den unge Hawking tror hverken på mirakler eller Gud, men det gør hans kæreste, 
Jane. De to bliver gift og får tre børn. Mens hans krop langsomt lukker ned, 
går geniets lysende intelligens på opdagelse i universets og den teoretiske 
fysiks fjerneste afkroge. 
</p><h3>
Opgøret med Gud 
</h3><p>
Det gør Stephen Hawking mirakuløst nok stadig som 73-årig. Af hensyn til sin 
fromme hustru tøvede Darwin med at rive tæppet væk under den skabende Gud. 
Den slags hensyn tager Hawking ikke. Men har naturvidenskab og kristendom 
modstridende forklaringer, har de mennesket tilfælles. Viden mod tro, men på 
begge sider håb og kærlighed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/guider/ECE2556119/overblik-disse-oscarfilm-kan-og-boer-du-se-i-biografen/">Overblik: Disse oscarfilm kan 
og bør du se i biografen</a></p><p>
’Teorien om alting’ er en usentimental hyldest til håbets mangel på 
realitetssans og kærlighedens stædighed. 
</p><p>
Kærligheden mellem to mennesker. Eller tre. Kærligheden til børnene. Og ikke 
mindst kærligheden til viden. Til suset fra indsigtens lyskorn. 
</p><h3>
Symbolkræfterne gløder 
</h3><p>
James Marsh og manuskriptforfatteren Anthony McCarten håndterer stoffet 
brillant. Symbolkræfter gløder uden at blive banale, og følelserne river med 
uden at blive sentimentale eller urealistiske. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2564313/instruktoer-om-stephen-hawking-film-jeg-har-lavet-en-taareperser/">Instruktør om Stephen 
Hawking-film: »Jeg har lavet en tåreperser« </a></p><p>
Universets hemmeligheder lades ikke i stikken, men viljens og følelsens 
mysterier er i centrum. I sund erkendelse af, at for de fleste af os gør det 
ikke den store forskel, om det matematiske krimskrams på tavlen er skrevet 
med eller uden sygdommens rystende hånd. 
</p><h3>
En oscar-fortjent præstation 
</h3><p>
’Teorien om alting’ er som <i>biopic</i> mindre optaget af at 
charmere end den klassiske britiske periodefilm. 
</p><p>
James Marsh har lavet den oscarvindende dokumentarfilm ’Man on Wire’ og 
arbejder bedst med stof fra virkeligheden, som han håndterer frigjort. 
Hidtil bedst i dokumentarfilm, men med ’Teorien om alting’ kommer Marsh med 
sit overbevisende bud på en film til det brede lærred. 
</p><p>
Eddie Redmaynes nærstudie i forvredet fysik matcher Daniel Day-Lewis’ i ’Min 
venstre fod’. Redmayne formår at kommunikere utrolig meget med de stadig 
færre midler, Hawkings har haft til rådighed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/oscar/ECE2558628/moore-og-redmayne-vandt-for-bedste-hovedroller/">Moore og Redmayne vandt for 
bedste hovedroller </a></p><p>
Lysets hastighed spiller i brilleglassene, og man aner energien, der mod alle 
odds undslipper pupillens sorte hul. Med et parallelunivers kunne Redmayne 
og Michael Keaton havde fået hver sin oscar. 
</p><p class=" bl-elem">
Men også ’Birdman’ må sande, at når det gælder oscar, er invaliderende sygdom 
aldrig et handicap. 
</p>	
</div>
</div></body></html>
