---
layout:     post
title: 	    "Banebrydende software-professor får eliteforskerpris"
post_author:	    
post_date:	    Thu, 26 Feb 2015 10:03:02 +0100
post_site:	    politiken.dk 
post_link:	    http://politiken.dk/viden/ECE2563978/banebrydende-software-professor-faar-eliteforskerpris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Eliteforsk-prisen</h4>
<div class="fakta-body" data-buildingblock="embedded_factboxlink">
<ul><li>Prisen uddeles til forskere under 45 år af international særklasse.</li><li>EliteForsk-prisen er på 1,2 millioner kroner. De 200.000 kroner er en personlig 
hæderspris, mens en million kroner går til 
forskningsaktiviteter.</li><li>Universiteter, forskningsinstitutioner og private virksomheder med forskningsaktiviteter 
kan indstille kandidater til prisen.</li><li>Alle indstillinger vurderes af Det Frie Forskningsråds bestyrelse, der udvælger 
og indstiller de fem kandidater til uddannelsesministeren.</li><li>Prisen blev uddelt første gang i 2007.</li><li>Ud over prisen til de fem eliteforskere uddeles ved samme lejlighed rejsestipendier 
til andre forskere.</li><li class=" bl-elem">Disse stipendier går til ph.d.-studerende, der kan få længerevarende 
studieophold ved de »allerbedste forskningsmiljøer i verden«.</li></ul><p class=" bl-elem"/>
</div>
</div><p>
En professor i teoretisk datalogi, en professor i finansiering og en professor 
i klassisk arkæologi er alle blandt dette års fem modtagere af den 
prestigefulde EliteForsk-pris, der bliver overrakt af kronprinsesse Mary på 
Glyptoteket i København i dag.
</p><p>
Med prisen følger foruden hæder 1,2 millioner kroner.
</p><p>
Lars Birkedal, der er professor og institutleder ved Aarhus Universitets 
Institut for Datalogi, er en af de lovende forskere. Hans forskning er 
blevet kaldt banebrydende, og han anses som en af de førende på sit felt i 
teoretisk datalogi - nærmere bestemt logik og semantik.
</p><p>
»Han har været en pioner i udviklingen af prototype værktøjer til 
programverifikation. Hans arbejde er banebrydende og af uvurderlig betydning 
for forståelsen af moderne komplekse programmeringssprog«, hedder det i 
argumentationen for tildelingen af prisen.
</p><p>
Bag EliteForsk står Uddannelses- og Forskningsministeriet.
</p><h3>
Glad professor: Fornem pris
</h3><p>
De andre prismodtagere er professor Lasse Heje Pedersen, som ved Copenhagen 
Business School forsker i finansielle aktiver, opfinderen af den første 
optiske pincet i Skandinavien, Lene Broeng Oddershede fra Københavns 
Universitet (KU), og professor i klassisk arkæologi ved KU Rubina Raja, der 
forsker i antikkens kulturmøder i Mellemøsten.
</p><p>
Også Niels Mailand, professor ved Det Sundhedsvidenskabelige Fakultet på 
Københavns Universitet, er udpeget som eliteforsker.
</p><p>
»Jeg er virkelig glad og beæret over at være blevet udvalgt som modtager af 
denne fornemme pris, der er noget nær den største hædersbevisning, man kan 
opnå som yngre forsker i Danmark. Ikke mindst ser jeg det som en stor 
anerkendelse af mit arbejde«, siger han.
</p><p class=" bl-elem">
EliteForsk-prisen er blevet uddelt siden 2007, men fik et alvorligt hak i 
renomméet, da det daværende Videnskabsministerium måtte kræve prisen retur 
fra den skandaleombruste hjerneforsker Milena Penkowa, som havde modtaget 
den i 2009.
</p>	
</div>
</div></body></html>
