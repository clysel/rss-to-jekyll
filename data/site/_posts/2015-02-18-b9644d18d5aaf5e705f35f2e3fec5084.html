---
layout:     post
title: 	    "Hundredvis af ukrainske soldater overgiver sig"
post_author:	    
post_date:	    Wed, 18 Feb 2015 14:03:36 +0100
post_site:	    politiken.dk 
post_link:	    http://politiken.dk/udland/ECE2551766/hundredvis-af-ukrainske-soldater-overgiver-sig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hundredvis af ukrainske soldater trækker sig fra kampene i den konfliktramte 
by Debaltseve i det østlige Ukraine. 
</p><p>
De ukrainske soldater og de prorussiske separatister har i flere uger kæmpet 
om at vinde kontrollen over Debaltseve, og selv om den aftalte våbenhvile 
trådte i kraft natten til søndag, er kampene ufortrødent fortsat. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/fokus_int/fokus_krim/ECE2549377/ukraine-bloeder-trods-vaabenhvile/">Ukraine bløder trods våbenhvile</a></p><p>
Men nu nedlægger de ukrainske styrker deres våben, og flere vidner fra den 
østukrainske by Artemivsk bekræfter, at der ankommer ukrainske soldater fra 
Debaltseve. Det skriver Ritzau. 
</p><p>
Også Ukraines præsident, Petro Porosjenko, bekræfter på tv, at 80 procent af 
regeringsstyrkerne allerede har forladt Debaltseve, og at flere soldater 
løbende vil trække sig. Han siger desuden, at det foregår organiseret og 
planlagt, skriver Ritzau. 
</p><p>
I forbindelse med tilbagetrækningen sagde Porosjenko, at de ukrainske styrker 
havde fuldført deres mission. Men kommentaren kom efter den russiske 
præsident, Vladimir Putin, i går foreslog, at Ukraine skulle acceptere sit 
nederlag i Debaltseve. 
</p><p>
»Sådan er livet; det går videre. Der er ingen grund til at dvæle ved det«, 
sagde Putin i går ifølge The New York Times. 
</p><p><b>Flere dræbt i Ukraine efter våbenhvile </b></p><p>
For en uge siden mødtes regeringslederne Angela Merkel, Francois Hollande, 
Petro Porosjenko og Vladimir Putin i Minsk for at forhandle om en våbenhvile 
i Ukraine. Efter mange timers forhandlinger nåede de til enighed, men det 
stoppede ikke kampene i Debaltseve. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2549959/fem-ukrainske-soldater-draebt-inden-for-det-seneste-doegn/">Fem ukrainske soldater dræbt 
inden for det seneste døgn</a></p><p>
De ukrainske soldater blev omringet af prorussiske separatister, og i går lød 
meldingen, at fem ukrainske soldater var blevet dræbt og 14 såret inden for 
det seneste døgn. 
</p><p>
Våbenhvilen blev dermed hurtigt brudt, og i går blev der sået tvivl om, 
hvorvidt det ukrainske militær ville trække deres tunge våben tilbage, som 
der ellers stod skrevet i fredsplanen. Ifølge det ukrainske militær skyldtes 
det, at de fortsat blev udsat for angreb. Fra de prorussiske separatister 
lød samme melding. 
</p><p><b>Familiemedlemmer protesterer</b></p><p>
Også soldaternes familiemedlemmer udviste bekymring for de fortsatte kampe. I 
går gik flere af de ukrainske soldaters familiemedlemmer i protest foran 
forsvarskommandoen i Kijev. 
</p><p>
De krævede, at soldaterne blev beordret hjem fra de voldsomme kampe, hvor 
separatisterne længe har haft overtaget, skriver Ritzau. 
</p><p>
Konfliktbyen Debaltseve ligger i regionen Donetsk på grænsen til Luhansk. 
Flere beboere er flygtet fra byen, som i lang tid har været præget af 
blodige kampe. 
</p><p>
Ifølge det russiske nyhedsbureau Interfax er prorussiske separatister gået i 
gang med at trække tunge våben tilbage fra de oprørskontrollerede områder i 
det østlige Ukraine de steder, hvor kampene er indstillet. 
</p><p class=" bl-elem">
Det er endnu ikke bekræftet fra regeringen i Kijev. 
</p>	
</div>
</div></body></html>
