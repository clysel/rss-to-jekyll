---
layout:     post
title: 	    "PSG river Simon Kjær og co. over på 45 minutter"
post_author:	    
post_date:	    Sat, 25 Apr 2015 20:24:52 +0200
post_site:	    politiken.dk 
post_link:	    http://politiken.dk/sport/fodbold/ECE2643315/psg-river-simon-kjaer-og-co-over-paa-45-minutter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To indkasserede mål og et gult kort. Det var status for Simon Kjær efter blot 
fem minutter af udekampen mod Ligue1-førerholdet Paris Saint-Germain. Og 
ydmygelsen stoppede ikke her, for Lille tabte 1-6.
</p><p>
Allerede inden pausen havde pariserne uden karantæneramte Zlatan Ibrahimovic 
fordoblet føringen, og en rundtosset Simon Kjær kunne sammen med 
holdkammeraterne gå ned i omklædningsrummet bagud med 0-4.
</p><p>
Forsvaret med Simon Kjær har ellers været blandt de stærkeste i den franske 
liga i år med kun 27 indkasserede mål, men i dag sejlede backlinjen ganske 
enkelt rundt i hele første halvleg, og det udnyttede Maxwell, Edinson Cavani 
og to gange Ezequiel Lavezzi.
</p><h3>
Straffespark og rødt kort
</h3><p>
Det blev en smule bedre efter pausen, hvor det også lykkedes Marko Basa at 
reducere til 1-4, inden det gik helt galt for Lille igen.
</p><p>
Kjærs forsvarskollega Sebastien Corchia begik straffespark, fik et rødt kort 
og kunne se Edinson Cavani gøre det til 5-1.
</p><p>
Fire minutter senere blev Simon Kjær så tørret af Lavezzi, der fuldbyrdede sit 
hattrick og gjorde det til 6-1.
</p><p class=" bl-elem">
Storsejren sender PSG i front af ligaen tre point foran Lyon med fem runder 
igen. Lille er nummer otte med kun fire kampe tilbage at spille.
</p>	
</div>

</div></body></html>
