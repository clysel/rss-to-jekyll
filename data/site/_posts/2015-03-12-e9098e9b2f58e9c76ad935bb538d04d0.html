---
layout:     post
title: 	    "Aarhus satser på madturister efter uddeling af michelinstjerner"
post_author:	    
post_date:	    Thu, 12 Mar 2015 22:49:21 +0100
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2584111/aarhus-satser-paa-madturister-efter-uddeling-af-michelinstjerner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For to uger siden skete det endelig. Den indflydelsesrige Michelin-guide 
uddelte stjerner til tre restauranter i Aarhus. 
</p><p>
Siden da har mandskabet i den lokale turistorganisation, VisitAarhus, haft 
mere end usædvanlig travlt. Telefoner har kimet, mails er væltet ind. 
</p><p>
»Vi er overraskede over omfanget af internationale henvendelser. Det havde vi 
ikke set komme«, siger Peer Heldgaard Kristensen, der er direktør i 
VisitAarhus. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/danmark/aarhus/ECE1600494/tag-paa-weekend-i-det-madglade-og-hyggelige-aarhus/">Tag på weekend i det madglade 
og hyggelige Aarhus</a></p><p>
Allerede dagen efter måtte organisationen rekvirere råd og vejledning fra 
kollegaerne i VisitDenmark og Wonderful Copenhagen, der i et par år nu har 
været vant til mange henvendelse i forbindelse med opmærksomheden omkring 
Noma og de andre verdensberømte steder i hovedstaden. 
</p><p>
»Man kan godt blive lidt overvældet af succesen. Vi skal ikke kopiere, hvordan 
de har gjort det i København, men vil gerne høre vores netværk, hvordan de 
har ageret i det«, siger Peer Heldgaard Kristensen, der midt i travlheden 
først og fremmest glæder sig over, at Aarhus nu i højere grad kan trække 
kundegruppen af madglade turister til byen. 
</p><p>
»Det er ekstremt vigtigt, at vi har fået fat i den målgruppe. Der er fem 
millioner af dem i Tyskland og en halv million i Norge. Det er en voksende 
gruppe. De bruger penge, når de spiser og bor på hotel, når de her«, siger 
Peer Heldgaard Kristensen. 
</p><h3>
Forbedret økonomi 
</h3><p>
At en stjerne i Michelinguiden ændrer ens kundemønster, kan Anita Klemensen 
fra Den Røde Cottage, der fik sin første stjerne i 2011, tale med om. 
</p><p>
»Jeg glemmer aldrig den dag (da Den Røde Cottage fik sin stjerne, red.). 
Telefonen ringede i et væk, journalisterne kom rullende ind på gårdspladsen 
i biler«, husker kokken og indehaveren af restauranten nord for København. 
</p><p>
»Det har betydet en masse for os økonomisk. Vi havde ikke rigtig nogen gæster 
fra udlandet før det. Nu taler vi engelsk med 50 procent af gæsterne i 
sommerhalvåret, mens det om vinteren er 15 til 20 procent, der kommer ude 
fra«, siger Anita Klemensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2431731/moesgaard-museum-er-kommet-staerkt-fra-start/">Moesgaard Museum er kommet 
stærkt fra start </a></p><p>
Hendes fornemmelse er, at når madturister, eller foodies som de også kaldes, 
kommer til København, vil de allerhelst gerne spise på enten Noma eller 
Geranium, der begge har to stjerner, eller et andet michelinsted inde i 
byen. Spiseoplevelse nummer to må gerne være mere afslappet og anderledes og 
så tager de 'på landet' og spiser på Den Røde Cottage. 
</p><h3>
Rigtig markedsføring 
</h3><p>
Den Røde Cottage markedsfører sig ikke med sin stjerne, men siger ja når 
madblade fra hele verden gerne vil besøge stedet og tage billeder og spise. 
</p><p>
I Aarhus vælger man at satse på at invitere madjournalister og bloggere til 
byen for at spise på både michelinrestauranter såvel som spisestederne i 
vækstlaget lige under. 
</p><p>
»Vi mener, at det er den rigtige måde at gøre det på. Bedre end at annoncere 
med en helsides annonce i Aftenposten i Norge. Hvis vi siger, at vi har 
nogle af verdens bedste restauranter er folk ligeglade, men hvis 
Michelinguiden, madmagasiner eller bloggere siger det, er det troværdigt«, 
siger Peer Heldgaard Kristensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2436574/aarhus-skrotter-udskaeldt-slogan/">Aarhus skrotter udskældt slogan</a></p><p>
Hvordan efterspørgslen på restaurantoplevelser i Aarhus ender med at være, må 
vise sige, når 2015 er overstået. 
</p><p class=" bl-elem">
De tre restauranter i Aarhus, der blev beriget med stjerner er Restaurant 
Frederikshøj, Gastromé og Substans. Med dem kom antallet af Danmarks 
michelinrestauranter op på 18 med tilsammen 21 michelinstjerner. 
</p>	
</div>
</div></body></html>
