---
layout:     post
title: 	    "Kæmpe københavnsk daginstitution hænger i bremsen"
post_author:	    
post_date:	    Mon, 02 Mar 2015 19:30:27 +0100
post_site:	    politiken.dk 
post_link:	    http://politiken.dk/indland/ECE2570167/kaempe-koebenhavnsk-daginstitution-haenger-i-bremsen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmarks største daginstitution bliver væsentligt forsinket. 
</p><p>
Den såkaldte børneby på Christianshavn skulle oprindeligt være klar tidligt på 
sommeren i år. Men det varer mindst et år, før de nye bygninger står klar 
til de omkring 700 børn, der skal fylde projektets vuggestue, børnehave og 
fritidshjem. 
</p><p>
Årsagen er, at hovedentreprenøren har haft økonomiske vanskeligheder og derfor 
sættes af opgaven. 
</p><p>
Derfor skal Københavns Kommune nu sende byggeriet ud i et nyt EU-udbud. 
Omstændighederne forsinker byggeriet med et år eller mere. 
</p><p><b class="ext-link">BESKRIVELSE</b><a class="embeddedlink" href="http://politiken.dk/kultur/ECE1814627/boern-faar-egen-miniby-paa-christianshavn/">Børn får egen miniby på Christianshavn</a></p><p>
Børnebyen kommer til at fylde omkring 4.000 kvadratmeter og blev første gang 
præsenteret i 2012, da arkitektfirmaerne Cobe og Nord vandt en konkurrence 
om at lave en række bygninger, der kan huse alt fra de allermindste 
vuggestuebørn til de store teenagere i fritidsklubben. 
</p><p>
Tegnestuerne har indrettet institutionerne i et byggeri med sektioner, 
udformet som en brandstation eller et udkigstårn. For at skaffe plads til 
ungerne indrettes en boldbane på et tag i anden sals højde. 
</p><p>
Arkitekterne har for at undgå et institutionspræg lavet en række vidt 
forskellige bygninger til institutionerne i børnebyen for at skabe variation 
og undgå, at det kommer til at se ud som en børnepasningsfabrik. 
</p><h3>
Skal også kunne dække Indre By 
</h3><p>
Institutionerne vil også kunne sikre daginstitutionspladser til beboere i 
Indre By, der vil kunne komme til dem via den kommende Inderhavnsbro, hvis 
indvielse imidlertid er udskudt flere gange. Det er i dag uvist, hvornår det 
problemfyldte brobyggeri står klar til brug. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2512679/en-forsinkelsesforbandelse-haenger-over-koebenhavns-store-havnebro/">En forsinkelsesforbandelse hænger 
over Københavns store havnebro</a></p><p class=" bl-elem">
Kommunen har bevilget 144 millioner kroner til byggeriet af børnebyen. 
</p>	
</div>
</div></body></html>
