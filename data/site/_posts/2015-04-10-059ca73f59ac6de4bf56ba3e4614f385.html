---
layout:     post
title: 	    "Energisk og ironisk highschoolkomedie knækker halsen på utålelig moraliseren"
post_author:	    
post_date:	    Fri, 10 Apr 2015 14:53:52 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2621164/energisk-og-ironisk-highschoolkomedie-knaekker-halsen-paa-utaalelig-moraliseren/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
THE DUFF</h4>
<h5>
Ungdomskomedie</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p>
Instr.: Ari Sandel.
</p><p class=" bl-elem">
USA, 2015. 101 min.
</p>
</div>
</div><p>
Hey læser, et tip: Hvis du gerne vil cementere din magtposition, så opfind 
eller rådyrk en forkortelse. 
</p><p>
Det vidste Helge allerede i Nils Malmros’ ’Kundskabens træ’: 
</p><p>
»Ve’ du hva’ ’TRL’ står for«, spurgte han de andre i klassen. ’Transportabel 
Rejse Luder’, var svaret, og sådan en var Elin, som dermed blev vippet ud i 
kulden. For alt sprog, ikke mindst mystifistiske forkortelser med skjult 
fornedrelse, kan have magt over andres identitetsfølelse. 
</p><p>
I Ari Sandels både sprudlende sjove og ærgerligt stereotype highschoolkomedie 
’The Duff’ introduceres den ’kiksede’ (fordi ikke i stramt tøj påklædte) 
Bianca Piper for slangudtrykket ’DUFF’. Og den forkortelse forandrer med ét 
hendes selvforståelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2618634/hovedrollen-i-ny-gyserfilm-bliver-sin-generations-nye-scream-queen/">Hovedrollen i ny gyserfilm 
bliver sin generations nye scream queen </a></p><p>
Før hang Bianca gladelig ud med sine to røvlækre veninder, der er seje anno 
2015: gode til fodbold, design og computerhacking, ikke blot 
bobletyggegummignaskning. Men da Biancas populære nabo Wesley kalder hende 
en ’DUFF’, En ’Designated Ugly Fat Friend’, vender hun dem ryggen. 
</p><p>
En ’Duff’, forklarer Wesley, er den uattraktive ven, der får de lækrere venner 
til at se (endnu) bedre ud. Duff’en er det lettilgængelige tredjehjul, som 
bejlere bruger som adgang til deres faktiske scoremål. Det nægter Bianca at 
være og lokker derfor Wesley til at lære hende at blive en ’ægte’ kvinde i 
egen ret i stedet. 
</p><h3>
Den Helge-agtige magt 
</h3><p>
’The Duff’ holder sin ironiske energi højt og vinker selvbevidst til sin 
genres geniale forgængere (’Mean Girl’, ’Clueless’ og ’Freaks and Geeks’). 
Portrætterne af forældre og lærere er kulsort, og det ægte herlige 
stjerneskud Mae Whitman får møvet frisk anarki frem for generisk dådyrcharme 
ind i rollen som Bianca. 
</p><p>
Men filmen kommer også til at hylde tropen om kvinden, der skal lære at finde 
ind til sit attraktive jeg gennem mandens vejledning og anerkendende blik. 
</p><p>
Og for at kompensere for det og for det problematiske i at introducere et 
begreb som ’DUFF’ (’Du kender en, du har en, eller også er du en DUFF’, 
lyder sloganet) så knækker filmen til slut halsen på utålelig, 
overformuleret moralisering.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2620399/hypet-teenagegyser-er-saa-raedselsvaekkende-at-man-leder-efter-pauseknappen/">Hypet teenagegyser er så 
rædselsvækkende, at man leder efter pauseknappen</a></p><p>
Biancas monolog og skoleartikel om ’Duff’s’ er på patosniveau med det afsnit 
af ’Beverly Hills 90210’, hvor Brandon skriver sin skoleartikel, ’The Green 
Room’, om popularitetens pris. 
</p><p class=" bl-elem">
Dermed kommer ’The Duff’ også netop til at demonstrere den magtmekanik, der 
kan ligge i forkortelser (og sprog): Ved at forårsage usikkerhed giver 
filmen sig selv retten til også at være den, der lapper på usikkerheden. Det 
er magt. Den ærgerlige, Helge-agtige af slagsen 
</p>	
</div>

</div></body></html>
