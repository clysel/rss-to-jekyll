---
layout:     post
title: 	    "Pressenævnet bliver kritiseret for »betænkelig« afgørelse"
post_author:	    
post_date:	    Tue, 14 Apr 2015 14:35:43 +0200
post_site:	    politiken.dk 
post_link:	    http://politiken.dk/kultur/medier/ECE2626974/pressenaevnet-bliver-kritiseret-for-betaenkelig-afgoerelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ikke i orden, at Pressenævnet aldrig bruger sin mulighed for at høre 
parter i sager mundtligt, siger juraprofessor Sten Schaumburg-Müller til 
fagbladet Journalisten. Kritikken kommer efter en sag i netavisen Doxa, hvor 
en kilde klagede til Pressenævnet over at være blevet fejlciteret. I 
forbindelse med nævnets behandling af sagen forelå hverken lydfiler eller 
udskrift af interview med kilden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2440148/netmedier-skal-foelge-presseetikken/">Netmedier skal følge 
presseetikken</a></p><p>
»Pressenævnet har således ikke mulighed for at vurdere, hvilken af parternes 
forklaring der er den rigtige. Nævnet finder på den baggrund ikke grundlag 
for at fastslå, at Doxa har tilsidesat god presseskik ved at bruge citatet 
som sket«, anførte nævnet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2375953/medier-udfordrer-egen-kildebeskyttelse-efter-databroeler/">Medier udfordrer egen 
kildebeskyttelse efter databrøler</a></p><p class=" bl-elem">
Ifølge professoren er en afgørelse som denne »retssikkerhedsmæssigt 
betænkelig«. Formand for Pressenævnet Hanne Schmidt bekræfter over for 
Journalisten, at nævnet aldrig har gjort brug af muligheden for mundtlig 
forhandling. Formanden siger, at det vil kræve store praktiske forandringer 
at gøre det, og tvivler desuden på, at en mundtlig forhandling vil gøre det 
lettere at udtale kritik i sager, der ikke kan udredes skriftligt. »Vidner 
kan afgive så forskellige forklaringer, at der ikke er et sikkert grundlag 
for at udtale kritik«.
</p>	
</div>

</div></body></html>
