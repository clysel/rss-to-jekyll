---
layout:     post
title: 	    "Verdens nr. 1 melder klar til Giro-duel med Contador"
post_author:	    
post_date:	    Wed, 22 Apr 2015 19:56:44 +0200
post_site:	    politiken.dk 
post_link:	    http://politiken.dk/sport/cykling/ECE2638839/verdens-nr-1-melder-klar-til-giro-duel-med-contador/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Måske var det lidt overmodigt af mig at angribe alene med to km tilbage, fordi 
der stadig var flere i gruppen, som kunne gå sammen om at jagte mig
</p>
<p class="sender">
Richie Porte 
</p>
</blockquote>
</div><p>
Da WorldTour-ranglistens nr. 1, australieren Richie Porte (Team Sky), i går 
tog fat på Giro del Trentino som den sidste, konkurrencemæssige 
forberedelse, inden jagten på succes i Giro d’Italia går ind 9. maj, havde 
han ikke kørt løb, siden han 29. marts sejrede sammenlagt i Volta a 
Catalunya. 
</p><p>
Den næsten direkte ankomst til det nordlige Italien fra højdetræningslejr på 
Tenerife medførte nogen uvished omkring det aktuelle formniveau, men den er 
fuldstændig bortvejret efter opvisningen på dagens 168 km lange 2. etape fra 
Dro til Brentonico. 
</p><p><b class="ext-link">TÆT KAMP:</b><a class="embeddedlink" href="http://politiken.dk/sport/cykling/ECE2609151/staerkt-lidende-contador-stoedes-fra-podiet-af-landsmand/">Stærkt lidende Contador stødes fra 
podiet af landsmand</a></p><p>
Her lagde Richie Porte samtlige rivaler bag sig, da der manglede to km af 
stigningen op mod mål, og han passerede stregen 16 sekunder foran spanieren 
Mikel Landa (Astana), mens italieneren Damiano Cunego (Nippo-Vini Fantini) 
på tredjepladsen yderligere 16 sekunder efter førte an i en kvartet, der 
desuden bestod af australierens tjekkiske holdkammerat Leopold König, 
colombianeren Rodolfo Torres (Colombia) og italieneren Eduardo Zardini 
(Bardiani-CSF). 
</p><p>
Det betød, at Richie Porte også erobrede den samlede førsteplads, og top-10 i 
det fire dage lange arrangement ser nu således ud: 1. Porte, 2. Landa 24 
sekunder, 3.König 42, 4. Dario Cataldo (Astana) 57, 5. Josdé Mendes 
(Bora-Argon 18) 59, 6. Cunego 1.09 minut, 7. Louis Meintjes (MTN-Qhubeka) 
1.17, 8. Zardini 1.18, 9. David Lopez (Sky) 1.23, 10. Stefano Pirazzi 
(Bardiani-CSF) 1.29. 
</p><h3>
Tog chancen da rival løb tør for kræfter 
</h3><p>
»Måske var det lidt overmodigt af mig at angribe alene med to km tilbage, 
fordi der stadig var flere i gruppen, som kunne gå sammen om at jagte mig«, 
fortæller Richie Porte efter dobbelttriumfen. 
</p><p>
»Men da jeg så, at italieneren Domenico Pozzovivo, som jeg på forhånd regnede 
for en af min værste konkurrenter, var løbet tør for kræfter, besluttede jeg 
at tage chancen«. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/cykling/ECE2607936/contador-atter-i-kontrol-mens-froome-indkasserer-ny-lussing/">Contador atter i kontrol, 
mens Froome indkasserer ny lussing</a></p><p>
»Heldigvis gik det godt, og det styrkede da min selvtillid. Men jeg er 
udmærket klar over, at jeg i Giro d’Italia får helt anderledes modstand fra 
f.eks. Alberto Contador og Rigorberto Uran. Imidlertid er det dejligt at 
mærke, at det hårde arbejde i højdetræningslejren har båret frugt, og nu 
stiler jeg da efter at beholde førertrøjen løbet ud«. 
</p><p>
Det var Richie Portes niende sejr i denne sæson, og han overgås på 
vinderstatistikken af nordmanden Alexander Kristoff (Katusha) med 11. 
</p><p>
Australieren lagde ud med at slå til i det nationale enkeltstartsmesterskab, 
og siden strøg han bl.a. til tops sammenlagt i WorldTour-løbene Paris-.Nice 
og Volta a Catalunya. 
</p><h3>
Norman og Quaade sammen i udbrud 
</h3><p>
I etapens indledende fase var løbets to eneste danske deltagere, 
landsholdskammeraterne fra 4 km forfølgelseslmandskabet på banen Lasse 
Norman (Cannondale-Garmin) og Rasmus Quaade (Cult Energy) blandt de seks 
ryttere, der efter syv km etablerede det lange udbrud. 
</p><p>
Danskerne havde følgeskab af italienerne Simone Stortoni (Bardiani-CSF) og 
Mirko Tedeschi (Southeast), russeren Alexander Jevtushenko (RusVelo) og 
østrigeren Lukas Postlberger(Tirol Cycling), og sekstetten skaffede sig 
hurtigt et forspring på omkiring fem minutter. 
</p><p><b>Minimale succesmuligheder </b></p><p>
I det meget kuperede terræn var det indlysende, at offensiven kun havde 
minimale muligheder for at føre til succes, og da først holdene med 
favoritterne for alvor begyndte at røre på sig, var eventyret da også forbi. 
</p><p>
Både Norman og Quaade fik imidlertid vist flaget, og da rollerne i front var 
udspillet, sakkede de sammen stille og roligt agterud for at passere 
målstregen med et minus på lidt over 21 minutter. 
</p><p class=" bl-elem">
Sammenlagt er Lasse Norman nr. 96 og Quaade nr. 98 blandt de 120 
tilbageværende deltagere henholdsvis 22.25 og 22.59 minutter efter Richie 
Porte. 
</p>	
</div>

</div></body></html>
