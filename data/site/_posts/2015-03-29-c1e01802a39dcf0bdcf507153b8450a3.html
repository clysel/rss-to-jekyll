---
layout:     post
title: 	    "Uskarpe Danmark taber til overlegne Frankrig"
post_author:	    
post_date:	    Sun, 29 Mar 2015 22:52:57 +0200
post_site:	    politiken.dk 
post_link:	    http://politiken.dk/sport/fodbold/ECE2609457/uskarpe-danmark-taber-til-overlegne-frankrig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der var flere niveauers forskel, da Frankrig helt fortjent slog det danske 
landshold 2-0 i en træningskamp søndag aften. 
</p><p>
De danske spillere var klart overmatchet i tempo, teknik og generelt format af 
et fransk hold, som stillede med flere af de normale reserver. 
</p><p>
Danskerne formåede sjældent at sætte flere gode afleveringer sammen og havde 
især i første halvleg et hav af uprovokerede fejlafleveringer. Det udnyttede 
de hurtige franskmænd til at sætte gode kontraangreb ind og score kampens to 
mål i den ud fra spil og chancer for lille franske sejr. 
</p><p>
Selvom danskerne kom bedre med i anden halvleg, var det en skuffende indsats, 
der tegnede et billede af et dansk landshold, der lige nu er langt fra de 
bedste mandskaber i Europa. 
</p><h3>
Fejl på fejl 
</h3><p>
Den dårlige tradition med at spille bolden direkte over til en franskmand blev 
sat i gang allerede fra kampens begyndelse. 
</p><p>
Daniel Wass, der denne aften blev brugt som centralmidtbane, kom godt igennem 
i højre side i to situationer, men kiksede sin aflevering til sidst, som 
ellers kunne have givet store chancer. 
</p><p>
På midten åbnede Christian Eriksen det ene øjeblik fint spillet med et godt 
skifte over til Lars Jacobsen på højrefløjen, for 30 sekunder efter upresset 
at spille en tværpasning på 10 meter hen til en modspiller. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/EM-kvalifikation/ECE2609490/portugal-hjaelper-danmark-ved-at-overtage-foerstepladsen/">Portugal hjælper Danmark ved 
at overtage førstepladsen</a></p><p>
Franskmændenes præcision, fart, og snert i afleveringerne oppe omkring det 
danske felt var modsat flere niveauer over danskernes. 
</p><p>
Derfor var det helt naturligt, da Alexandre Lacazette scorede til 1-0 efter 14 
minutter. Et eminent kombinationsspil i det danske felt gav en afslutning, 
som Kasper Schmeichel flot reddede, men returen røg lige ud til den franske 
ligatopscorer, der sikkert scorede. 
</p><p>
Efter 38 minutter kom 2-0 målet. Frankrigs 22-årige Geoffrey Kondogbia lavede 
et flot løb med bolden ned mod det danske mål. 
</p><p>
Monaco-spilleren drev den helt frem til feltet, og slog Lars Jacobsen ud af 
kurs med et par finter, inden han flot stak den i dybden inde i feltet til 
Olivier Giroud, der fra en lidt spids vinkel bankede bolden fladt og tørt 
ind. 
</p><h3>
Tempoet faldt i 2. halvleg 
</h3><p>
Morten Olsen skiftede Simon Poulsen og Anders Christiansen ind i pausen i 
stedet for Nicolai Boilesen og Daniel Wass uden det gav noget mærkbart løft 
til spillet. 
</p><p>
Franskmændene satte dog samtidig et lavere tempo, så frekvensen i de franske 
chancer var noget lavere end i første halvleg. Efter en tyve minutters tid 
begyndte Danmark at få sine første chancer. Christian Eriksen havde et fint 
lumsk skud, og Nicklas Bendtner prøvede også et skud lidt ude fra. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/EM-kvalifikation/ECE2608974/dansk-em-foering-saettes-under-voldsomt-pres/">Dansk EM-føring sættes under 
voldsomt pres</a></p><p>
Hele tiden havde man bare fornemmelsen af, at franskmændene hvert øjeblik 
kunne sætter et hurtigt kontrastød ind, hvis de skuede en anelse op på 
tempoet igen. 
</p><p class=" bl-elem">
Det gjorde de ikke, og derfor blev det ved de 2-0 til Frankrig. 
</p>	
</div>

</div></body></html>
