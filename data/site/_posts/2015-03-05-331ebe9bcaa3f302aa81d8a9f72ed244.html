---
layout:     post
title: 	    "10 råd til dit næste møde med lægen"
post_author:	    
post_date:	    Thu, 05 Mar 2015 07:45:54 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2566984/10-raad-til-dit-naeste-moede-med-laegen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta om praktiserende læger </h4>
<div class="fakta-body" data-buildingblock="embedded_factboxlink">
<p>
I 2013 var der 3.590 praktiserende læger. 
</p><p>
De praktiserende læger havde omkring 41 millioner konsultationer i dag- og 
vagttid i 2012. 
</p><p>
Omkring 90 procent af alle henvendelser afsluttes hos den praktiserende læge, 
og patienten sendes ikke videre til hospital eller praktiserende 
speciallæger eksempelvis. 
</p><p>
Hver dansker har i gennemsnit kontakt til sin egen læge næsten syv gange om 
året. 
</p><p>
Omkring 15 procent har ikke kontakt med egen læge inden for et år. 
</p><p>
Almen praksis inklusive vagtlægeordningen koster samfundet cirka 7,6 
milliarder kr. eller cirka 1.365 kr. per dansker årligt. Eller 6 procent af 
sundhedsudgifterne. 
</p><p>
Den praktiserende læge var i 2013 i snit 53,6 år. 
</p><p>
31 procent af de praktiserende læger var over 60 år. 
</p><p>
Hver praktiserende læge havde i 2011 i gennemsnit en nettoindtægt på 1 
million kroner fra sin klinik, svarende til lønnen for en overlæge. 
</p><p>
Praktiserende læger arbejder i snit 46,7 timer om ugen. 
</p><p>
86 procent af danskerne var ifølge en Megafon-undersøgelse i 2008 ’tilfredse’ 
eller ’meget tilfredse’ med deres praktiserende læge, 4 procent var 
’utilfredse’ eller ’meget utilfredse’. 
</p><p>
11 procent svarede hverken/eller. 
</p><p class=" bl-elem">
Kilde: Praktiserende Lægers Organisation 
</p>
</div>
</div><div class="art-fakta article-box">
<h4 class="">
Journal Annette Sofie Davidsen </h4>
<p class="fakta-body" data-buildingblock="embedded_factboxlink">
Speciallæge i almen medicin, ph.d., dr.med., specialist i psykoterapi, 
lektor på Forskningsenheden for Almen Praksis, Institut for 
Folkesundhedsvidenskab, Københavns Universitet, forsker i, hvordan lægen 
taler med patienten, og underviser medicinstuderende i 
konsultationsprocessen.
</p>
</div><h3>
1. Lyt til dig selv 
</h3><p>
»Forskellige mennesker har forskellig tærskel for at søge læge. Du skal mødes 
med lægen, hvis du selv synes, at du har et problem. Du skal ikke have 
dårlig samvittighed, hvis du ringer til lægen. Du skal heller ikke føle, at 
du trænger dig på. Du ringer, fordi du har et problem, som du selv frygter 
har noget med helbredet at gøre. En gammel praktiserende læge sagde engang, 
at enhver henvendelse til lægen bunder i frygt. Patienter henvender sig, når 
der er et problem, de ikke selv kan håndtere. Det er så lægens opgave at 
afgøre, om det er en egentlig medicinsk problemstilling, eller det er noget, 
der kræver en anden form for hjælp. Så tag dig selv og din egen bekymring 
alvorligt og gå til lægen«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2506515/ny-rapport-1813-faar-nok-aldrig-korte-ventetider/">Ny rapport: 1813 får nok aldrig 
korte ventetider</a></p><p/><h3>
2. Én sygdom ad gangen 
</h3><p>
»Det er ikke dit ansvar, om konsultationen bliver vellykket. Det er lægens. 
Derfor er det heller ikke dig, der skal uddannes i at gå til lægen. Men det 
kan godt være en fordel at kende lidt til rammerne for en konsultation, så 
mødet med lægen bliver bedst muligt. For eksempel er det godt at vide, at de 
fleste læger afsætter 15 minutter til en almindelig konsultation. Det 
betyder, at lægen kun kan nå ét emne eller to mindre ting på de 15 minutter. 
Bruger lægen for eksempel en time, men honoreres kun for 15 minutter, kan 
han ikke få sin praksisdrift til at hænge sammen, og andre vil sidde i 
venteværelset. Lægen må ifølge sin overenskomst med Danske Regioner ikke 
sende flere regninger for forskellige konsultationer for én patient samme 
dag. Jeg synes, at nogle læger til tider kan være lidt for restriktive med 
kun at ville se én ting per konsultation, men som patient må man nok bare 
acceptere, at det er sådan, systemet er«. 
</p><p/><h3>
3. Ingen forberedelse 
</h3><p>
»Du kan godt bruge nettet til at læse om de symptomer, du oplever, inden du 
går til lægen, men det kan være svært at vurdere den information, du får. 
Det er ikke sikkert, at lægen er enig i det, du har printet ud fra nettet, 
og som du synes passer til din situation. Men så må han forklare dig 
hvorfor. Omvendt kan du udnytte, at lægen har en lang uddannelse, viden og 
erfaring, som alt sammen gør ham i stand til at vurdere, om det, du har 
læst, nu også passer med dine symptomer. Du kan derfor godt forberede dig 
hjemmefra, men det er ikke nødvendigt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2484101/laeger-lytter-for-lidt-til-patienter-og-paaroerende/">Læger lytter for lidt til 
patienter og pårørende</a></p><p/><h3>
4. Kom klogere derfra 
</h3><p>
»Den praktiserende læge er også sundhedspædagog. Ud over at undersøge dig, 
stille diagnose og foreslå behandling er det også lægens opgave at gøre dig 
klogere. For eksempel er der meget vundet – både for dig og lægen – hvis du 
som forælder er bedre rustet til selv at håndtere dit barns feber eller ondt 
i halsen, næste gang det opstår. Mange opkald til lægen handler for eksempel 
om forældre, der er usikre på, hvordan de skal tolke det småsyge barns 38,2 
i feber. En god læge svarer ikke kun, om det er alvorligt eller ej, men også 
hvorfor det ikke er det, og hvad du skal holde øje med, så du ved det til 
næste gang«. 
</p><p/><h3>
5. Mail til lægen og spar tid 
</h3><p>
»De senere år har alle kunnet bruge såkaldte e-mail-konsultationer. Det 
benytter rigtig mange sig af. Men hav ikke for store forventninger til, hvad 
du kan klare hjemmefra. E-mail-konsultation er ikke et dialogværktøj, hvor 
du kan skrive frem og tilbage med lægen. Dialog kræver en fysisk 
konsultation. E-mail-konsultationen er til helt konkrete og klare spørgsmål 
fra patienten, som lægen kan afslutte med én e-mail. Det kan være 
blodprøvesvar, opfølgning på en tidligere konsultation, en meget tydelig 
beskrivelse af et konkret symptom, som du ønsker en vurdering af, eller 
noget, der ellers kunne klares i en telefon. Når det er sagt, er det 
praktisk og til din fordel, at du kan maile til lægen, når det passer – 
eksempelvis om aftenen – i stedet for at skulle ringe mellem klokken 8 og 
9«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2483052/ung-laege-vi-kunne-faa-hele-pakken-i-toender/">Ung læge: »Vi kunne få hele 
pakken i Tønder«</a></p><p/><h3>
6. Sig, hvis det er akut 
</h3><p>
»Mange mennesker oplever, når de ringer til lægen, at de først får en tid dage 
eller uger senere. Men føler du, at det er akut, så husk at sige det 
tydeligt. Du skal ikke skrue op for symptomerne, men du skal heller ikke 
lade dig affærdige, hvis du ikke føler dig tryg. Hvis du ikke selv er god 
til at formidle, at det haster, kan du overveje at alliere dig med nogen, 
der kan forklare situationen for dig. For eksempel din ægtefælle, voksne 
børn eller en god ven. En mulighed er også, at du laver en aftale med lægen 
om, hvilke symptomer du skal holde øje med, mens du venter på din tid. Husk 
på, at du til hver en tid kan ringe igen, hvis tilstanden udvikler sig. Du 
skal være tryg ved selv at tage ansvar for situationen ved samtalens 
afslutning«. 
</p><p/><h3>
7. Prøv dig frem 
</h3><p>
»Mange er tilbageholdende med at skifte læge, men du skal skifte læge, hvis du 
ikke har tillid til den læge, du har. For ikke alle læger er ens. Nogle er 
mest biologisk orienterede, undersøger symptomer og leder efter biologiske 
forklaringer og sygdomstegn inden for de eksisterende 
sygdomsklassifikationer, også for psykiske lidelser som depression. I modsat 
ende er den holistiske læge, der ser kerneopgaven som at forstå symptomer og 
signaler fra kroppen og det emotionelle liv i et helhedsperspektiv og se 
patienten i en bredere kontekst. De fleste læger ligger i midten. Find 
derfor en læge, der passer dig. Den eneste måde er ved at mødes med lægen og 
mærke, om der er tillid og en god kommunikation. Ellers find en anden«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2481767/kig-i-spaakuglen-saadan-gaar-vi-til-laegen-i-fremtiden/">Kig i spåkuglen: Sådan går vi 
til lægen i fremtiden</a></p><p/><h3>
8. Brug de officielle netsider 
</h3><p>
»Søger du sundhedsoplysninger på nettet, så brug de officielle sider: 
sundhed.dk og Patienthåndbogen. Her finder du beskrivelser af symptomerne på 
de fleste sygdomme. De officielle netsteder bygger på en traditionel 
medicinsk tankegang, som den praktiserende læge også repræsenterer. Derfor 
taler internetsiderne samme ’sprog’ som lægen. Dog skal du vide, at du som 
regel ikke kan læse din frygt væk på nettet. Tværtimod kan du blive endnu 
mere bange og bekymret af det, du læser. Derfor er det vigtigt, at du taler 
med lægen og kun lader nettet understøtte og kvalificere samtalen med 
lægen«. 
</p><p/><h3>
9. Nævn det alternative 
</h3><p>
»Mange patienter prøver i forbindelse med sygdom og behandling også 
alternative behandlinger. Fortæl lægen om det – også selv om lægen ikke har 
forstand på for eksempel den kranio-sakrale terapi eller homøopati, du 
prøver. Lægen kan ikke rådgive om den ene retning eller den anden, men bør 
vide, hvis du i forbindelse med et sygdomsforløb benytter alternativ 
behandling. Naturmedicin kan interagere med den traditionelle behandling, 
som lægen giver – og øge eller forringe effekten. For eksempel interagerer 
perikon mod depression med anden medicin, og da naturmedicin ikke er testet 
og godkendt som almindelige lægemidler, er der ingen kontrol med, hvor 
stærkt det er. Nævn det for lægen – for din egen skyld«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2472978/praktiserende-laeger-overser-psykiske-problemer/">Praktiserende læger overser 
psykiske problemer</a></p><p/><h3>
10. Tag nogen med 
</h3><p class=" bl-elem">
»Er du skrøbelig, bør du overveje at tage en pårørende med. Uanset din alder 
kan en dårlig helbredssituation have indflydelse på din hukommelse, hørelse, 
syn eller koncentration, og du kan have svært ved at forstå og dermed 
efterleve, hvad lægen siger. Tager du en ekstra person med i konsultationen, 
kan vedkommende hjælpe dig med at forstå lægen og lægen med at forstå dine 
symptomer. Som ældre og skrøbelig kan man også have tendens til at 
bagatellisere egne symptomer og sygdom. Nogle skammer sig også lidt over at 
være blevet syge og gamle og får ikke altid fortalt lægen om alvoren i 
tilstanden. Men er du selv pårørende og tager med et ældre familiemedlem til 
lægen, så husk at lade din egen dagsorden blive derhjemme«. 
</p>	
</div>
</div></body></html>
