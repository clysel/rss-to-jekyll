---
layout:     post
title: 	    "Mand anholdt efter bombefrygt i Stockholm"
post_author:	    
post_date:	    Thu, 02 Apr 2015 14:15:41 +0200
post_site:	    politiken.dk 
post_link:	    http://politiken.dk/udland/ECE2615049/mand-anholdt-efter-bombefrygt-i-stockholm/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En mand har skabt bombefrygt i Stockholm. 
</p><p>
Det svenske politi modtog en alarm klokken 11.35 om, at en person var trængt 
ind i en administrationsbygning i den svenske hovedstad. 
</p><p>
De frygtede, at manden havde sprængstoffer med sig ind i bygningen, og at han 
dermed havde »farlige hensigter«. Flere patruljer blev sendt til bygningen 
ved Hantverkargatan, som nu er afspærret. Det skriver den svenske avis <a target="_blank" href="http://www.aftonbladet.se/nyheter/article20568659.ab">Aftonbladet</a>. </p><p>
Det svenske politi har kort før klokken 13 bekræftet, at det har pågrebet og 
anholdt den mand, der var trængt ind i bygningen. 
</p><p>
»En mand er blevet anholdt og mistænkes for at forberede ødelæggelser til fare 
for offentligheden samt for grov vold«, siger en pressetalsmand fra 
Stockholms politi til Aftonbladet. 
</p><p>
Politiet gennemsøger nu resten af bygningen for at sikre, at der ikke ligger 
andre genstande, der kan være mulige bomber. 
</p><p><b>»Han skreg og havde maske på«</b></p><p>
Et vidne, der arbejder i bygningen, fortæller til Aftonbladet, at han sad på 
sit kontor, da han hørte en mand råbe. 
</p><p>
»Først troede jeg, at det var nogen, der talte højt i telefon i gården. Men 
der var ingen i gården, så jeg kiggede op og så en mand, der krøb sammen i 
vinduet. Han skreg og havde maske på«, siger han. 
</p><p>
Derefter gik alarmen, og alle i bygningen blev evakueret. Det samme gjorde 
gæster på den nærliggende restaurant Master Anders på Pipersgatan. 
</p><p>
»Gæsterne måtte slippe deres mad og forlade restauranten. Vi har ikke fået 
andre informationer, end at man har kørt en mand væk i bil«, siger Sofia 
Helden, der var på arbejde på restauranten. Det skriver Aftonbladet. 
</p><p class=" bl-elem">
Ifølge talsmand fra Stockholms politi, Kia Samrell, er politiet stadig på 
stedet og taler med de personer, der var i bygningen, da alarmen lød. 
</p>	
</div>

</div></body></html>
