---
layout:     post
title: 	    "Historikere: Ny dansk krigsfilm er herligt korrekt"
post_author:	    
post_date:	    Thu, 12 Mar 2015 18:30:39 +0100
post_site:	    politiken.dk 
post_link:	    http://politiken.dk/kultur/filmogtv/ECE2584173/historikere-ny-dansk-krigsfilm-er-herligt-korrekt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Eksperter i Anden Verdenskrig har ros til ugens store premierefilm '9. april'. 
</p><p>
Den handler om, hvad der foregik den nat i 1940, hvor tyskerne gik over 
grænsen i Sønderjylland, og en dansk fortrop bestående af cykel- og 
motorcykeldelinger skulle tage kampen op mod Europas stærkeste hær. 
</p><div class="art-fakta article-box">
<h4 class="">
Om 9. april</h4>
<div class="fakta-body" data-buildingblock="embedded_factboxlink">
<p>
Det er i år 75 år siden, at Danmark blev besat af Tyskland. 
</p><p>
Filmen '9. april' skildrer de fire højspændte timer inden den danske 
kapitulation, der førte til fem års besættelse. 
</p><p>
Pilou Asbæk spiller hovedrollen som Sand, der leder den håbløse mission, mens 
Gustav Dyekjær Giese og Lars Mikkelsen også er at finde på rollelisten. 
</p><p class=" bl-elem">
Til inspiration for filmens fiktive fortælling har instruktør Roni Ezra og 
Tobias Lindholm talt med nogle af de få overlevende soldater, der var med 
til at kæmpe den morgen i 1940. 
</p>
</div>
</div><p>
Claus Bundgaard Christensen, historiker ved Roskilde Universitet med speciale 
i Anden Verdenskrig og besættelsen, er begejstret for historieformidlingen i 
filmen. </p><p>
»Det er på mange måder en hyperrealistisk skildring af, hvad de danske 
soldater oplevede i Sønderjylland, den dag tyskerne invaderede«. 
</p><p>
»Filmen viser, hvordan de danske soldater kæmpede som isolerede øer. De havde 
ingen kommunikation med hinanden, mens tyskerne konstant var i radiokontakt 
med hinanden. Danskerne ved heller ikke, hvad der foregår i København eller 
på deres kaserner, og det skildrer filmen rigtigt godt«. 
</p><p>
»Desuden har instruktøren lagt sig tæt op de øjenvidneskildringer, vi har fra 
hændelserne. Undervejs i filmen kan jeg genkende tableauer fra erindringer, 
jeg har læst fra 9. april«. 
</p><p><b class="ext-link">LÆS ANMELDELSE</b><a class="embeddedlink" href="http://politiken.dk/kultur/filmogtv/filmanmeldelser/ECE2583681/dansk-krigsfilm-vaerner-flot-om-den-voldsomme-virkelighed/">Dansk krigsfilm værner flot 
om den voldsomme virkelighed</a></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00920/9april_920246y.jpg" alt="" border="0"/><span class="caption"><span class="f-img-caption">Specialbygget. 
</span>Filmholdet har fået specialbygget de cykler, som danske soldater bruger i '9. april', så de minder så meget om de originale som muligt. Foto: Screenshot/Nordisk Film</span></span></p><p>
Han får medhold af museumsinspektør på Tøjhusmuseet og seniorforsker Karsten 
Skjold Petersen, der også har set filmen. 
</p><p>
»Som historiker er jeg godt tilfreds, absolut. Man har den rigtige 
fornemmelse. Bare en detalje som omgangsformen med ’De ’og ’Hr.’ og titlen 
på deres forsatte – ingen bruger ’du’. Og sådan var det. De har gjort sig 
stor umage«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/filmogtv/ECE2212044/kommende-storfilm-fortaeller-historien-om-kulsort-dag-i-dansk-historie/">Kommende storfilm fortæller 
historien om kulsort dag i dansk historie</a></p><h3>
Fejlagtige detaljer 
</h3><p>
Begge eksperter kan dog godt finde elementer i filmen, som ikke er helt 
korrekte, 
</p><p>
»De tre fjerdedele af filmen er der ikke en finger at sætte på. Det er meget 
troværdigt og de følger de faktiske begivenheder nøje, men slutscenen fra 
nogle krogede gader i Haderslev by er fiktiv. Jeg har læst meget om det, og 
jeg er ikke stødt på, at nogen har kæmpet på den måde«, påpeger Karsten 
Skjold Petersen. 
</p><p>
Claus Bundgaard Christensen har hæftet sig ved, at soldaterne i filmen har 
geværer af typen MG42, selv om de ikke var opfundet i 1940 ('42' referer 
til, at de blev produceret fra i 1942). 
</p><div class="art-quote article-box">
<p class="quote"/>
<blockquote>
<p class="quote-txt">
Det er jo fiktion, og vi kan aldrig genskabe tingene fuldstændigt som det var. 
At der er en uniformsknap, der sidder forkert, generer ikke mig
</p>
<p class="sender">
Historiker Claus Bundgaard Christensen 
</p>
</blockquote>
</div><p>
»Men det ligner det rigtige gevær utroligt meget, så herregud. I det store 
hele er det korrekt. Der sker ikke dumme ting – der kommer ikke en 
helikopter eller en kampvogn, så det er et meget realistisk bud. Jeg tror 
ikke, du kan finde en historisk film, hvor man ikke kan finde en detalje, 
den er galt med. Det er jo fiktion, og vi kan aldrig genskabe tingene 
fuldstændigt som det var. At der er en uniformsknap, der sidder forkert, 
generer ikke mig«, mener historikeren. </p><p>
Han er til gengæld skeptisk over for, at filmen ikke forklarer baggrunden for 
soldaternes pauvre udrustning og lave antal. 
</p><p>
»Det er en stor svaghed, at man ikke forstår baggrunden for det, der foregår. 
Hvorfor skal de danske soldater ligge i deres senge og vente i uniformer? 
Hvorfor får de ikke lov at etablere en nordligere forsvarslinje? Vi får ikke 
noget at vide om den politiske baggrund for hændelserne, nemlig at Danmark 
var et lille forsvarsløst land, der lå op af en enormt stærk nabo i syd, som 
man ikke turde provokere. Den politik havde man ført hele vejen op igennem 
1930’erne, og det er den dagsorden, der er bag begivenhederne. 
Biografgængere, der ikke er godt inde i det her, vil ikke forstå, hvorfor 
man var i den situation«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2581338/den-danske-krigsfilm-og-1946-guldpalmevinder-du-aldrig-har-hoert-om/">Den danske krigsfilm og 
1946-guldpalmevinder du aldrig har hørt om</a></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00920/9aprily_920251y.jpg" alt="" border="0"/><span class="caption"><span class="f-img-caption">Realitisk. 
</span>Ifølge historikerne skildrer filmen troværdigt, hvordan soldaterne måtte klare sig uden kommunikationsforbindelser til hverken kaserne, hovedkvarter eller fra front til front. Foto: Screenshot/Nordisk Film</span></span></p><h3>
Ikke i liga med '1864' 
</h3><p>
Begge historikere giver udtryk for, at de løste biografbillet med en vis 
skepsis efter at være blevet skuffede over DR's stort anlagte dramaserie 
'1864'. 
</p><p>
»Man går altid til det med bekymring, når det er et område, man ved meget om. 
Men her havde jeg – både som almindelig biografgænger og som historiker – en 
udmærket oplevelse. Den er slet, slet ikke politiseret på samme måde som 
Bornedals ’1864’«, siger Claus Bundgaard Christensen. 
</p><p>
»Det er en helt anden liga end ’1864’. De har virkelig gjort sig umage med at 
være nøjagtige«, mener Karsten Skjold Petersen. 
</p><p>
Han har selv haft indblik i en flig af filmproduktionen, for Tøjhusmuseet fik 
tidligt i forløbet besøg af Nordisk Films kostumier, som »kom rendende med 
sort-hvide billeder fra 9. april og ville vide, hvad de havde på«. 
</p><p><b class="ext-link">LÆS BOGANMELDELSE</b><a class="embeddedlink" href="http://politiken.dk/kultur/boger/faglitteratur_boger/ECE2579768/ny-udgivelse-er-en-bidsk-underholdende-og-interessant-bog-om-9-april/">Ny udgivelse er en bidsk 
underholdende og interessant bog om 9. april</a></p><p>
Det betød, at museumsinspektøren måtte i gang med at læse, og så opdagede han, 
at der var et stort hul i historien. Derfor har filmoptagelserne nu ført 
til, at Karsten Skjold Hansen sammen med militærhistoriker Torsten 
Cumberland Jacobsen har skrevet en bog om 9. april, hvor man kan finde en 
grundig fremstilling af våben, udrustning og uniformer. 
</p><p class=" bl-elem">
Bogen udkommer samtidig med, at Tøjhusmuseet åbner en særudstilling om 
udrustningen under 9. april. Det sker - selvfølgelig - 9. april. 
</p>	
</div>
</div></body></html>
