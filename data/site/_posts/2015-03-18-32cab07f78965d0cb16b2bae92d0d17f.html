---
layout:     post
title: 	    "Efter massefyring: »Sony Mobile lukker nok i Lund«"
post_author:	    Christian Loiborg
post_date:	    Wed, 18 Mar 2015 14:08:45 +0000
post_site:	    www.version2.dk 
post_link:	    http://www.version2.dk/artikel/efter-massefyring-sony-mobile-lukker-nok-i-lund-105778?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Fagforeningsrepræsentanten hos Sony Mobile i Sverige frygter, at hele Sony Mobile lukker i Lund. Det skriver avisen <a href="http://www.sydsvenskan.se/ekonomi/sony-lamnar-nog-lund/">Sydsvenskan</a>.</p>



<p>Johan Svenssons skepsis kommer efter sidste uges massefyring af 1.000 medarbejdere. Han kalder det et mørkt, men realistisk syn, at virksomheden er på vej væk fra Lund.</p>

<p>»Vi i Lund har tidligere drevet en lang række funktioner. Det reduceres betydeligt nu,« siger Johan Svensson til Sydsvenskan og peger på, at han i løbet af det seneste halve år har set de vigtigste funktioner blive flyttet til hovedkontoret i Tokyo.</p>

<p>Samtidig oplever Johan Svensson, at nogle af de mest eftertragtede medarbejdere søger arbejde uden for Sony Mobile.</p>

<p>Ifølge Johan Svensson er der én god grund til, at afdelingen overhovedet stadig eksisterer efter massefyringen.</p>

<p>»Det kan meget vel være, at man har brug for ressourcerne i et stykke tid. De har også beholdt anlægget i Beijing, og det betyder, at alle de tre vigtigste udviklingsområder er tilbage. Inderst inde håber jeg, at det går godt for både virksomheden og Lund,« siger han til Sydsvenskan.</p>
  </section></div></body></html>
