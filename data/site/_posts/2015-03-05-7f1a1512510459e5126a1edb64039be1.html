---
layout:     post
title: 	    "Personlige e-mails sender Hillary Clinton ud i stormvejr"
post_author:	    
post_date:	    Thu, 05 Mar 2015 08:40:44 +0100
post_site:	    politiken.dk 
post_link:	    http://politiken.dk/udland/ECE2574221/personlige-e-mails-sender-hillary-clinton-ud-i-stormvejr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den tidligere amerikanske udenrigsminister Hillary Clinton er røget ud i et 
gevaldigt politisk stormvejr. 
</p><p>
Clinton, som ellers angiveligt skulle være lige på trapperne med at meddele 
sit kandidatur til det næste præsidentvalg i USA, har brugt en personlig 
e-mail-konto på en privat server, mens hun var udenrigsminister fra 2009 til 
2013. 
</p><p>
At udelukkende bruge en personlig e-mail i stedet for at bruge en officiel 
e-mailadresse er i strid med retningslinjerne, hvis man udfører et offenligt 
embede i USA. 
</p><p>
Derfor har et udvalg i den amerikanske kongres nu valgt at stævne Hillary 
Clinton. 
</p><h3>
Havde privat server 
</h3><p>
Sagen begyndte mandag, da The New York Times i en artikel satte fokus på 
e-mails sendt til og fra Clinton i 2012 vedrørende et angreb på den 
amerikanske ambassade i Benghazi i Libyen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2463298/obama-hillary-clinton-kan-blive-en-formidabel-praesident/">Obama: Hillary Clinton kan 
blive en »formidabel præsident«</a></p><p>
Ved angrebet mistede den amerikanske ambassadør, Chris Stevens, og tre andre 
amerikanere livet. 
</p><p>
Siden har nyhedsbureauet Associated Press rapporteret, at Hillary Clinton oven 
i det også har brugt sin egen e-mail-server i sin tid som udenrigsminister. 
</p><p>
Ifølge AP var serveren koblet til Clintons hjem i Chappaqua i New York. 
</p><p>
Dette har straks fået Clintons republikanske modstandere til at kritisere den 
tidligere udenrigsminister for med vilje at have skjult e-mails for 
offentligheden. Hillary Clinton kritiseres flere steder i det amerikanske 
mediebillede for at bryde med reglerne for gennemsigtighed i de offentlige 
embeder. 
</p><h3>
Clinton afviser kritik 
</h3><p>
Hillary Clinton har ikke været sen til at forsvare sig i sagen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2450133/saa-er-jagten-paa-hillary-skudt-i-gang/">Så er jagten på Hillary skudt 
i gang</a></p><p>
Clintons stab har fortalt, at hun sidste år overdragede flere end 55.000 sider 
med e-mail-korrespondancer til Udenrigsministeriet. 
</p><p>
I morges skrev hun på Twitter, at hun ikke har noget at skjule. 
</p><p class=" bl-elem">
»Jeg vil have offentligheden til at se mine e-mails. Jeg bad 
Udenrigsministeriet om at offentliggøre dem. De har sagt, at de vil se dem 
igennem med henblik på at offentliggøre dem så snart som muligt«, skriver 
Clinton. 
</p>	
</div>
</div></body></html>
