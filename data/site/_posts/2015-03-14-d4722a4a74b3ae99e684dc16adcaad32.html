---
layout:     post
title: 	    "Missilbase giver et kig direkte ned i ragnarok"
post_author:	    
post_date:	    Sat, 14 Mar 2015 19:37:47 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2584499/missilbase-giver-et-kig-direkte-ned-i-ragnarok/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta om Litauens missilbase</h4>
<div class="fakta-body" data-buildingblock="embedded_factboxlink">
<p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/REJSER_Litauen_1509_920391w.jpg" alt="" border="0"/></span></p><p>
Den forladte sovjetiske missilbase ligger i det vestlige Litauen, ca. 75 km 
fra Klaipeda og ca. 310 km fra hovedstaden Vilnius. 
</p><p>
Plateliai Visitor Centre Didzioji g. 8, Plateliai LT-90420 Plunges raj. 
</p><p>
Besøg kan kun finde sted under ledsagelse af en af stedets guider. Entré 
koster mellem 3 og 5 euro (22-35 kr.), og der er forskellige åbningstider 
året rundt. 
</p><p><a class=" bl-elem" href="http://www.zemaitijosnp.lt/en/the-cold-war-exposition/" target="_blank">Se 
hjemmesiden</a></p><p><a href="http://coldwarsites.net/country/lithuania/plokstine-missile-base-museum-of-cold-war/" target="_blank">Her</a> 
kan du læse mere om missilbasen: 
</p><p class=" bl-elem"><b>Vejen til Litauen:</b> SAS flyver direkte til Klaipeda og Vilnius. DFDS 
sejler mellem Karlshamn i Sydsverige og Klaipeda. 
</p>
</div>
</div><p>
Tredje Verdenskrig kunne være begyndt langt ude i en skov i Litauen. Her 
opførte Sovjetunionen i starten af 1960’erne en missilbase, der kunne sende 
atomvåben med en slagkraft på 80 gange Hiroshima-bomben ind over Europa. 
Også Danmark. 
</p><p>
Missilbasen er for længst forladt af sovjetisk militær, og derefter blev den 
plyndret af de lokale indbyggere, som fandt store mængder af bl.a. kobber, 
som kunne sælges for gode penge. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/basen_Foto__Mie_L_j_920157y.jpg" alt="" border="0"/><span class="caption"><span class="f-img-caption">Rester. 
</span>De fire betonpaddehatte dækker over hver sin missilsilo De blev forladt af sovjetisk militær i 1978. I dag kan kun én af siloerne besøges. Foto: Mie Schmidt Lorenzen</span></span></p><p>
Nu er basen indrettet til museum, og det er vist ikke for meget sagt, at det 
er et museum i verdensklasse. Politiken har besøgt museet og gik derfra med 
en blanding af angst, klaustrofobi og højdeskræk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2447275/dansker-bag-genoplivning-af-populaert-london-museum/">Dansker bag genoplivning af 
populært London-museum</a></p><p>
Med andre ord: Museet fortæller i overbevisende grad, hvordan livet i 
missilbasen har været. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/propaganga9_JPG_920159y.jpg" alt="" border="0"/><span class="caption"><span class="f-img-caption">Kulørt. 
</span>Propandaen stortrivedes under den kolde krig. Foto: Allan Graubæk</span></span></p><p>
I begyndelsen af 1960’erne var den kolde krig mellem USA og Sovjetunionen på 
sit højeste. Begge nationer havde store arsenaler af atomvåben, Cubakrisen 
kom i 1963, og 31. december 1962 kl. 22 blev den tophemmelige sovjetiske 
missilbase i Ploksciai indviet. 
</p><h3>
Opført i dyb hemmelighed 
</h3><p>
»Sovjet betalte de lokale indbyggere for at flytte, og ingen vidste, at der 
skulle opføres en missilbase. Når der kom lastvogne med byggemateriale, gik 
der soldater i forvejen, og de skræmte alle forbipasserende væk. De fik at 
vide, at de ville blive skudt, hvis de prøvede at få et glimt af, hvad der 
foregik«, fortæller Paulis, som er vores guide på rundturen i basen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2433710/sovjet-lederes-svaghed-for-vestlige-biler-udstilles-paa-museum/">Sovjet-lederes svaghed for 
vestlige biler udstilles på museum</a></p><p>
Fire betonpaddehatte ligger symmetrisk i en rydning i skoven. Det er toppen af 
de fire 30 meter dybe siloer, der hver rummede et atommissil. Sovjet forlod 
basen i 1978, og de tog alle våben med sig, men selve siloerne var frit 
tilgængelige. Fra 2010 til 2012 blev en af siloerne genopbygget til sin 
nuværende næsten autentiske form, og det er den, vi nu dykker ned i. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/n_glen5_JPG_920160y.jpg" alt="" border="0"/><span class="caption"><span class="f-img-caption">udløseren. 
</span>Denne nøgle skulle bruges til affyring af raketterne. Til venstre skriver Ronald Reagan og Mikhail Gorbatjov under på en nedrustningsaftale, der begrænsede antallet af atomraketter. Foto: Allan Graubæk</span></span>
Det har næppe været nogen spøg at være menig soldat her. De levede afsondret 
fra omgivelserne, og stedet var selvforsynende med fødevarer. Der lå bl.a. 
en lille svinefarm. Soldaterne kunne heller ikke smutte en tur på det lokale 
marked, da basen skulle være tophemmelig. Det lykkedes tilsyneladende også i 
adskillige år, men på et tidspunkt blev basen dog fotograferet af 
amerikanske spionfly fra stor højde. 
</p><p>
Flere kontorer og arbejdsstationer i det underjordiske er genopbygget. Bl.a. 
et rum, hvor to voksfigurer skal forestille radiofolk, der konstant sad med 
hovedtelefoner på for at opfange kodede meddelelser fra den sovjetiske 
hærledelse. 
</p><h3>
Dødsstraf for at forlade sin post 
</h3><p>
»De havde vagt seks timer ad gangen. De kunne gå op til 50 meter væk, men hvis 
de forlod deres post efter måske fem timer, blev det anset for højforræderi. 
Og straffen for det var døden«, forklarer guiden Paulis. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2420767/billedserie-korsene-overlevede-sovjets-bulldozere/">Billedserie: Korsene 
overlevede Sovjets bulldozere</a></p><p>
Radiofolkene skulle opfange morsesignaler, som kunne give basens ledelse ordre 
til at hælde brændstof på missilerne, ændre kurs på dem eller i værste fald 
affyre dem. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/p__vagt5_JPG_920161y.jpg" alt="" border="0"/><span class="caption"><span class="f-img-caption">på 
</span>vagt. Alt på basen var under skarpt opsyn. Foto: Allan Graubæk</span></span></p><p>
»Hver tredje måned blev der ændret mål for raketterne – alt efter hvem 
Sovjetunionen var mest sur på«. Raketterne havde en rækkevidde på 2.200 
kilometer og kunne dermed også nå København. 
</p><p>
I 1960’erne var propagandakrigen mellem Sovjetunionen og USA på sit højeste, 
og ingen af landene kunne vist sige hinanden noget på i den sag. En række 
plakater fra begge lande er samlet på koldkrigsmuseet: 
</p><p>
»De sovjetiske plakater har dybest set dette budskab: Vi har det utrolig godt 
her i Sovjetunionen, men I borgere må ikke sige det til nogen, for så kommer 
alle bare og vil bo her«, forklarer guiden Paulis. 
</p><p>
Vi går videre til et farefuldt rum i basen: 
</p><p>
»Her blev der opbevaret brændstof til raketterne. Noget giftigt stads – I 
ville dø, hvis I indåndede bare en smule damp fra brændstoffet. Mens basen 
var i drift, fik en soldat problemer med sin gasmaske, da han opholdt sig 
her i lokalet. En officer forsøgte at redde ham ved at tilbyde ham sin egen 
gasmaske. De døde begge to. Deres spøgelser svæver stadig her i lokalet«, 
siger Paulis med alvorlig mine. 
</p><h3>
Affyring fandt aldrig sted 
</h3><p>
Videre til det absolut farligste sted i basen: missilsiloen. Vi skal helt ind 
og kigge ned i dybet, hvorfra raketterne skulle affyres. Det skete dog 
aldrig i basens 16-årige levetid. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/gasmaske_JPG_920158y.jpg" alt="" border="0"/><span class="caption"><span class="f-img-caption">beskyttelse. 
</span>Gasmasker var obligatoriske visse steder på basen. Foto: Allan Graubæk</span></span>
En affyring ville også have taget hårdt på selve siloen, nemlig tre måneders 
efterfølgende istandsættelse, forklarer guiden. 
</p><p>
Turen ind til siloen går gennem et hul i væggen, som man ikke skal være alt 
for omfangsrig for at passe ind i. Trappe-’trinnene’ er nogle jernbeslag i 
muren, og det skal nok vise, at soldaterne i sin tid også måtte kravle for 
at komme rundt i basen. Lyset forsvinder et par gange undervejs – vi fandt 
aldrig ud af, om det var planlagt eller ej. 
</p><p>
Men nu står vi og kigger ned i hullet, hvorfra en SS-4-raket kunne have sendt 
et atommissil af sted mod Vesteuropa. Havde vi stået der under affyringen, 
var vi omkommet på stedet. 
</p><p>
»Affyringen skaber så meget varme og så mange farlige gasser, at raketten selv 
kunne blive ødelagt. Derfor er der lavet skakter ude i siden af siloen, så 
varmen og gasserne kan undslippe i kanalerne i kanten af siloen. Hvis I står 
på en af ristene, er der 30 meter ned til bunden af siloen«, siger Paulis. 
</p><p>
Politiken tager lige et skridt til siden for at komme ind på fast silogrund. 
</p><p>
»Her taber gæsterne tit deres mobiltelefoner ned i siloen. De får dem aldrig 
igen«, siger Paulis med antydningen af et smil. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/spionfly-kort4_JPG_920162y.jpg" alt="" border="0"/><span class="caption"><span class="f-img-caption">opdaget. 
</span>Amerikanske spionfly opdagede på et tidspunkt den sovjetiske base. Foto: Allan Graubæk</span></span></p><p>
Selv uden affyringer var siloen et farligt sted at opholde sig. 
</p><p>
»To soldater er omkommet herinde. Den ene arbejdede på toppen af raketten, da 
hans sikringssele brast, og han faldt ned. Den anden blev dræbt, da han 
arbejdede nede i bunden af siloen«, siger Paulis og tilføjer: 
</p><p>
»Så her i siloen er der endnu to spøgelser«. 
</p><p class=" bl-elem"><i class=" bl-elem">Politiken var inviteret af DFDS.
</i></p>	
</div>
</div></body></html>
