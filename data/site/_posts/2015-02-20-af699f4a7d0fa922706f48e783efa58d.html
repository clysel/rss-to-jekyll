---
layout:     post
title: 	    "Iskolde Torvehaller serverer smagløs sushi"
post_author:	    
post_date:	    Fri, 20 Feb 2015 12:32:53 +0100
post_site:	    politiken.dk 
post_link:	    http://politiken.dk/mad/anmeldelser/restaurantanmeldelser/ECE2554327/iskolde-torvehaller-serverer-smagloes-sushi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p>
Sushi LoversTorvehallerne,<br/>
Rømersgade 18, Kbh. K
</p><p>
Vi betalte 942 kr. for 2 personer
</p><p class=" bl-elem"><a class=" bl-elem" href="http://www.sushilovers.dk" target="_blank">www.sushilovers.dk</a></p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
Sushien var lige så kold som brisen
</p>
</blockquote>
</div><p>
Det lykkedes mig at bo i Barcelona ad to omgange uden at fatte, at de bedste 
tapas fås på det store marked ved Ramblaen, La Boqueria. 
</p><p>
Derinde ligger fisk og skaldyr i bjerge på is; friske grøntsager og frugt er 
stablet i pyramider ved siden af nødder, æg, pølser, skinker, olier, eddiker 
og ost af så god kvalitet, at mange af byens bedste restauranter køber deres 
råvarer på stedet hver morgen. Men de åbne tapasbarer på markedet har altid 
virket lidt snuskede med hæse stamkunder på høje barstole som pælesiddere 
over et hav af cigaretskod. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/ibyen/guider/ECE2519477/5-steder-hvor-du-kan-faa-japansk-ramen-suppe/">5 steder hvor du kan få japansk 
ramen-suppe</a></p><p>
Efter råd fra en ven, der havde rejst Spanien rundt på jagt efter de bedste 
tapas, kravlede jeg nogle år senere op på pælen for at smage det, han havde 
kaldt verdens bedste tapas. Og det var ekstraordinært lækkert. Jeg husker 
især de friske knivmuslinger, der var sauteret et øjeblik på et gasblus, der 
stod presset op i hjørnet på de få kvadratmeter, baren havde til rådighed. 
</p><p>
Og selvfølgelig er det fremragende mad. De får jo råvarerne fra bunkerne af 
frisk fangst 2 meter derfra. En knivmusling har ikke været død i mange 
timer, før den krymper sig i varm olie på panden. Det er <i>locavore</i> 
i sin essens. Med skod under skoen, to mundfulde fantastico og så videre i 
byen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2481687/ny-plan-for-torvehallerne-faar-politisk-opbakning/">Ny plan for Torvehallerne får 
politisk opbakning </a></p><p>
Det er den markedskultur, vi skulle have haft med Torvehallerne. Et organisk 
virvar af forbindelser mellem hav og køledisk, mellem land og skærebræt og 
mellem leverandør og restauratør. Torvehallerne er mere rent. Her er ingen 
skod på gulvet, for priserne er for høje til storrygende stamgæster. 
Graffitien på ruderne er tegnet af arkitekter, og ikke én mælkekasse står 
tilfældigt. Det er nordisk design, og det er tilmed pissekoldt, den dag jeg 
sidder i hjørnet hos Sushi Lovers med ryggen mod hallernes glasfacade. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/iby_sushi__3__914666p.jpg" alt="" border="0"/><span class="caption"><span class="f-img-caption">FOTO: 
</span>Martin Lehmann</span></span></p><p>
En markedshal skal være karakteriseret af en samlende stedsånd, et fælles rum, 
hvor der synes at være en sammenhæng mellem det, man kan købe, og det, man 
kan spise. Men Torvehallerne efterlader et indtryk af at være inddelt i 
individuelle celler af butikker og restauranter i indbyrdes konkurrence, og 
der er mere en stemning af markedskræfter end af markedskultur. 
</p><p>
Sushi Lovers ligger klos op ad fiskehandlerne. Og vi kunne se sækkevogne køre 
kølekasser af frisk fisk ind fra de stole, hvor vi sad og spiste fisk fra 
Stillehavet, Japan, Norge og Middelhavet. Det ved vi, fordi vi spurgte. 
Fiskene i vores sushi havde med andre ord sammenlagt rejst mere end 20.000 
kilometer for at ende her på min skiferplade, der stod på et bord kun en 
halv meter fra friske fisk fra lokale farvande. 
</p><h3>
Antarktisk aroma 
</h3><p>
Sushien var lige så kold som brisen. Godt nok skal det meste rå fiskekød til 
sushi have været frosset ned, uanset om det kommer fra Øresund eller 
Østhavet. For at dræbe parasitter. Det er et lovkrav fra Fødevarestyrelsen. 
Men når det så serveres, er det afgørende, at man kender til grundpræmissen 
for god sushi. Nemlig at den skal serveres ved kropstemperatur. Man skal 
helst ikke kunne føle en temperaturforskel, når sushien rammer tungen. 
Fødevarestyrelsen tillader, at sushi må være uden for køl i tre timer, og i 
det tidsrum kan den sagtens nå op på kropstemperatur. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/mad/kokkeskole/ECE1113464/saadan-laver-du-selv-fremragende-sushi/">Sådan laver du selv 
fremragende sushi</a></p><p>
Men Sushi Lovers demonstrerede, at sushi mister sin smag, når den er for kold. 
Sushiens kvaliteter er netop de små sarte smagskoordinater i de enkelt 
afstemte friske råvarer. Men her forsvandt risens nøddedybde balanceret af 
eddikens syre, fiskens sødme og salt og grøntsagernes urtede aromaer i en 
kølig fornemmelse i munden. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/iby_sushi_914664p.jpg" alt="" border="0"/><span class="caption"><span class="f-img-caption">FOTO: 
</span>Martin Lehmann</span></span></p><p>
Meget sigende var deres snack aftenens største oplevelse. Den var nemlig varm 
og lod sødmen fra en tempurastegt kammusling træde elegant igennem dejens 
milde salt for at gå i forbindelse med soyaskum og en græsset kant fra 
friske ærteskud. 
</p><p>
Deres katzu maki med laks var lun med tempurastegt skal og lidt varme fra en 
chilimayo, men fisken var så kold, at man egentlig kun fik aroma fra de 
spæde korianderskud og lidt salt sødme fra teriyaki-sovsen. 
</p><p>
Og så gik der for alvor køl i den. De friske rispapirruller med tun, avokado, 
agurk, koriander og noget ubestemmeligt grønt var vel ikke mere end 5-7 
grader og smagte af absolut intet. Husets uramaki special rolls lå også i 
kølig dvale. I den såkaldte Super California gik flyvefiskerogn, avokado, 
agurk, sprød tigerreje og surimi (krabbepinde) i et og ingenting, mens en 
Sushi Lovers-roll kunne lidt mere med teriyaki-sovs, friske forårsløg og 
ikke mindst en tataki-tilberedt tun, som med sin flamberede kant havde fået 
lidt varme, så både den let bittersøde kant og den metallisk søde havsmag 
fra den rå kerne smagte mere igennem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/opdagkoebenhavn/Opdagkbh_lister/ECE2424000/her-er-5-anmelderroste-japanske-restauranter-paa-vesterbro/">Her er 5 anmelderroste 
japanske restauranter på Vesterbro</a></p><p>
Selv om vi spiste vores nigiri specials til sidst, havde de holdt sig kolde, 
men igen var der hjælp at hente i tataki-tunen, og den flade kotelet af en 
kammusling var så enorm, at den nåede at få kropstemperatur, mens man 
tyggede sig igennem den. Derfor kunne dens delikate sødme først smages til 
sidst, hvor den nåede at gå godt i symbiose med en champagnecreme, hvis 
syrlige og bitre tropicana-smag kun blev forstærket af peber. 
</p><p class=" bl-elem">
Den nigiri beviste, at der var smag at hente under permafrosten. Så selv om 
maden ikke tilberedes på stedet, men står klar på køl, ville man komme langt 
ved at lade den stå ude et par timer. Også selv om stuetemperaturen var 
antarktisk i Torvehallerne denne aften. 
</p>	
</div>
</div></body></html>
