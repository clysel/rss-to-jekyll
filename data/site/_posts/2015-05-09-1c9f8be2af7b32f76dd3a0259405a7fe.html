---
layout:     post
title: 	    "USA's LO blæser til handelskrig mod Obama"
post_author:	    
post_date:	    Sat, 09 May 2015 14:37:21 +0200
post_site:	    politiken.dk 
post_link:	    http://politiken.dk/oekonomi/gloekonomi/ECE2660812/usas-lo-blaeser-til-handelskrig-mod-obama/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Der er kæmpe fordele, og ingen faktiske ulemper forbundet med det her. 
Det er en myte, at handelsaftalerne ikke har gavnet USA
</p>
<p class="sender">
Paul Hamill, dir. i tænketanken Am. Security Project 
</p>
</blockquote>
</div><p>
Der var professionelt ’hjemmelavede’ skilte hos aktivisterne og en perlerække 
af den amerikanske venstrefløjs foretrukne amerikanske politikere på 
talerstolen, da den amerikanske fagbevægelse forleden holdt demonstration 
mod handelsaftalerne i Washington. 
</p><p>
USA’s LO (AFL-CIO) har gjort modstanden mod aftalerne til en krumtap i sin 
politiske strategi og truer med at trække støtten til demokraterne, der 
bakker op om præsident Obamas handelsvenlige linje. 
</p><p>
Dermed er spørgsmålet blevet en politisk varm kartoffel for både Obama, der 
skal forsøge at navigere parlamentarisk gennem tung modstand fra sit eget 
bagland, og for Hillary Clinton, der skal finde et ben at stå på frem mod 
næste præsidentvalg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2517905/kampklar-obama-kraever-loenstigninger-til-haardtarbejdende-amerikanere/">Kampklar Obama kræver 
lønstigninger til hårdtarbejdende amerikanere</a></p><p>
Det er ikke i første omgang The Transatlantic Trade and Investment Partnership 
(TTIP), der er i sigtekornet hos fagbevægelsen. 
</p><p>
Det er dens søstertraktat Trans Pacific Partnership (TTP), der dækker USA’s 
handel og investeringer med en række lande i Sydøstasien og Oceanien, men 
ikke verdens næststørste økonomi, Kina. 
</p><p>
Men de to traktater, der i alt dækker tæt ved 80 procent af den globale 
økonomi, hører i den amerikanske politiske optik uløseligt sammen. For hvis 
Obama skal kunne realitetsforhandle med sine asiatiske og europæiske 
modstandere, skal han have en såkaldt <i>fast track</i>-tilladelse af 
Kongressen. 
</p><h3>
Fast track = lavere løn 
</h3><p>
Fast track indebærer, at Kongressen forpligter sig til at stemme ’rent’ om 
traktaten uden ændringsforslag. Så længe for eksempel EU ved, at en 
indrømmelse, man får af Obama ved forhandlingsbordet, kan blive strøget 
senere af USA’s Kongres, er det i praksis umuligt at indgå en aftale. 
</p><p>
Derfor: Ingen fast track, ingen TPP og ingen TTIP. 
</p><p>
»Lad mig fortælle dig, hvad fast track betyder«, fortæller AFL-CIO-formand 
Richard Trumka i en ny kampagnevideo: »Færre arbejdspladser og lavere løn. 
Det er det hele«, siger den tidligere minearbejder. 
</p><p>
Langt hovedparten af Kongressens demokrater bakker ham op, så hvis det skal 
lykkes Obama at få aftalen igennem, skal han alliere sig med sine 
modstandere i det republikanske parti. Her er flere medlemmer lorne ved at 
give Obama den politiske sejr, og det er usikkert, om Det Hvide Hus netop nu 
har stemmer nok. 
</p><p>
Fagbevægelsen mener, at man blev lovet guld og grønne skove, da den 
nordamerikanske frihandelsaftale (Nafta) blev indgået i 1990’erne. I stedet 
er produktionsjobs flyttet ud af landet, og de nye aftaler vil øge 
problemet. 
</p><h3>
P for Partnerskab er afgørende 
</h3><p>
Men det er ikke rigtigt, siger Paul Hamill, der er strategisk direktør i 
tænketanken American Security Project. De er blevet en syndebuk for en 
generel økonomisk udvikling. 
</p><p>
»Der er kæmpe fordele og ingen faktiske ulemper forbundet med det her. Det er 
en myte, at handelsaftalerne ikke har gavnet USA. Det har de i høj grad, 
både økonomisk og geopolitisk«, siger Hamill, der ser en renæssance for 
USA’s produktionsvirksomheder under opsejling. 
</p><p>
Han medgiver, at aftalerne i praksis ikke handler om handel, der i forvejen i 
praksis er fri på tværs af atlanten. 
</p><p>
»Det afgørende i denne aftale er ’I for investeringer’ og ’P for partnerskab’. 
Det er et langsigtet, strategisk partnerskab mellem USA’s og EU’s liberale 
demokratier, der knæsætter reglerne for regulering af handel for hele 
verden. Det er et geopolitisk værktøj, der forpligter os. I 
sikkerhedspolitiske termer svarer det til at stationere en amerikansk 
brigade i Polen. Det styrker båndene og øger stabiliteten«, siger Hamill. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE2540796/sammen-kan-vi-forme-fremtidens-handel/">Sammen kan vi forme fremtidens 
handel</a></p><p>
Der er ingen grund til at skjule, at TTIP også handler om sikkerhedspolitik og 
om, hvem der ikke er med, mener Hamill. 
</p><p>
Hvis USA og EU kan blive enige om et klart og forpligtende sæt spilleregler, 
så bliver lande som Kina og Rusland nødt til at følge dem, uanset om de 
bryder sig om dem eller ej. 
</p><h3>
Warren: ISDS underminerer USA 
</h3><p>
Derfor er tvistbilæggelsessystemet ISDS helt afgørende for traktaterne. 
</p><p>
»I praksis handler de ikke om EU og USA, men om de øvrige lande«, siger Paul 
Hamill. 
</p><p>
Den amerikanske venstrefløj er skeptisk ved systemet. 
</p><p>
»Navnet ser måske uskyldigt ud, men lad dig ikke narre. At acceptere ISDS i 
denne nye kæmpetraktat vil gøre konkurrencen unfair for USA og endnu mere 
over for multinationale selskaber. Endnu værre, det kan underminere USA’s 
suverænitet«, skriver senator Elizabeth Warren, der er venstrefløjens 
toneangivende politiker, i Washington Post. 
</p><p><b class="ext-link">LÆS KRONIK</b><a class="embeddedlink" href="http://politiken.dk/debat/kroniken/ECE2503079/man-kalder-det-frihandel-men/">Man kalder det frihandel, men...</a></p><p>
Formanden for USA’s LO (AFL-CIO) Richard Trumka har sin egen variant af 
kritikken. Det ødelægger USA’s konkurrencefordel. 
</p><p>
»Prøv at se det sådan her: Folk investerede tidligere i USA, blandt andet 
fordi vi har et sikkert, velkendt system og retssikkerhed. Når de nu kan få 
det i Vietnam på grund af ISDS, så sender de investeringerne til Vietnam og 
eksporterer produkterne tilbage hertil«, siger Trumka til Magasinet Vox. 
</p><p>
Dermed underminerer handelsaftalerne ifølge fagforeningslederen faktisk også 
udviklingen mod demokrati i resten af verden. 
</p><p class=" bl-elem">
»Når lande udvikler retssikkerhed, er det blandt andet på grund af presset fra 
manglende investeringer. Det her fjerner det pres, så det vil bremse 
udviklingen i de lande hen mod en egentlig retsstat«, mener formand for 
USA’s LO (AFL-CIO) Richard Trumka. 
</p>	
</div>

</div></body></html>
