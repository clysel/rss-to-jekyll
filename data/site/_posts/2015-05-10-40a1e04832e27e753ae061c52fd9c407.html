---
layout:     post
title: 	    "Sportsblik: Vruuumm-livet er ikke det samme uden Kevin"
post_author:	    
post_date:	    Sun, 10 May 2015 13:52:21 +0200
post_site:	    politiken.dk 
post_link:	    http://politiken.dk/sport/ECE2663575/sportsblik-vruuumm-livet-er-ikke-det-samme-uden-kevin/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lad mig bare sige det med det samme: På TV3+ laver medarbejderne en forrygende 
dækning af det topkommercielle private foretagende formel 1, der er 
racersportens gepardklasse.
</p><p>
Bevares, billederne er ikke noget, som Camilla Martin og hendes kolleger 
sørger for, men ekspert- og specialiststaffagen i studiet er noget, TV3 
leverer. Og det er kvalitet. Som seer forkæles man med indsigt og 
detaljerigdom, bedst af Nicolas Kiesa, der selv har haft numsen i en af de 
slanke lavtflyvende karrosser – og han ved derfor, hvordan den skal styres 
rundt i svinget.
</p><p>
Nu behøver man selvfølgelig ikke at være øksemorder for at have indsigt i 
kriminalstof, men når det gælder racerløb og evnen til at formidle dette 
vruuumm-halløj, så er det unægtelig en fordel, at man selv har snuset til 
virkeligheden.
</p><p>
MEN, MEN – som dansk seer uden højoktant blod er der et autoværn, som skal 
forceres, for at transmissionerne bliver rigtig interessante: Der skal være 
en dansker ved rattet. En landsmand at holde med. En fyr, som taler 
sjællandsk fra Roskilde-egnen – når han da altså ikke begår sig på engelsk – 
og som kan få mig til at træde den imaginære speeder i bund under 
sofabordet, når han kaster sin racer ud på langsiden i Barcelona eller Monza.
</p><p><b class="ext-link">Læs også</b><a class="embeddedlink" href="http://politiken.dk/sport/formel1/ECE2652346/alt-andet-end-formel-1-ville-vaere-et-tilbageskridt-for-magnussen/">Alt andet end formel 1 ville 
være et tilbageskridt for Magnussen</a></p><p>
Uden Kevin Magnussen, der jo som bekendt er blevet offer for et internationalt 
komplot skruet sammen af skruppelløse bagmænd, er formel 1 – set fra Køge, 
Kalundborg, Kandestederne og Knudsker – blevet en anelse mere ’ligegyldigt’. 
Det savner noget nerve, ikke sandt? Det, som skal få os til at hive efter 
vejret og få de små hår på armene til at rejse sig.
</p><p>
IMIDLERTID HAR vi danskere – og Kevin himself – dog høstet noget glansfuld 
trøst i den forgangne uge.
</p><p>
Det skete, da McLaren-bossen Ron Dennis – Kevins arbejdsgiver – trådte frem og 
kaldte den unge dansker for »verdens bedste reservekører«. Eller med andre 
ord: verdens bedste racerkører uden bil. Man kan sige, at det er en lidt 
bizar status, men det lyder dæleme flot. Det gør noget med ’verdens bedste’ 
jo altid.
</p><p>
Om de flotte ord så også udløste en pokal af en slags – og en mææægtig flaske 
champagne – ved jeg ikke. Måske.
</p><p>
Men det kan bruges til noget, forsikrede Kevins danske manager, Dorte Riis 
Madsen, til avisen BT. Og det er hvad?
</p><p><b class="ext-link">Læs også</b><a class="embeddedlink" href="http://politiken.dk/sport/formel1/ECE2606944/reserverolle-koster-magnussen-job-i-usa/">Reserverolle koster Magnussen 
job i USA</a></p><p>
»Til at holde fast i, hvor god Kevin er. Vi kan ikke sælge ham på resultater i 
år, men på det, han leverede sidste år«, lød det fra den glade manager 
Madsen.
</p><p>
LAD MIG I ØVRIGT, da vi nu beskæftiger os med sport i tv, lige bladre tilbage 
til onsdag aften, hvor TV 2 S havde gæster i studiet for at diskutere 
strukturen i mændenes håndboldliga. Det blev en rasende diskussion mellem 
den let overbærende og smilende træner Erik Veje Rasmussen, den temmelig 
ophidsede målmand Kasper Hvidt og den mere midtsøgende og fredelige 
landsholdsspiller Henrik Møllgaard.
</p><p>
Og på sidelinjen – gennem en tv-forbindelse fra et andet sted – kunne seerne 
opleve TV 2-generalen John Jäger, der bredt smilende nærmest gned sig i 
hænderne over den fremragende underholdning. For det var lige i tv-mandens 
smag.
</p><p>
Hele diskussionen drejede sig om, hvorvidt mændenes liga stadig skal deles op 
i et grundspil og et slutspil på vej mod kåringen af et mesterhold – eller 
ej.
</p><p>
»NEJ«, råbte Kasper Hvidt, som går ind for en såkaldt lige-ud-turnering med 
alle mod alle, ude og hjemme, helt klassisk – fordi det er det mest 
retfærdige: Det bedste hold over en hel sæson er det sande mesterhold.
</p><p><b class="ext-link">Læs også</b><a class="embeddedlink" href="http://politiken.dk/sport/ECE2662802/kolding-koebenhavn-er-paa-finalekurs-efter-storsejr/"> Kolding København er på 
finalekurs efter storsejr</a></p><p>
DET VILLE DE ANDRE godt give ham ret i, dog med denne enkle tilføjelse: At det 
giver for mange kedelige kampe, som er røvsyge at glo på. Som kampene mellem 
nr. syv og otte, uha, uha, så nej, de ville bevare slutspillet med 
semifinaler og finale, de ville have plads til overraskelser og drama, måske 
med bedst af fem kampe i semifinalen i stedet for de nuværende to.
</p><p>
Kasper Hvidt var fortvivlet – og han ville ikke acceptere synspunktet med de 
’kedelige’ kampe. 
</p><p>
Med lutter pointkampe fra første til sidste spilledag vil der være noget -– og 
noget vigtigt – på højkant i hver eneste kamp, mente han. Og de spillere, 
der ikke forstod at tage deres job alvorligt, skulle skiftes ud med andre.
</p><p>
Diskussionen var intens – og det er fint at tage den op. Men det er også 
sjovt, at den finder sted på den tv-station, som økonomisk holder ligaen 
kørende. Og som derfor også bestemmer strukturen. Men det afviste tv-general 
Jäger.
</p><p class=" bl-elem">
Okay – det kan godt være, at TV 2 ikke dikterer, hvordan ligaen skal formes. 
Men så bestemmer stationen, hvordan den <i>ikke</i> skal tage sig ud 
for TV 2’s penge. Det er mere besværligt, men resultatet er stort set det 
samme. Og det er et slutspil.
</p>	
</div>

</div></body></html>
