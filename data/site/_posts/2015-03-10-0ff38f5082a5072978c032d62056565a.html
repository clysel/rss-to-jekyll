---
layout:     post
title: 	    "Sportsdøgnet: Se Welbeck sparke United ud af FA Cuppen"
post_author:	    
post_date:	    Tue, 10 Mar 2015 12:48:07 +0100
post_site:	    politiken.dk 
post_link:	    http://politiken.dk/sport/ECE2581260/sportsdoegnet-se-welbeck-sparke-united-ud-af-fa-cuppen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold: </b>Burnley, der kæmper i bunden af Premier League, har skrevet en 
3-årig kontrakt med nordmanden Fredrik Ulvestad. Efter sidste sæson undlod 
22-årige Ulvestad at forlænge kontrakten med Aalesund for at finde en anden 
klub, og han har gennem længere tid deltaget i træningen i Burnley. 
</p><p><b>Håndbold:</b> Sønderjyske har til næste sæson sikret sig den 25-årige 
svensker Mattias Thynell. Den 201 cm høje venstre back spiller i denne sæson 
i Sävehof. 
</p><p><b>Fodbold:</b> Millwall i den næstbedste engelske række har fyret manager Ian 
Holloway. Han afløses af træneren Neil Harris, der med 125 mål er klubbens 
mest scorende gennem tiden. 
</p><p><b>Fodbold:</b> Medieprisen, der uddeles af Danske Sportsjournalister, er i 
dag blevet overrakt til Hobros Superligahold. »På en charmerende og 
troværdig og ikke mindst modig måde har Hobro fortalt deres lille 
eventyrhistorie fra fodboldens verden uden at gå på kompromis med hverken 
integritet eller egne værdier«, sagde foreningens formand, Andreas Kraul, i 
begrundelsen. 
</p><p><b>Håndbold:</b> Olafur Stefanson har fået en aftale med KIF Kolding 
København, der har tilknyttet den 41-årige islænding for resten af sæsonen, 
så han indgår i truppen, der på lørdag spiller den første ottendedelsfinale 
i Champions League på udebane mod Zagreb. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/Islanders_Maple_Lea_919559w.jpg" alt="" border="0"/><span class="caption"><span class="f-img-caption">Sejrsmålet. 
</span>I den forlængede spilletid sikrede John Tavares (th.) yderligere et point til New York Islanders.</span></span></p><p><b>Ishockey:</b> Frans Nielsen reducerede til 2-3 med 10 minutter tilbage, da 
New York Islanders leverede et fornemt comeback og vandt 4-3 i den 
forlængede spilletid over Toronto Maple Leafs. Sejrsmålet scorede 
NHL-topscoreren John Tavares, der er født i Toronto og havde sine canadiske 
forældre på tribunen. Jannik Hansen lavede en assist for Vancouver Canucks, 
der vandt 2-1 over Anaheim Ducks med Frederik Andersen på mål. 
</p><p class=" bl-elem"><b class="ext-link">Fodbold:</b> Manchester United blev sendt ud af FA Cuppen af en spiller, 
som Louis van Gaal ikke kunne bruge, da Danny Welbeck blev <a href="http://politiken.dk/sport/fodbold/ECE2580492/welbeck-og-arsenal-sender-united-ud-af-fa-cuppen/">matchvinder 
i Arsenals 2-1-sejr på Old Trafford</a>. »Det er, hvad der sker i 
fodbold. Det var også en overraskelse, at Wenger havde ham med i 
startopstillingen på den position. Det sker ofte, at spillere scorer mod de 
klubber, de tidligere har spillet for, fordi de er ekstra motiverede«, 
svarede en irriteret Louis van Gaal, der solgte Welbeck til Arsenal for 16 
millioner pund. 
</p>	
</div>
</div></body></html>
