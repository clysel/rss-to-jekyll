---
layout:     post
title: 	    "Raketfirma skal undersøge livsfarlige airbags"
post_author:	    Christian Østergaard
post_date:	    Fri, 27 Feb 2015 15:29:10 +0000
post_site:	    ing.dk 
post_link:	    http://ing.dk/artikel/raketfirma-skal-undersoege-livsfarlige-airbags-174446
---
<html><body><div><section class="body"><p>Specialister fra det amerikanske raketfirma Orbital ATK skal nu undersøge de airbag-systemer fra det japanske selskab Takata, som har såret og dræbt bilister i biler fra ti forskellige fabrikanter. Det skriver blandt andre <a href="http://www.autonews.com/article/20150226/OEM11/150229887/automakers-choose-aerospace-firm-to-run-takata-airbag-tests">Automotive News</a>.</p>
			<p>Orbital ATK beskæftiger sig med raketmotorer til blandt andet missil- fly- og rumindustrien, og når valget er faldet på raketfirmaet, kan det hænge sammen med, at drivmidlet i Takatas airbags er ammoniumnitrat, som ud over airbag-gaspatroner bl.a. anvendes som ingrediens i raketbrændstof og sprængstof.</p>
			<p>I de stærkt kritiserede ulykker er patronerne i airbagen blevet udløst med for stor kraft og har slynget metalsplinter ud på føreren og passagererne i bilen. I flere tilfælde har det dræbt personer i bilen.</p>
			
			<p>Takata er ifølge <a href="http://www.autonews.com/article/20150226/OEM11/150229887/automakers-choose-aerospace-firm-to-run-takata-airbag-tests">Automotive News</a>’ oplysninger den eneste airbagproducent, der bruger ammoniumnitrat som drivmiddel. Selskabet har brugt det som sit primære airbag-drivmiddel siden 1999.</p>
			<p>Kritikere, heriblandt tidligere ansatte i Takata, peger på, at ammoniumnitrat kan nedbrydes og derfor antændes og udløse mere energi end det er tiltænkt. Det er især tilfældet når stoffet udsættes for fugt og temperatursvingninger.</p>
			
			<p>De berørte airbags er installeret i biler fra BMW, Chrysler, Ford, General Motors, Honda, Mazda, Mitsubishi, Nissan, Subaru og Toyota, som derfor er blevet tilbagekaldt. Det drejer sig om omkring 14,3 mio. biler fra de ti fabrikanter.</p>
			<p>Problemet bliver taget aldeles alvorligt i USA, hvor omkring fem dødsfald kan kobles til de defekte airbag-patroner. Tidligere på ugen <a href="http://www.nhtsa.gov/About+NHTSA/Press+Releases/2015/takata-ordered-to-preserve-defective-air-bag-inflators">beordrede</a> det amerikanske sikkerhedsagentur for vejtrafik, NHTSA, de amerikanske bilfabrikanter til at gemme de defekte gaspatroner fra de tilbagekaldte biler. Gaspatronerne skal ifølge NHTSA kunne stilles til rådighed for såvel agenturets egne undersøgelser som civile søgsmål.</p>
		</section></div></body></html>
