---
layout:     post
title: 	    "Ny bog sætter spørgsmålstegn ved årsag til 30 år gammel dødsbrand"
post_author:	    
post_date:	    Fri, 17 Apr 2015 06:31:29 +0200
post_site:	    politiken.dk 
post_link:	    http://politiken.dk/udland/ECE2630829/ny-bog-saetter-spoergsmaalstegn-ved-aarsag-til-30-aar-gammel-doedsbrand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg ville give min mor ro og en afslutning, men jeg endte med at give hende 
det præcis modsatte.
</p>
<p class="sender">
Martin Fletcher, forfatter 
</p>
</blockquote>
</div><p>
Der var tale om en ulykke, da en en voldsom brand omdannede en tribune til en 
dødsfælde og tog livet af 56 fodboldfans og sårede hundredevis i Bradford, 
England. 
</p><p>
Sådan har den officielle forklaring lydt i 30 år, men nu antyder en bog, der 
bliver udgivet i dag, at det ikke var tilfældet. 
</p><p>
Bogen 'Fiftysix - the story of the Bradford fire' er skrevet af Martin 
Fletcher, der mistede sin 11-årige bror, sin far, sin onkel og sin bedstefar 
under branden 11. maj i 1985. Fletcher var dengang 12 år gammel og mærkede 
også selv varmen fra flammerne, men nåede at undslippe, og nu vil han ikke 
længere »leve med myten«, skriver han. 
</p><p>
Ifølge The Guardian har Fletcher brugt de seneste 15 år på at efterforske, 
hvad der egentlig skete den dag i maj, og resultatet af hans efterforskning 
er bemærkelsesværdigt. 
</p><p>
I bogen afslører han, at der i årene inden dødsbranden var rapporteringer om 
mindst otte andre brande på ejendomme, som enten var ejet af eller havde 
forbindelse til fodboldklubben Bradford Citys daværende ejer, Stafford 
Heginbotham. Og de mange brande havde resulteret i udbetaling af store 
forsikringssummer svarende til 27 millioner pund eller 270 millioner kroner. 
</p><p>
Fletcher kommer angiveligt ikke med direkte beskyldninger i bogen, men stiller 
i stedet spørgsmålet: Kan nogen mand virkelig være så uheldig, som 
Heginbotham har været? Og så undrer han sig over, at branden aldrig 
efterfølgende blev efterforsket som en kriminalsag. 
</p><h3>
Konklusioner, han ikke troede mulige 
</h3><p>
For at få de nye oplysninger frem har Martin Fletcher gennemgået alle Stafford 
Heginbothams forretninger. Han har i arkiver fundet frem til omtaler af 
brande i lokalaviser gennem de foregående 20 år. Og han har gennemgået og 
transkriberet alt, hvad der blev sagt under den efterfølgende 
efterforskning. 
</p><p>
»Jo dybere jeg gravede, jo flere konklusioner fandt jeg, som jeg aldrig havde 
troet var mulige«, siger han til The Guardian, der i flere artikler 
beskriver sagen. 
</p><div class="art-fakta article-box">
<h4 class="">
Branden i Bradford</h4>
<div class="fakta-body" data-buildingblock="embedded_factboxlink">
<p>
Under en kamp udbrød der 11. maj 1985 brand på tribunen på Bradford City FC's 
hjemmebane, Valley Parade Stadion.
</p><p>
I løbet af få minutter var hele tribunen, der var bygget af træ, omspændt af 
flammer. 
</p><p class=" bl-elem">
56 mistede livet og branden førte til nye regler for engelske
</p>
</div>
</div><p>
Udfra sin research kan Fletcher også fortælle, at katastrofen på 
fodboldstadionet skete på et tidspunkt, hvor Heginbotham var presset 
økonomisk. Han havde problemer med at udbetale løn til de ansatte, og 
fodboldklubben stod foran en oprykning, der krævede en renovering af 
stadion, hvilket Heginbotham angiveligt var blevet klar over kun to dage 
inden branden. </p><p>
De nye oplysninger kom aldrig frem under den oprindelige efterforskning, der 
tre uger efter branden konkluderede, at flammerne var antændt af en 
tændstik, en cigaret eller pibe. Man mente, at den var gledet ned under 
gulvbrædderne til en bunke af affald, der over en årrække havde samlet sig 
under tribunegulvet. 
</p><p>
Heginbotham døde som 61-årig i 1995, og er aldrig blevet sigtet eller på anden 
måde været under anklage i forbindelse med branden. 
</p><h3>
Ville give sin mor ro 
</h3><p>
Ifølge The Guardian var det en samtale med hans mor, der fik Martin Fletcher 
til at blive ved med at grave i sagen. Moren var overbevist om, at branden 
ikke opstod ved et ulykkeligt tilfælde, og det fortalte hun sin søn, da de 
på niårsdagen for branden var til en mindehøjtidelighed. 
</p><p>
»Jeg har aldrig troet på, det var en ulykke, og det kommer jeg heller aldrig 
til. Jeg tror ikke, at Staffords intention var, at folk skulle dø. Men det 
gjorde de. Kun fordi han vendte tilbage til den løsning, han kendte til, og 
som han vidste kunne få ham ud af problemer«, sagde moren dengang ifølge The 
Guardian. 
</p><p>
Seks år senere gik Martin Fletcher igang. Han droppede sit arbejde for at 
kunne hellige sig til efterforskningen på fuld tid og havde mareridt om 
branden, som kom til at fylde hele hans liv. 
</p><p>
»Jeg ville give min mor ro og en afslutning, men jeg endte med at give hende 
det præcis modsatte«, siger han. 
</p><p>
»Alt, hvad jeg har fundet ud af, var tilgængeligt på offentlige optagelser 
allerede i 1985 og skulle være blevet afdækket, da jeg stadig var teenager 
hvis ikke før. Jeg burde ikke sidde her som 42-årig og fortælle, hvad der 
har været offentligt tilgængeligt i 30 år«. 
</p><p>
Oliver Popplewell, der dengang stod for undersøgelsen af branden, har ifølge 
The Guardian forsvaret sit arbejde og siger, at alle spekulationer om 
ildpåsættelse er bizarre. Alligevel opfordrer han i dag politiet til at 
gennemgå de øvrige brande, som Fletcher beskriver i sin bog. 
</p><p class=" bl-elem">
»Jeg tror ikke, det kommer til at påvirke vores afgørelse, men det er vigtigt 
for offentligheden, at politiet gennemgår de andre brande og ser, om der er 
noget ildevarslende«, siger Oliver Popplewell. 
</p>	
</div>

</div></body></html>
