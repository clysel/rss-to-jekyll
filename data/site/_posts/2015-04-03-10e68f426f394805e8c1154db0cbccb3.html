---
layout:     post
title: 	    "Israel: Iran skal anerkende vores ret til at eksistere"
post_author:	    
post_date:	    Fri, 03 Apr 2015 17:23:07 +0200
post_site:	    politiken.dk 
post_link:	    http://politiken.dk/udland/ECE2615865/israel-iran-skal-anerkende-vores-ret-til-at-eksistere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når den endelige atomaftale med Iran skal hamres på plads inden udgangen af 
juni, skal den indeholde forsikringer fra iransk side om Israels ret til at 
eksistere.
</p><p>
Det siger den israelske premierminister, Benjamin Netanyahu, efter at have 
drøftet den rammeaftale, der blev indgået i Lausanne i går aftes, med sit 
sikkerhedskabinet.
</p><p>
Netanyahu betegner aftalen som dårlig og understreger, at der er andre 
muligheder end at indgå en dårlig aftale eller gå i krig.
</p><p>
»Der er et tredje alternativ. At vi står fast og øger presset på Iran, indtil 
vi opnår en god aftale«, lyder det i en udtalelse fra det israelske 
premierministerkontor.
</p><p>
»Israel kræver, at en endelig aftale med Iran indeholder en klar og utvetydig 
iransk anerkendelse af Israels ret til at eksistere«.
</p><h3>
»Aftalen vil udgøre en alvorlig fare for regionen og for verden«
</h3><p>
Israel kaldte tidligere rammeaftalen en »historisk fejltagelse« og 
betegner den som en trussel mod landets overlevelse.
</p><p>
Netanyahu tilføjer efter mødet med ministre og højtstående embedsmænd i 
sikkerhedskabinettet, at et enigt kabinet på det kraftigste modsætter sig 
aftalen.
</p><p>
»Aftalen vil udgøre en alvorlig fare for regionen og for verden, og den truer 
staten Israels eksistens«, siger han.
</p><p>
Premierministeren kritiserer også, at aftalen med Iran betyder, at en lang 
række sanktioner mod landet vil blive ophævet.
</p><p>
»Det sker lige på et tidspunkt, hvor Iran optrapper sin aggression og terror i 
regionen og ud over den«, siger Netanyahu.
</p><p>
»Sådan en aftale baner vej for Iran til en bombe. Og den kan udløse et 
atomvåbenkapløb i Mellemøsten, som i høj grad vil øge risikoen for en 
frygtelig krig«, advarer han.
</p><p class=" bl-elem">
Også inden indgåelsen af aftalen torsdag lød der skarp kritik fra Israel.
</p>	
</div>

</div></body></html>
