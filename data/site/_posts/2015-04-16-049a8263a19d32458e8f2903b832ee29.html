---
layout:     post
title: 	    "DR3-program om (selv)væmmelsens synsvinkel er svært seværdigt"
post_author:	    
post_date:	    Thu, 16 Apr 2015 21:02:08 +0200
post_site:	    politiken.dk 
post_link:	    http://politiken.dk/kultur/filmogtv/tvanmeldelser/ECE2630498/dr3-program-om-selvvaemmelsens-synsvinkel-er-svaert-sevaerdigt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kan I huske Jonas Åkerlunds musikvideo til Prodigys ’Smack My Bitch Up’? Hele 
videoen er filmet fra hovedpersonens synsvinkel. Vi ser kun hænderne, der 
griber om sprutflasken og rager på damernes lår og slår ud efter mænd i 
baren. Vi ser, hvordan de tilbage i lejligheden holder om en laber dames 
silikonebryster og knepper løs. Og først til sidst ser vi så hovedpersonen i 
spejlet: Det (altså ’vi’) er ikke en bøvet mand, som man havde forestillet 
sig, men en blond kvinde – chok! 
</p><div class="art-fakta article-box">
<h4 class="">
TV-anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
POV 
</p><p>
Tv-dokumentarserie. DR 3 - Ons. 21.30
</p><p class=" bl-elem">
Redaktør: Henrik Bjerring. Danmark, 2015
</p>
</div>
</div><p>
Det provokerende og sensationelle greb har ivrigt eksperimenterende DR 3 nu 
omformet til et vildt og interessant forsøg på empativækkende (eller 
identifikationsoverskridende?) dokumentarisme. I serien ’POV’ (’Point Of 
View’) har tilrettelæggerne udstyret en gruppe anonymiserede danskere, der 
lever lidt usædvanlige og måske endda tabubelagte hverdagsliv, med et lille 
fiskeøjet GoPro-kamera i en snor om halsen. </p><p>
Og så bliver de altså i hver sin udsendelse, filmet over en god rum tid, 
selvdokumenterende jegfortællere, der videregiver deres erfaringer fra egen 
synsvinkel – bogstaveligt talt. 
</p><h3>
Sprøjteorgasme og ostemad 
</h3><p>
Vi møder blandt andet en hash- og alkoholmisbruger, en dødssyg mand på 
hospice, en overspiser og en transperson. Og vi følger i første afsnit 
Viktor i hans daglige trummerum. Vi ser ham køre rundt i sin varevogn og 
høre bilradio. Og så ser vi ham tage ind på bordellet, hvor han arbejder, og 
give en kvindelig kunde en sprøjteorgasme (»lidt oliemassage og sprøjt«, som 
han kalder bestillingen). 
</p><p>
Så tager han sig bagefter en ostemad og hygger rundt, laver en pande dejlige 
frikadeller til kæresten. Bum, bum, sexarbejderlivet går sin vante gang. 
Viktor har intet problem med det liv, han lever. Det er måske bare det, han 
og udsendelsen prøver at fortælle. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2625195/mord-uden-graenser-ville-alt-og-gjorde-derfor-absolut-intet/">'Mord uden grænser' ville alt 
og gjorde derfor absolut intet</a></p><p>
I andet afsnit portrætteres en alkoholiseret 36-årig kvinde, der ikke har set 
sin 13-årige datter i et halvt år. Hun elsker at feste, men også at feste 
alene og hele tiden og alt for meget og alt for ufestligt: Vi ser hende 
vælte rundt derhjemme i sin rodede lejlighed, drikke, synge, læse gamle 
dagbøger og breve højt og græde forvirret over sin halvt fortrængte barndom. 
</p><p>
Vi ser hende tage en taxa hen til sin far for at låne penge til at tage taxaen 
videre hen til Staden for at købe en joint. For hun gider sgu ikke gå. Vi 
ser hende ringe rundt til afvisende venner og elskere på sin smadrede iPhone 
og stikke ned i kiosken efter sine obligatoriske to kvarte flasker Hot 
n’Sweet – som en afhængighedsbenægtende ryger, der køber en enkelt cigaret 
ad gangen igen og igen og igen. Alt imens snakker hun løs til ære for os, 
seerne. 
</p><h3>
Jeg er så klam, jeg er så klam 
</h3><p>
Det stærkeste og hårdeste program er fortællingen om den psykisk sårbare 
overspiser Tina, der har angst, vejer 167 kilo og dagligt køber seks trøfler 
som formiddagssnack i Føtex. Hun står op om natten i sin beskyttede 
lejlighed for at spise løs af sine syv pakker Budget pladechokolade. 
</p><p>
De skal dulme sorg og selvhad og angsten for, at nogen slipper ind gennem de 
aflåste vinduer eller gennem hoveddøren, som hun hver aften sætter en stol 
foran. Hun hører Nana Mouskori på repeat og elsker Nissebanden, fordi »først 
går det godt, så går det skidt, så går det godt igen«. 
</p><div class="art-quote article-box">
<p class="quote"/>
<blockquote>
<p class="quote-txt">
Vi får akkurat så meget af hovedpersonernes kroppe at se - af den 
prostitueredes pik under intimbarbering, af tvangsspiserens opsvulmede 
hænder og betændelse på armen - at vi ikke glemmer eller bliver ligeglade 
med deres krop og ydre
</p>
</blockquote>
</div><p>
»Jeg er så klam, jeg er så klam, jeg er så klam«, messer hun, mens hun 
stopfodrer kroppen med chokolade. </p><p>
’POV’s slogan lyder: ’Du ser os ikke. Du lever vores liv’. Det er ikke helt 
sandt, men det er halvt sandt. Radio har eksempelvis evnen til at gøre os 
mere fordomsfri, til at lede vores opmærksomhed væk fra den fysiske 
fascination over/væmmelse ved den person, der fortæller sin historie. Men i 
’POV’ glemmer vi ikke at glo. 
</p><p>
Vi får akkurat så meget af hovedpersonernes kroppe at se – af den 
prostitueredes pik under intimbarbering, af tvangsspiserens opsvulmede 
hænder og betændelse på armen – at vi ikke glemmer eller bliver ligeglade 
med deres krop og ydre. Man bliver snarere halvt besat af at se resten af de 
kroppe i fantasien, netop fordi man ikke ser det hele på kamera: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2615028/pikspilleri-i-poul-kjaerholm-moebler-jonatan-spang-planker-seinfeld-med-held/">Pikspilleri i Poul 
Kjærholm-møbler: Jonatan Spang planker 'Seinfeld' med held</a></p><p>
Eksempelvis overspiseren Tina bliver objekt for en ekstra grad af både 
fascination og væmmelse: Når hun sukkende gnøffer fjerde trøffel i sig eller 
kradser sin håndflade til blods med en nøgle, er det nærmest umuligt at se 
på. Og så vil man for alt i verden ikke leve det liv, ikke være i den krop, 
ikke befinde sig i den sindstilstand og situation. 
</p><p>
Det er den ene sandhed. 
</p><h3>
Fylder en med konflikt 
</h3><p>
Den anden sandhed er, at man via ’POV’s dokumentationsgreb faktisk kommer 
nærmere de portrætterede. Man får en lille del af deres kropslige erfaring 
lidt tættere på kroppen, end hvis nogen havde filmet deres hverdag udefra. 
</p><div class="art-quote article-box">
<p class="quote"/>
<blockquote>
<p class="quote-txt">
Næste dag til brunch kan jeg pludselig ikke få maden ned, kan ikke adskille 
lystfølelsen af at hyggespise mig mæt fra billedet af det selvdestruktive 
trøstespiseri, som Tina har dokumenteret og trukket mig ind i
</p>
</blockquote>
</div><p>
Og dermed opstår der også en anden slags kropslig identifikation. Fire-fem 
timer efter at jeg på min computer har set vores kvindelige misbruger gå ned 
i sin lokale kiosk efter sine to flasker Hot n’Sweet, er jeg selv på vej ind 
i en kiosk efter fredag fyraftensøl. Og da jeg og et par venner har drukket 
dem efter nogle timer, vender jeg tilbage til samme kiosk. </p><p>
Og så ser jeg pludselig mig selv udefra, jeg ser mine arme fra mit eget ’POV’ 
trække øl ud af køleskabet – igen – hilse på og betale kioskmanden endnu en 
gang. Det er en snip af alkoholikerens mønster, en pludselig identifikation 
med dette endeløse rend efter mere beruselse. Og næste dag til brunch kan 
jeg pludselig ikke få maden ned, kan ikke adskille lystfølelsen af at 
hyggespise mig mæt fra billedet af det selvdestruktive trøstespiseri, som 
Tina har dokumenteret og trukket mig ind i. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2612586/reportage-serie-er-ganske-interessant-thrash-fjernsyn-men-det-lugter-faelt/">Reportage-serie er ganske 
interessant thrash-fjernsyn, men det lugter fælt</a></p><p>
Og er det så en ærlig afspejling af min faktiske reaktion på karaktererne i 
’POV’? Har synsvinklen grundlæggende fået mig til at væmmes over de 
mennesker, jeg også er kommet så tæt på? Giver selve identifikationen mig 
kvalme og lyst til at tænke dem som noget radikalt anderledes end mig selv? 
</p><p class=" bl-elem">
Det er måske den halve sandhed. Den anden halve sandhed er, at min krop helt 
af sig selv identificerer det faktum, at vi alle indeholder en snert af de 
udfordringer, som andre af os bakser særlig meget med. Det er længe siden, 
at tv har fyldt mig med så meget konflikt. Det gør i sig selv det væmmelige 
og rørende seværdigt. 
</p>	
</div>

</div></body></html>
