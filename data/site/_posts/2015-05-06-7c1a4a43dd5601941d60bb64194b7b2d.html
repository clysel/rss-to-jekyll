---
layout:     post
title: 	    "EU-domstol skal vurdere: Må man linke til uautoriseret materiale?"
post_author:	    Adam Fribo
post_date:	    Wed, 06 May 2015 14:10:38 +0000
post_site:	    www.version2.dk 
post_link:	    http://www.version2.dk/artikel/eu-domstol-skal-vurdere-maa-man-linke-til-uautoriseret-materiale-173643?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>EU-domstolen skal tage stilling til, om man bryder loven ved at linke til uautoriserede versioner af ophavsretsbeskyttet materiale.</p>

<p>Det skriver <a href="https://www.techdirt.com/articles/20150417/06060530693/european-court-to-explore-if-linking-to-infringing-material-is-infringing.shtml">Techdirt</a>.</p>

<p>Kort fortalt handler sagen om, at en hollandsk blogger har linket til nogle billeder fra magasinet Playboy, inden de blev publiceret officielt. Forlaget Sanoma, der udgiver Playboy i blandt andet Holland, lagde sag an mod bloggeren, og en dommer vurderede da også, at selve linket ikke var i strid med ophavsretten, men at det stadigvæk var ulovligt at facilitere adgang til billederne.</p>



<p>Bloggeren blev siden frikendt i en appel, da dommeren her vurderede, at hensyn til ytringsfriheden vejede tungere end de lovkrænkelser, der lå i bloggerens link.</p>

<p>Den afgørelse har Sanoma så igen appelleret, og nu er sagen altså nået hele vejen til EU.</p>

<p>EU skal altså tage principielt stilling til, om det er ulovligt at linke til uautoriserede versioner af materiale, der er beskyttet af ophavsretten – og om det betyder noget, om personen, der linker, er klar over, at materialet er uautoriseret.</p>
  </section>

      </div></body></html>
