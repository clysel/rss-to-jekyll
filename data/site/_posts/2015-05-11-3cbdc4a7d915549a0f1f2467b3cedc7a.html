---
layout:     post
title: 	    "Hverdag i Libyen med voldtægt og mishandling "
post_author:	    
post_date:	    Mon, 11 May 2015 06:51:45 +0200
post_site:	    politiken.dk 
post_link:	    http://politiken.dk/udland/ECE2663921/hverdag-i-libyen-med-voldtaegt-og-mishandling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er drømmen om et bedre liv – eller bare et liv – der bliver til et 
mareridt, man ikke kan slippe væk fra. Det er, hvad der sker – nu, mens du 
læser denne artikel – for tusinder og atter tusinder af flygtninge i Libyen. 
</p><p>
Hvor galt det står til, og hvor omfattende mishandlingen af de titusinder af 
flygtninge og immigranter, der er fanget i Libyen, er, viser Amnesty 
International i en ny rapport, der bliver offentliggjort i dag. 
</p><p>
Rapporten, der har titlen ’Libya Is Full of Cruelty’, er baseret på 70 
interviews gennemført i løbet af foråret med flygtninge fra Libyen. 
</p><p>
Rapporten understreger, at mange af flygtningene ikke har noget alternativ til 
at forsøge at komme til Europa – hvor dødsensfarlig turen end er. Smuglerne 
holder flygtningene fanget i forladte bygninger i uge- eller månedsvis og 
driver dem derefter i store flokke ud på bådene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2653840/bortfoert-mishandlet-naer-draebt-men-haabet-om-vaerdighed-lever/">Bortført, mishandlet, nær 
dræbt, men håbet om værdighed lever</a></p><p>
»De behandlede os som dyr. De var ligeglade med, at der var kvinder og børn 
blandt os. De tvang os til at gå om bord på båden meget hurtigt – der var 
ikke plads nok, så vi var nødt til at sidde på hug«, siger Amjad, en 19-årig 
flygtning fra Syrien. 
</p><p>
»Når man først er der, kan man ikke skifte mening. Smuglerne er bevæbnet. En 
forsøgte at gå, men han blev slået, og de truede med at slå ham ihjel«, 
siger et syrisk flygtningepar til Amnesty. 
</p><h3>
Solgt og slået 
</h3><p>
Også inden afsejlingen har flygtningene været frygtelige ting igennem. Ofte 
bliver de solgt til andre kriminelle grupper undervejs mod kysten og holdt 
fanget for at afpresse familierne. 
</p><p>
»Jeg kom til Sabha fra Niger en lørdag, men før jeg vidste af det, havde 
smuglerne givet mig videre til nogle andre«, siger en mand fra Gambia til 
Amnesty. 
</p><div class="art-quote article-box">
<p class="quote"/>
<blockquote>
<p class="quote-txt">
Når man først er der, kan man ikke skifte mening. Smuglerne er bevæbnet. En 
forsøgte at gå, men han blev slået, og de truede med at slå ham ihjel
</p>
<p class="sender">
Syrisk flygtningepar, til Amnesty 
</p>
</blockquote>
</div><p>
»De gav os kun mad en gang om dagen, og nogle dage fik vi slet ikke noget. 
Hver dag kom vagterne og slog os og sagde, at vi skulle ringe til vores 
familier og bede dem betale løsepenge. Jeg blev holdt fanget i fire 
måneder«, fortæller han.</p><p>
Ifølge Amnesty svinger kravene på løsepenge meget – fra omkring 200 dollars 
til 8.000 dollars (mellem ca. 1.330 og 53.200 kroner). De, der ikke kan 
skaffe pengene, bliver holdt som fanger eller tvunget til at arbejde uden 
løn – og meget ofte slået eller direkte tortureret for at øge presset. 
</p><p>
»I ørkenen tvang og torturerede libyske mænd os – de slog os med sværd, 
pistoler, sten, kalasjnikover. De slog os hver dag. De brækkede min finger, 
en ven fik en brækket arm. Vi kunne ikke flygte. Min ven Mohammed forsøgte 
at flygte og blev skudt og dræbt«, siger Mohamed, en flygtning fra Somalia. 
</p><p>
Han blev holdt som fange i en måned, indtil hans onkel i Holland betalte 
løsepengene for ham. 
</p><h3>
Kristne forfølges 
</h3><p>
Mest sårbare er kvinderne, der ofte udnyttes seksuelt. Flere vidner fortæller 
i rapporten Amnesty om voldtægter – og i mindst et tilfælde en 
gruppevoldtægt. 
</p><p>
»De tog os til et sted i ørkenen og bandt min mands hænder og ben til en stang 
og voldtog mig for øjnene af ham. Der var elleve mænd i alt«, fortæller en 
kvinde fra Nigeria, der flygtede fra Libyen i 2014. 
</p><p><b class="ext-link">HERBERT PUNDIK </b><a class="embeddedlink" href="http://politiken.dk/debat/profiler/pundik/ECE2656473/herbert-pundik-kun-investeringer-kan-stoppe-flygtningestroem/">Kun investeringer kan stoppe 
flygtningestrøm</a></p><p>
En anden særlig sårbar grupper er ikkemuslimer, herunder kristne. I de senere 
måneder har der været rapporter om flere massehenrettelser af kristne i de 
området, som islamiske ekstremister kontrollerer, men også mere generelt 
bliver kristne flygtninge udsat for vold. 
</p><p>
»De kalder os slaver. Jeg er kristen, og derfor kommer mændene altid til vores 
hus og angriber os«, siger Charles, en 30-årig kristen mand fra Nigeria. 
</p><p>
»I oktober 2014 blev jeg kidnappet af fire mænd. De kom i deres bil. De 
kidnappede mig, fordi de så, at jeg bar en bibel«. 
</p><h4>
Bliver bestjålet 
</h4><p>
Det er ikke kun hos menneskesmuglerne, at flygtningene risikerer mishandling. 
Også i de officielle opsamlingslejre for immigranter – herunder dem, der 
bliver fundet af kystvagten på vej til Europa – er forholdene forfærdelige. 
</p><p>
»De plejede at slå os med jernrør på bagsiden af lårene – de slog selv de 
gravide kvinder«, beretter en kvinde fra Nigeria, der, selv tre måneder 
efter at hun slap fri, havde synlige tegn på tortur. 
</p><p>
»En af de gravide kvinder døde der. De slog hende på maven – hun var syv-otte 
måneder henne, og hun døde«. 
</p><p><b class="ext-link">STATISTIK </b><a class="embeddedlink" href="http://politiken.dk/udland/ECE2653847/statistik-baadfolket-stammer-fra-blot-7-lande/">Bådfolket stammer fra blot 7 lande </a></p><p>
Andre beretter om at være blevet tvunget til at tage tøjet af og sidde i 
solen. 
</p><p>
Ud over den fysiske mishandling og tortur er stort set alle de flygtninge, som 
Amnesty talte med, blevet berøvet og frastjålet deres værdigenstande. 
</p><p>
Amnesty opfordrer i lyset af de systematiske mishandlinger og krænkelser af 
menneskerettighederne nabolandene Egypten og Tunesien til at åbne deres 
grænser. 
</p><p class=" bl-elem">
Organisationen er også bekymret for, om EU’s nye plan om at ødelægge 
menneskesmuglernes både, inden de kan bruges til at forsøge at krydse 
Middelhavet, reelt vil betyde, at tusinder af flygtninge bliver fanget i 
Libyen. 
</p>	
</div>

</div></body></html>
