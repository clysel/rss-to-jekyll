---
layout:     post
title: 	    "Slagteren fra North Carolina skabte rædsel"
post_author:	    
post_date:	    Mon, 30 Mar 2015 18:44:35 +0200
post_site:	    politiken.dk 
post_link:	    http://politiken.dk/viden/ECE2610467/slagteren-fra-north-carolina-skabte-raedsel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er lykkedes et hold amerikanske palæontologer fra North Carolina State 
University ud fra fossile skeletrester at rekonstruere kraniet, rygsøjlen og 
forlemmer fra et kødædende monster, som skabte død og ødelæggelse for cirka 
231 millioner år siden. 
</p><p>
De forstenede skeletrester, som blev i fundet i Pekin-formationen i North 
Carolina, stammer fra en forfader til krokodillerne, Carnufex carolinensis , 
som modsat de nulevende krokodiller trampede rundt på bagbenene og var 
udstyret med de korte arme, som vi kender fra T. Rex, der regerede i en 
senere periode. 
</p><p><b class="ext-link">GÅDEN ER LØST </b><a class="embeddedlink" href="http://politiken.dk/viden/ECE2609746/gaaden-er-loest-krystaller-hjaelper-kamaeleonen-til-farveskift/">Krystaller hjælper 
kamæleonen til farveskift</a></p><p>
Med et kranium, der målte mere end en halv meter, og en længde på knap tre 
meter, er det sandsynligt, at den var et rovdyr øverst i den kødædende 
fødekæde. Derfor har den også fået øgenavnet ’The Carolina Butcher’. 
</p><p>
Den grønne slagter levede i begyndelsen af den sene Trias tid, og det vil sige 
før, at dinosaurerne for alvor kom på banen. 
</p><p>
Bæstet har levet i et vådt, varmt og ækvatorialt klima i en periode, hvor 
superkontinentet Pangea for alvor var på vej at bryde op i mindre enheder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2609331/verdens-hvide-poler-lider-i-varmen/">Verdens hvide poler lider i 
varmen</a></p><p class=" bl-elem">
Fundet og rekonstruktionen af Carnufex carolinensis kan blive en brik til at 
forstå, hvordan forfædre til krokodiller og kødædende dinosaurer udviklede 
sig og overlevede frem til i dag i form af krokodiller og fugle. 
</p>	
</div>

</div></body></html>
