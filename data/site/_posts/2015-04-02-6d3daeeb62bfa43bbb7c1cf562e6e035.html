---
layout:     post
title: 	    "Tidligere hjemløs: »Så sidder man lige pludselig der, helt alene«"
post_author:	    
post_date:	    Thu, 02 Apr 2015 13:43:13 +0200
post_site:	    politiken.dk 
post_link:	    http://politiken.dk/indland/ECE2614593/tidligere-hjemloes-saa-sidder-man-lige-pludselig-der-helt-alene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Han havde købt en sovesofa, så han havde et sted at sove første nat i 
lejligheden. 
</p><p>
Ellers var der meget tomt. Der var nye lyde, og han havde for resten heller 
ingen dyne. 
</p><p>
Han glemmer faktisk at fortælle det med dynen, for efter 10 år, hvor han boede 
rundt omkring, havde han vænnet sig til at sove uden dyne og med tøjet på. 
</p><p>
Hos en ven eller hos nogen, han havde mødt tilfældigt på en bar, og som var 
venlige at tilbyde ham deres sofa for en nat. 
</p><h3>
Korte perioder med værelser
</h3><p>
Der var også korte perioder med lejligheder eller værelser, men sjældent med 
hjælp til at få hverdagen til at hænge sammen, hvorfor han altid endte på en 
sofa igen. 
</p><p>
Overgangen mellem at være hjemløs og så at få et hjem, er svær, forklarer Rene 
Petersen, som i dag er 29 år. 
</p><p>
»Så sidder man lige pludselig der, helt alene«. 
</p><p>
Og at det er svært, fortæller også en ny undersøgelse fra Kofoeds Skole. Her 
har man særlige ungdomsboliger for unge hjemløse med psykiske eller sociale 
problemer. 
</p><p><b class="ext-link">SE TV-INDSLAG </b><a class="embeddedlink" href="http://politiken.dk/tv/danmark_tv/ECE2611921/hvordan-finder-man-et-hjem-efter-10-aar-som-hjemloes/">Hvordan finder man et hjem efter 10 
år som hjemløs?</a></p><p>
De unge bor typisk i boligerne et år, hvor der er pædagogisk støtte og 
mulighed for kontakt til jobcenteret med mere. 
</p><p>
Undersøgelsen bygger på data fra Danmarks Statistik om de knap 200 unge, som 
har boet i ungdomsboligerne fra 2005-2012, og resultatet er ikke 
opmuntrende. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke raketvidenskab. Vi ved, at en sammenhængende indsats er afgørende, 
og det er en opgave, kommunerne skal løfte
</p>
<p class="sender">
Jann Sjursen, formand for Rådet for Socialt Udsatte 
</p>
</blockquote>
</div><p>
Det umiddelbare problem, nemlig hjemløsheden, bliver ganske vist løst – langt 
de fleste har bolig, når de flytter fra Kofoeds Skole. De fleste er også i 
gang med en form for uddannelse, job eller praktik på det tidspunkt, de 
flytter.</p><h3>
Falder fra efter første år
</h3><p>
Men allerede efter det første år, begynder de at falde fra. Og så går det støt 
ned ad bakke på næsten alle parametre. 
</p><p>
20 procent får aldrig en uddannelse, hovedparten har grundskolen som den 
højeste fuldførte uddannelse, og halvdelen af de unge lever på kontanthjælp, 
uanset hvornår i den femårige undersøgelsesperiode man slår ned. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE2285383/hjemloese-migranter-moeder-kun-lukkede-doere/">Hjemløse migranter møder kun 
lukkede døre</a></p><p>
Leder af Kofoeds Skole Robert Olsen er ikke i tvivl om, hvorfor det går galt: 
</p><p>
»Der er ingen opfølgende indsats, det er tydeligt. Når folk kommer ud og får 
deres egen lejlighed, er de ude af øje og ude af sind i det sociale system. 
Men de sociale problemer flytter jo med«, siger Robert Olsen, som mener, at 
mange af de unge har potentiale til at få uddannelse eller job. 
</p><p>
Undersøgelsen dækker netop de år, hvor der var afsat en halv milliard kroner 
til en national hjemløsestrategi, som skulle udvikle nye metoder i det 
sociale arbejde og skabe færre hjemløse. Der er dog blevet flere, og især 
antallet af unge hjemløse er vokset. Ved seneste optælling i 2013 var der 
1.138 hjemløse mellem 18 og 24 år, næsten en fordobling siden 2009. 
</p><h3>
Et afgørende gult ringbind 
</h3><p>
Rene Petersen boede på børnepension, fra han var 11 år, på grund af problemer 
i barndomshjemmet. Han fik aldrig en afgangseksamen, og da han var 18 år, 
skulle han flytte fra sin ungdomshybel og over i en almindelig lejlighed. Nu 
var han nemlig voksen i det kommunale system og skulle klare sig selv. 
</p><p>
I årene efter rakkede han rundt mellem fem-seks kommuner. Boede på sofaer, på 
et krisecenter, en kort periode i en lejlighed og en kort periode i et 
kollegieværelse. 
</p><p>
Tre gange er han flyttet tilbage i Kofoeds Skoles Ungdomsboliger, fordi 
forsøget på at bo i egen lejlighed er gået galt. Rene Petersen kan uden at 
anstrenge sig remse de først syv gange op, hvor han er begyndt på en 
uddannelse, men er droppet ud. 
</p><p>
»Man bliver rodløs, når man har boet på en sofa«, konstaterer han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2281821/52-millioner-kroner-skal-hjaelpe-unge-hjemloese/">52 millioner kroner skal 
hjælpe unge hjemløse</a></p><p>
I hans nye lejlighed er lutter nye ting. Der er ingenting, som har fulgt ham. 
På nær det gule ringbind med hans sag helt fra det første opkald til 
døgnvagten. Det er hans billedalbum. 
</p><p>
Han kender da også alle det kommunale systems blindgyder, som da han ikke 
kunne få en lejlighed, fordi han ingen penge havde, men omvendt ikke kunne 
få kontanthjælp, fordi det krævede, at han havde en adresse. Eller da han 
ikke kunne blive skrevet op til at få en støtteperson, fordi kommunen ikke 
kunne finde ud af, hvilket distrikt han som hjemløs hørte til i. 
</p><p>
Denne gang tror han på det. Det første halve år har været svært, fordi han 
stod helt alene. Han havde ganske vist bedt om en hjemmevejleder, men der 
var et halvt års ventetid. 
</p><p>
»Ja, jeg ved ikke, om man kunne blive skrevet op, et halvt år før man skulle 
flytte, så der var en klar, når man havde brug for det«, funderer han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2462268/politiets-behandling-af-flaskesamlere-er-grotesk/">Politiets behandling af 
flaskesamlere er grotesk</a></p><p>
Og tiden er afgørende, mener formand for Rådet for Socialt Udsatte, Jann 
Sjursen. Han henviser til rådets seneste undersøgelse af hjemløse, hvor de 
netop gav udtryk for, at de ventede på hjælpen. Ligesom over halvdelen af de 
185 hjemløse deltagere fra 11 herberger i undersøgelsen svarer, at de ikke 
havde fået boligstøtte, sidste gang de havde en bolig, og det omfattede også 
hjemløse, som havde boet i en boform målrettet hjemløse. 
</p><p>
»Det er ikke raketvidenskab. Vi ved, at en sammenhængende indsats er 
afgørende, og det er en opgave, kommunerne skal løfte«, siger Jann Sjursen. 
</p><h3>
På tværs af forvaltninger 
</h3><p>
I Københavns Kommune anerkender socialborgmester Jesper Christensen (S), at 
overgangene er en udfordring, som kommunen arbejder på at gøre bedre. 
</p><p>
»Det er et langt sejt træk. Nu har fokus været på at få folk flyttet i bolig, 
men nu skal vi skridtet videre, så vi kommer tidligere ind med en en 
koordinerende indsats«, siger Jesper Christensen og henviser til et nyt 
projekt for hjemløse. 
</p><p>
Finansieret af satspuljemidler skal Københavns Kommune sammen med 10 andre 
kommuner hjælpe netop unge hjemløse med den svære overgang fra eksempelvis 
et herberg til en egen bolig, fortæller projektleder Louise Gielov. 
</p><p>
De unge får en fast sagsbehandler, som hjælper på tværs af forvaltninger, og 
som kun har 20 unge, vedkommende skal tage sig af. Mindst tre gange om året 
følges op med netværksmøder for den unge og alle andre, som er involveret i 
den unges sag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2477304/ondt-i-taenderne-og-i-den-sociale-ansvarlighed/">Ondt i tænderne og i den 
sociale ansvarlighed</a></p><p>
For Rene Petersen er det også et langt sejt træk, men han siger, at han nu er 
»inde i systemet«. Han er skrevet op til en to-værelses, og måske skal han i 
praktik. 
</p><p>
»Det er stadig underligt at gå ind i sin lejlighed, og jeg kan stadig tænke på 
det, som den tidligere lejers lejlighed i stedet for som mit hjem«, siger 
han og forklarer, at han kan nyde at have en gæst på besøg og bare sidde og 
spise lasagne. 
</p><p class=" bl-elem">
Han tæller dagene, hvor han har klaret det i lejligheden, og lige nu har han 
boet der »et år og 10 dage«, og nu har han vænnet sig til at tage tøjet af 
og kravle under dynen, når han skal sove. 
</p>	
</div>

</div></body></html>
