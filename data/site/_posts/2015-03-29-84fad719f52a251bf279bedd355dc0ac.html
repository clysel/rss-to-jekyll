---
layout:     post
title: 	    "Officielt: Bjarne Riis er fyret fra Tinkoff-Saxo"
post_author:	    
post_date:	    Sun, 29 Mar 2015 19:51:01 +0200
post_site:	    politiken.dk 
post_link:	    http://politiken.dk/sport/cykling/ECE2609289/officielt-bjarne-riis-er-fyret-fra-tinkoff-saxo/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med en håndfast udmelding her til aften fra ledelsen på det russiske 
professionelle cykelmandskab Tinkoff-Saxo kan det nu endegyldigt 
konstateres, at makkerskabet mellem holdets ejer milliardæren Oleg Tinkov og 
manden, han beskrev som verdens bedste sportsdirektør, den tidligere danske 
Tour de France-vinder Bjarne Riis er fortid. 
</p><p>
I den pressemeddelelse, som Tinkov bebudede i går via Twitter, slås det fast, 
at alle kontarkter indgået mellem virksomheden Tinkoff Sport A/S, der driver 
cykelholdet, og Bjarne Riis efter gensidig overenskomst er afsluttet med 
øjeblikkelig virkning. 
</p><p>
»Alle enkeltheder i denne aftale skal forblive hemmelige, og begge parter skal 
afholde sig fra at kommentere den yderligere«, hedder det i 
pressemeddelelsen fra Tinkoff-Saxo. 
</p><h3>
Ny ledelsesstruktur offentliggøres om kort tid 
</h3><p>
»I begyndelsen af den kommende uge vil Tinkoff-Saxo i en særskilt 
bekendtgørelse oplyse om den ny struktur i den gruppe, der står for den 
tekniske og præstationsmæssige styring«. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg vil gerne sige Bjarne en stor tak for mange års tæt samarbejde, med både 
store successer og udfordringer undervejs. Bjarne og jeg vil naturligvis 
fortsat holde kontakt, da vi ikke blot har været partnere, men også er 
blevet gode venner igennem de sidste otte sæsoner.
</p>
<p class="sender">
Lars Seier Christensen, Saxo Bank 
</p>
</blockquote>
</div><p/><p>
»Holdet ser frem til fortsat at have sine tilhængeres opbakning både ude på 
landevejene og på de sociale medieplatforme, og Tinkoff-Saxo vil gerne takke 
sine sponsorer Tinkoff Bank og Saxo Bank samt alle andre bidragydere for 
deres fortsatte støtte og tillid«. 
</p><p><b class="ext-link">PORTRÆT AF ET DØDSDØMT SAMARBEJDE </b><a class="embeddedlink" href="http://politiken.dk/sport/ECE2601739/portraet-af-et-doedsdoemt-samarbejde-den-russiske-spradebasse-og-den-rolige-dansker/">Den 
russiske spradebasse og den rolige dansker</a></p><p>
Bortset fra at det således nu er en kendsgerning, at skårene i de 
uoverensstemmelser, der er opstået mellem Tinkov og Riis ikke bliver 
klinket, selv om eksempelvis Saxo Banks direktør Lars Sejer Christensen har 
tilkendegivet, at han ville søge at bringe parterne sammen igen, fortæller 
pressemeddelelsen intet nyt om, hvem der skal løfte den sportslige arv efter 
Bjarne Riis. 
</p><h3>
Saxo Bank-direktør har forgæves søgt at mægle 
</h3><p>
»Det er med stor beklagelse at jeg må konstatere, at Bjarne Riis forlader Team 
Tinkoff-Saxo med omgående virkning«, skriver Lars Seier Christensen på 
Facebook. 
</p><p>
»Jeg har selv de seneste dage forsøgt at mæglee mellem parterne og har været i 
løbende kontakt med både Oleg Tinkov og Bjarne Riis. Under forløbet er det 
blevet klart for mig, at ingen af de to i realiteten var særligt opsatte på 
at finde en løsning på at fortsætte samarbejdet, og på den baggrund er dette 
nok det bedste udfald under omstændighederne«. 
</p><p>
»Jeg forventer, at der nu bliver ro omkring holdet. Rytterne skal have fred 
til at koncentrere sig om de mange vigtige opgaver, de står overfor i de 
kommende måneder«. 
</p><p>
»Jeg vil gerne sige Bjarne en stor tak for mange års tæt samarbejde, med både 
store successer og udfordringer undervejs. Bjarne og jeg vil naturligvis 
fortsat holde kontakt, da vi ikke blot har været partnere, men også er 
blevet gode venner igennem de sidste otte sæsoner«. 
</p><h3>
Fortsætter med sponsoratet ifølge aftalen 
</h3><p>
Saxo Bank fortsætter sit sponsorat i overenstemmelse med den aftale, der er 
indgået for 2015-sæsonen. 
</p><p>
»Selv om vi altid har gjort det klart, at Bjarne var en meget vigtig faktor 
for vores sponsorat, gælder vore forpligtelser naturligvis også både ryttere 
og medarbejdere på holdet, samt vore mange fans verden over. Det gælder ikke 
mindst de danske fans, da Team Tinkoff-Saxo som bekendt har mange store 
danske profiler«. 
</p><p>
»Vi bakker fuldt op om rytterne, og ser frem til store oplevelser både i 
klassikere og Grand Tours i de kommende måneder. Nu ønsker vi blot, at de 
får ro til at koncentrere sig om cykelløb, og vi ved, at de er 
topprofessionelle sportsfolk, der ønsker at levere de bedst mulige 
resultater«. 
</p><p>
»Jeg vil som allerede planlagt besøge holdet ved Flandern Rundt i den kommende 
weekend for at understrege vores opbakning til rytterne«. 
</p><h3>
Efterlader et stort tomrum 
</h3><p>
Trods Lars Seier Christensens forhåbninger er det helt åbenlyst, at 50-årige 
Bjarne Riis efterlader et kæmpemæssigt tomrum, og ikke mindst synes det 
særdeles problematisk, hvordan holdets spanske superstjerne Alberto Contador 
skal kunne gennemføre sin meget ambitiøse satsning på at vinde både GHiro 
d’Italia og Tour de France i denne sæson. 
</p><p class=" bl-elem">
Den 32-årige spanier har selv udtalt, at Bjarne Riis er uhyre betydningsfuld 
for hans karriere, men nu må han altså arbejde videre uden manden, der 
ansatte ham i 2011. 
</p>	
</div>
</div></body></html>
