---
layout:     post
title: 	    "10 enestående rejseoplevelser i Asien"
post_author:	    
post_date:	    Fri, 20 Feb 2015 07:00:20 +0100
post_site:	    politiken.dk 
post_link:	    http://politiken.dk/rejser/temarejser/ECE2553847/10-enestaaende-rejseoplevelser-i-asien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>
Tømmerflådesejlads i Kina. Et enestående besøg i besøg i bazaren i usbekiske 
Samarkand. Eller et dyk i et farvand, hvor den enorme biodiversitet stadig 
er intakt. 
</p><p>
Den galoperende globalisering gør på mange måder verden mindre og nemmere at 
udforske, men der er stadig steder på kloden, hvor du kan få oplevelser, der 
endnu ikke er blevet vurderet på Tripadvisor eller lagt op på Instagram. De 
hemmelige perler bliver færre i takt med forbedret infrastruktur og deraf 
stigende turisme. 
</p><p>
Hjemmesiden <a href="http://ww.travelersdigest.com" target="_blank">travelersdigest.com 
</a>har fundet 10 steder i Asien, hvor originaliteten stadig findes. 
</p><h3>
1. Bagan, Myanmar 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Myanmar-Bagan-Khin-_914669y.jpg" alt="" border="0"/><span class="caption"><span class="f-img-caption">FOTO: 
</span>Khin Maung Win/AP</span></span>
Pagoder og templer i tusindvis ligger spredt i landskabet i Bagan, og synet af 
det smukke og varierede byggeri her er helt enestående. Byen var fra det 9. 
til 13. århundrede hovedstad i Kongeriget Pagan, og det var i denne periode, 
at over 10.000 buddhistiske templer, klostre og pagoder blev opført. Af dem 
står der i dag godt 2.000 tilbage. 
</p><p>
Området er en perle, hvad angår arkitektur. Ikke mindst i form af de 
forskellige former og udtryk, der viser stor håndværksmæssig kunnen. 
Templerne, der blandt andet er blevet brugt til meditation og forskellige 
buddhistiske ritualer, varierer i størrelse. Det største er 
Dhammayangyi-templet, men også Htilominlo-templet, der er 46 meter højt, er 
et imponerende syn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2544207/10-fantastiske-steder-at-se-solen-gaa-ned/">10 fantastiske steder at se 
solen gå ned </a></p><p>
Foruden en spændende gåtur i området, er her også et museum, hvor du kan 
nærstudere fundene fra de arkæologiske udgravninger i området. Et helt 
særlig syn venter dig, hvis du tager en tur i ballon hen over de smukke 
bygninger. 
</p><h3>
2. Yerevan, Armenien 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Yerevan_elena_flick_914641y.jpg" alt="" border="0"/><span class="caption"><span class="f-img-caption">FOTO: 
</span>Elena/Flickr Creative Commons</span></span>
Armeniens hovedstad er måske ikke den destination, der først falder dig ind, 
når du planlægger din næste rejse, men faktisk har byen en masse at byde på. 
Der foregår en transformation af byen i disse år, hvor mange gamle bygninger 
fra Sovjettiden bliver erstattet af nybyggeri. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2499658/sjaeldent-besoegt-hovedstad-som-at-traede-ind-i-en-afrikansk-tidslomme/">Sjældent besøgt hovedstad: Som 
at træde ind i en afrikansk tidslomme</a></p><p>
Og netop historien kan du få et spændende indblik i på det historiske museum, 
ligesom Matenadaran-arkiverne indeholder en stor samling antikke armenske, 
græske og romerske skrifter. Også Urartu-fæstningen og operahuset er store 
turistattraktioner. Byen ligger særdeles smukt i det østlige Armenien i den 
nordøstlige del af Araratdalen og den øvre del af byen er omkranset af 
bjerge til tre sider, mens sydsiden rammer bredden af floden, Hrazdan. 
</p><h3>
3. Yungang-grotterne, Kina 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/McKay-Savage_flickr_914648y.jpg" alt="" border="0"/><span class="caption"><span class="f-img-caption">FOTO: 
</span>McKay Savage/Flickr Creative Commons</span></span>
Et imponerende syn møder dig i de kinesiske Yungang-grotter. 252 grotter 
ligger side om side, og i dem finder du hele 51.000 statuer, hvoraf den 
største er 17 meter høj, mens den mindste er blot to centimeter. 
Yungang-grotterne, der er beliggende ved Datong i Shanxi-provinsen, er 
blandt de tre mest berømte antikke skulptursteder i Kina og kom da også i 
2001 på Unescos liste over verdensarv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/asien/kina/ECE1760330/dazu-her-er-kinas-velbevarede-hemmelighed/">Dazu: Her er Kinas velbevarede 
hemmelighed</a></p><p>
Det har taget omkring 60 år at skabe grotterne, der blev til, da Datong var 
hovedstad for Wei-dynastiet. De første fem blev hugget ud af munken Tao Yao, 
og tanken var, at de skulle være centrum for den buddhistiske kunst i det 
nordlige Kina. Ud over statuer finder du også her de smukkeste udskæringer i 
vægge og lofter. 
</p><h3>
4. Samarkand, Usbekistan 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/stefan_fotos_samark_914647y.jpg" alt="" border="0"/><span class="caption"><span class="f-img-caption">FOTO: 
</span>Stefan Fotos/Flickr Creative Commons</span></span>
Bazaren i Samarkand er en sand smeltedigel. Her er indtryk for både næse, øjne 
og ører, når sælgere falbyder alt fra krydderier og keramik til silke i de 
skønneste farver. Og basaren er blot et af de mange farverige indslag, du 
finder i Samarkand, den næststørste by i Usbekistan. 
</p><p>
Samarkand er en af verdens ældste byer, og den ældste i Centralasien, og havde 
sin storhedstid i Middelalderen med prægtige paladser og farverige haver. 
Det var her handelskaravaner fra Indien, Persien og Kina mødtes, og den dag 
i dag er her stadig en livlig handel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2535551/10-nye-og-fascinerende-rejseoplevelser-i-2015/">10 nye og fascinerende 
rejseoplevelser i 2015</a></p><p>
Blandt de spændende seværdigheder er blandt andet Gur Emir. Mausoleet, der er 
opført i 1405, er et af den islamiske arkitekturs hovedværker. Smukke 
moskeer og minareter pryder gadebilledet, og det samme gør de klare blå 
fliser og mosaikker, der bliver brugt som udsmykning overalt. 
</p><h3>
5. Wuyishan, Kina 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/tw_web_914672y.jpg" alt="" border="0"/><span class="caption"><span class="f-img-caption">FOTO: 
</span>Tommy Wong/Flickr Creative Commons</span></span>
Eventyrligt smukt er ikke en overdrivelse, når det gælder Wuyishan, som du 
finder i den kinesiske Fujian-provins. I nationalparken, Wuyi Mountains, 
finder du den smukkeste natur, som du kan komme helt tæt på ved at vandre 
imellem teplantager og igennem små hemmelige dale. 
</p><p>
Men du kan også læne dig tilbage og lade dig transportere på en 
bambustømmerflåde og nyde sceneriet fra floden, hvor du blandt andet 
passerer bjergtoppe og stenformationer, der har antaget er væld af 
forskellige former. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2518375/10-bud-paa-en-anderledes-rejse-i-2015/">10 bud på en anderledes rejse 
i 2015</a></p><p>
Et af de smukkeste steder i området er Tianyou Peak, der dækker over et 
imponerende bjergmassiv med flere smukke toppe, grotter og rislende kilder. 
Også Wuyi-paladset, der ligger for foden af The Great King Peak, er et besøg 
værd. Her er ikke én hall men hele 300, og paladset vidner om 
Tang-dynastiets storhed. 
</p><h3>
6. Busuanga, Filippinerne 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/philly_Rabby-Calicd_914643y.jpg" alt="" border="0"/><span class="caption"><span class="f-img-caption">FOTO: 
</span>Rabby Calicdan/Flickr Creative Commons</span></span>
Under Anden Verdenskrig var den filippinske ø, Busuanga, okkuperet af de 
japanske styrker. Men 24. september 1944 bombede amerikanerne en række 
japanske fartøjer, der sank og i dag udgør en enorm havkirkegård. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2512242/se-de-30-smukkeste-og-vildeste-feriefotos-fra-politikens-laesere/">Se de 30 smukkeste og vildeste 
feriefotos fra Politikens læsere</a></p><p>
Og de mange vrag er da også et særdeles populært mål for dykkere, der kan få 
et unikt og autentisk indblik i datidens materiel og flåde. En anden populær 
aktivitet på denne smukke ø er at køre på mountainbike. 
</p><p>
Her er adskillige ruter, der fører dig langs floder og igennem mangroveskoven. 
Når det bliver for varmt, er du heldigvis omgivet af kridhvide sandstrande 
og turkisblåt vand, hvor du kan tage en velfortjent dukkert. 
</p><h3>
7. Jiuzhaigou Valley, Kina 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/B_cool_jiuz_web_914674y.jpg" alt="" border="0"/><span class="caption"><span class="f-img-caption">FOTO: 
</span>B Cool/Flickr Creative Commons</span></span>
Jiuzhaigou-dalen finder du i Nanping 450 kilometer nord for Chengdu City, og 
naturen her er et sandt mesterværk. Her er hele 108 skinnende blå søer, hvor 
de mange bjergtoppe spejles på smukkeste vis, vandfald, snedækkede bjerge og 
skov så langt øjet rækker. 
</p><p>
52 procent af Jiuzhaigou er dækket af urskov, og det er en unik oplevelse at 
bevæge sig ind i skoven ad smalle smattede stier, fylde næsen med 
fremmedartede lugte fra underlaget, og lade en helt anderledes og isoleret 
verden åbenbare sig akkompagneret af fuglefløjt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2487504/rutsjetur-paa-vilde-floder-i-californiens-guldgraverland/">Rutsjetur på vilde floder i 
Californiens guldgraverland </a></p><p>
Her er ikke mindre end 2.576 truede plantearter, 141 forskellige fugle og 
derudover blandt andet pandaer, marmotter og et væld af aber. The Arrow 
Bamboo-søen er omgivet af et stort område med bambus, pandaernes livret, og 
du kan være heldig at få et glimt at en panda på jagt efter friske skud. 
</p><h3>
8. Sipadan, Malaysia 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Chen-Wu_sipidan_web_914670y.jpg" alt="" border="0"/><span class="caption"><span class="f-img-caption">FOTO: 
</span>Chen Wu/Flickr Creative Commons</span></span>
Stimer af barracudaer i lynhurtige formationer, hawksbill-skildpadder, 
papegøjefisk og djævlerokker er blot nogle af de arter, du kan være så 
heldig at støde på, hvis du dykker fra Sipadan, en lille malaysisk ø, der 
ligger i Celebes-havet. 
</p><p>
Farvandet, der er kendt for at have verdens største diversitet, hvilket gør 
dette til et helt mageløst spot, hvis du elsker livet under vand. Stærke 
strømme mod øens klippevægge tilfører næringsstoffer, som er med til at 
opretholde økosystemet, som af Jacques Cousteau er blevet kaldt et urørt 
mesterværk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/rom/ECE2520644/guide-her-spiser-du-bedst-i-rom/">Guide: Her spiser du bedst i 
Rom</a></p><p>
Du kan nyde synet af tusindvis af forskellige arter i det klare turkisblå 
vand, og da maksimum 120 gæster per dag får lov at besøge øen, føler du 
ikke, at der er overrendt af andre turister. 
</p><h3>
9. Gergeti Trinity Church, Georgien 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Ilona-Margalitadze__914645y.jpg" alt="" border="0"/><span class="caption"><span class="f-img-caption">FOTO: 
</span>Ilona Margalitadze/Flickr Creative Commons</span></span>
I nærheden af landsbyen Gergeti i Georgien ligger Gergeti Trinity Church i 
ensom majestæt aldeles isoleret mellem høje bjergtinder. Kirken er bygget på 
en bjergtop tæt på bjerget, Kazbegi, et af de højeste og smukkeste bjerge i 
hele Kaukasus-regionen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/firenze/insiderguider/ECE2537850/storbyferie-saadan-skal-du-tilbringe-en-weekend-i-firenze/">Storbyferie: Sådan skal du 
tilbringe en weekend i Firenze</a></p><p>
Kirken, der er bygget i det 14. århundrede, er et oplagt mål i forbindelse med 
trekking i området, men er du ikke til tre timers stejl klatretur, kan du 
også tage en taxi, der dog også kun kan køre ad en stejl og svært 
fremkommelig bjergvej. I klart vejr har du en formidabel udsigt, blandt 
andet til byen, Stepantsminda, bjerget Kazbegi og Rusland i det fjerne. 
</p><h3>
10. Similan-øerne, Thailand 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Kullez_similand_web_914644y.jpg" alt="" border="0"/><span class="caption"><span class="f-img-caption">FOTO: 
</span>Kullez/Flickr Creative Commons</span></span>
Øen Similan er en af i alt ni øer, der ligger vest for Thailands kyst, hvor de 
hvide sandstrande og det smukke hav indbyder til daseferie. Men også 
vandreture imellem de stejle klipper og opdagelse i den tropiske regnskov. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2494634/tag-paa-krydstogt-og-faa-hundeslaedekoersel-og-snescooterraes-med-i-koebet/">Tag på krydstogt og få 
hundeslædekørsel og snescooterræs med i købet</a></p><p class=" bl-elem">
Stedet er populært for de gode muligheder for at dykke, for eksempel blandt 
det væld af klippeformationer, der rejser sig fra havbunden. Det er nemmest 
at komme til Similan-øerne fra Khao Lak i Phang Nha Provinsen, og turen 
tager mellem en og tre timer afhængig af bådtype. 
</p>	
</div>
</div></body></html>
