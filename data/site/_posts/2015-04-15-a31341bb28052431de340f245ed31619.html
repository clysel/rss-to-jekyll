---
layout:     post
title: 	    "København dropper prestigeprojekt: Bycyklerne lægges i graven "
post_author:	    
post_date:	    Wed, 15 Apr 2015 17:46:17 +0200
post_site:	    politiken.dk 
post_link:	    http://politiken.dk/indland/ECE2629473/koebenhavn-dropper-prestigeprojekt-bycyklerne-laegges-i-graven/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I april måned skulle der have stået præcis 1.860 by- og pendlercykler i 
elektriske cykelstativer over alt i København og Frederiksberg Kommune. 
</p><p>
Det milliondyre prestigeprojekt har været flere år undervejs og har dannet 
grundlag for heftig debat blandt andet på Københavns Rådhus. For det har 
ikke kun været dyrt, det har også været forsinket. 
</p><p><b class="ext-link">KONSERVATIVE </b><a class="embeddedlink" href="http://politiken.dk/indland/ECE2559224/konservative-bycyklerne-staar-naermest-som-udstillingsgenstande/">Bycyklerne står nærmest som 
udstillingsgenstande</a></p><p>
Gang på gang har Københavns teknik- og miljøborgmester Morten Kabell (EL) 
forsvaret projektet. Men nu, med stadig kun lidt over 400 cykler på gaden, 
meddeler han, at projektet vil blive lagt i graven. 
</p><p>
Det siger han til Politiken. 
</p><p>
»Jeg troede ærlig talt på projektet indtil for nylig. Men nu må jeg indse, at 
det ikke engang i den nære fremtid vil komme til at lykkes. Og det må vi så 
drage konsekvensen af ved at smække pengekassen i for at begrænse tabet. Det 
er det eneste ansvarlige«, siger han. 
</p><p>
»Jeg er meget ærgerlig«. 
</p><p/><h3>
Firma har ikke holdt leverance-løfterne 
</h3><p>
Årsagen er firmaet, der skal levere cyklerne. 
</p><p>
GoBike hedder det, og GoBike skulle også stå for at driften af 
vedligeholdelsen af de relativt dyre cykler, der er udstyret med blandt 
andet en GPS bag panserglas og el-motor. 
</p><p>
Projektet er finansieret i et samarbejde mellem Københavns Kommune, 
Frederiksberg Kommune og DSB, og sammenlagt har parterne afsat 88 millioner 
kroner til bycykelsystemet over otte år. 
</p><p><b class="ext-link">FONDEN BAG BYCYKLEN </b><a class="embeddedlink" href="http://politiken.dk/indland/ECE2561513/fonden-bag-bycyklen-prisen-kan-vaere-et-problem/">Prisen kan være et problem</a></p><p>
Men By- og Pendlercykelfonden, der varetager Københavns, Frederiksbergs og 
DSB’s interesser overfor GoBike, har nu opbrugt al sin tålmodighed. 
</p><p>
På et møde i dag er det blevet besluttet, at fonden vil kræve over for GoBike, 
at firmaet leverer resten af de over 1.000 cykler inden for 14 dage, hvis 
aftalen ikke skal ophæves og projektet droppes. 
</p><p>
Et ultimatum, som GoBike umuligt kan leve op til, og som derfor vil ende med, 
at fonden vil erklære GoBike konkurs og forsøge at få tilbagebetalt så mange 
penge fra firmaet som muligt. 
</p><p>
DSB har allerde betalt lidt over 10 millioner til GoBike, Frederikgsberg 
Kommune 2,5 millioner kroner og Københavns Kommune omkring 5 millioner. 
</p><p/><h3>
»Nok er nok«
</h3><p>
På Københavns Rådhus havde politikerne øremærket i alt 40 millioner kroner til 
projektet. 35 er tilbage. Morten Kabell fortæller, at parterne nu skal 
beslutte, hvad pengene i stedet skal bruges til. 
</p><p>
Ikke et nyt bycykelsystem, er han selv nået frem til. 
</p><p>
Og det er heller ikke realistisk, at de nuværende cykler bliver ved med at 
være i bybilledet. De bliver formodentligt fjernet, siger teknik- og 
miljøborgmesteren. 
</p><p>
»Nok er nok. Vi har reelt set det scenarie, hvor vi har et konkursbo, altså 
GoBike. Vi kunne som kommune selvfølgelig selv udvide, udvikle og drive 
bycykelsystemet. Men realistisk set er det ikke en kommunal opgave«, siger 
Morten Kabell. 
</p><p>
»Det mener jeg, man skal tage konsekvensen af og i stedet sige: Hvordan bruger 
vi pengene mest forsvarligt på en anden måde. Eksempelvis på bedre 
cykelstier«. 
</p><p><i class=" bl-elem">Hvorfor har det taget dig så lang tid at nå til den erkendelse? Projektet 
har jo mildest talt modtaget voldsom kritik af en række politikere på 
rådhuset. </i></p><p>
»Jeg troede indtil for nylig, at de 1.860 ville komme på gaden. Også for to 
måneder siden, da jeg blev interviewet af Politiken. Nu tror jeg ikke engang 
på det i en nær fremtid, og så bliver man på et tidspunkt nødt til at drage 
konsekvensen og lukke pengekassen. Det er det mest ansvarlige«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2563271/bycyklernes-historie-det-hele-begyndte-med-en-fuld-mand-der-stjal-en-cykel/">Bycyklernes historie: Det hele 
begyndte med en fuld mand, der stjal en cykel...</a></p><p><i class=" bl-elem">Men har det på noget tidspunkt været et ansvarligt projekt? </i></p><p>
»Ja. Vi har fra starten forsøgt at håndtere projektet ved at sende opgaven i 
udbud for at være sikre på, at firmaet bag kunne håndtere opgaven. Og vi har 
forsøgt at få bankgarantier, som sikrer, at kommunens værdier sikres 
ordentligt. Så jeg mener, vi har forsøgt at gardere os på alle mulige måder. 
Derfor har vi også afvist, når GoBike har sagt, at de ville have alle 
pengene på én gang. At vi i stedet har insisteret på en rateordning har 
netop gjort, at der stadig er 35 millioner kroner i fonden«. 
</p><p><i class=" bl-elem">Erkender du, at projektet med GPS-skærme og ladestandere måske var en for 
stor mundfuld? </i></p><p>
»Nej. Det er en moderne løsning. Cyklerne skal jo være robuste. Og turister 
har brug for de services, som lå i cyklen. Ligesom bilen bliver 
produktudviklet skal cykler også – derfor synes jeg, det var nødvendigt, at 
vi valgte en moderne løsning«. 
</p><p><i class=" bl-elem">Men det rigtige projekt var det vel så ikke alligevel? </i></p><p class=" bl-elem">
»Havde der stået de cykler, der skulle i dag, så havde jeg også forsvaret 
projektet på samme måde, som jeg gjorde for to måneder siden, og sagt, at 
det det var det rigtige projekt. Men GoBike har lovet mere, end de kunne 
holde. De har ikke haft styr på økonomien og ikke leveret, hvad de skulle. 
De har simpelthen ikke været deres opgave voksen«. 
</p>	
</div>

</div></body></html>
