---
layout:     post
title: 	    "Pia Olsen Dyhr kræver rød dagpengeløsning inden et valg"
post_author:	    
post_date:	    Sat, 18 Apr 2015 16:17:23 +0200
post_site:	    politiken.dk 
post_link:	    http://politiken.dk/indland/politik/ECE2633683/pia-olsen-dyhr-kraever-roed-dagpengeloesning-inden-et-valg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Pia Olsen Dyhr giver ikke meget for Venstre-formand Lars Løkke Rasmussens 
overvejelser om at lempe dagpengereformen fra 2010. 
</p><p>
Løsningen skal komme fra et rødt flertal, og den skal vedtages inden et valg, 
mener hun. 
</p><p>
»Vi stemte imod reformen i 2010 og det gjorde Socialdemokraterne også. Jeg 
synes, det skal være os, der løser problemet og derfor også rykker nu«, 
sagde hun på SF's landsmøde i dag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2633251/loekke-aabner-for-justeringer-af-dagpengereform/">Løkke åbner for 
justeringer af dagpengereform</a></p><p>
Dagen før det socialistiske folkeparti åbnede landsmødet, erklærede Lars Løkke 
Rasmussen sig ellers i DR-programmet 'Vi ses hos Clement' klar til at pille 
ved dagpengsystemet. Eksempelvis kunne man lade sæsonarbejde og 
projektansættelser tælle med i dagpengeregnskabet, lod han forstå. 
</p><p>
»Der er behov for at se på, måske sådan som LO lægger op til, om man gjorde 
det mere attraktivt for folk også at tage kortere job. Men så er det til 
gengæld ikke to års dagpenge, så er det kortere tids dagpenge«, lød det fra 
Lars Løkke. 
</p><p>
Og den melding ser Pia Olsen Dyhr som et udtryk for, at Venstre-formanden 'ryster 
en lille smule' og at han 'begynder at flytte sig'. 
</p><h3>
Vil se handling først 
</h3><p>
Men selvom Løkke bløder op i dagpengespørgsmålet, tvivler Pia Olsen Dyhr 
stærkt på, at højrefløjen kan levere de løsninger, hun og hendes rød/grønne 
parti drømmer om. 
</p><p>
»Man skal ikke være i tvivl om, at det var Lars Løkke Rasmussen, der lavede 
reformen i tilbage i 2010. Det, at han kommer ud og laver åbningen nu, er jo 
mikroskopisk i forhold til det, der skal til for at løse problemerne«, siger 
Pia Olsen Dyhr. 
</p><p><i class=" bl-elem">Tror du, at han vil gøre noget ved det, hvis han bliver statsminister?</i></p><p>
»Altså man skal jo tro på det, folk siger, men jeg vil gerne se ham handle 
først«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2633530/pia-olsen-dyhr-om-de-radikale-vor-herre-til-hest/">Pia Olsen Dyhr om de radikale: 
»Vor herre til hest«</a></p><p>
Også i sin tale gav Pia Olsen Dyhr den borgerlige statsministerkandidat et par 
hårde ord med på vejen og lod forstå, at hendes tro på, at Venstre for alvor 
vil sikre penge til velfærd, kan ligge på et meget lille sted. 
</p><p>
»Jeg indrømmer, jeg har ikke de store forventninger til den mand«, sagde hun 
først om Lars Løkke Rasmussen. 
</p><p>
Og senere: 
</p><p class=" bl-elem">
»Der er altid et angreb på fællesskabet på hylden inde på Lars Løkkes kontor, 
tror jeg. Det første hug kom i 2010, da Løkke halverede dagpengeperioden og 
fordoblde genoptjeningskravet«. 
</p>	
</div>

</div></body></html>
