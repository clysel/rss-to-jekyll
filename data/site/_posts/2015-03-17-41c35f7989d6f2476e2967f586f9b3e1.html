---
layout:     post
title: 	    "'Krudttønde' hylder matematiklærer"
post_author:	    
post_date:	    Tue, 17 Mar 2015 15:17:47 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2590091/krudttoende-hylder-matematiklaerer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
Verner Kongsted deler kortene ud til dagens fjerde spil uno. Et vigtigt spil i 
klassen på Skovvangskolen i Hammel, hvilket en planche med en unostatistik 
vidner om. Maja på 17 år har lagt sig i spidsen med flest sejre over 
klassekammeraterne. 
</p><p>
»Min kollega har sagt, at der er en gevinst til den med flest point, men ingen 
ved, hvad hun kan finde på at give«, siger klassens matematiklærer, Verner 
Kongsted. 
</p><p>
»Jeg har sagt, at det ikke skal være noget latterligt skolenoget«, konstaterer 
Maja. 
</p><p>
»Jeg stemmer for, at det bliver en lineal. Måske med blomster på«, siger 
læreren til eleven, der går i 79. g – en specialklasse med elever på 8.-10. 
klasses niveau. 
</p><p>
Uno er et tilbagevendende element, når den lille klasse med otte elever i 
løbet af en matematiklektion har brug for en pause fra regneøvelserne. I dag 
er det ikke alle eleverne, der gider være med. To drenge bliver siddende i 
en sofa. En pige sidder alene ved et bord i kanten af lokalet med blikket 
fæstnet på sin telefon. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/ECE2559807/saadan-indstiller-du-en-laerer-til-politikens-undervisningspris/">Sådan indstiller du en lærer 
til Politikens Undervisningspris </a></p><p>
Eleverne har hver sin særlige grund til at gå i en specialklasse. Nogle har 
adhd, andre har en baggrund, der gør, at de har indlæringsvanskeligheder. 
Nogle bor på bosteder, andre hos deres familier. Men de har det tilfælles, 
at matematik og andre fag kan være meget udfordrende for dem. Og at det til 
tider kan knibe med koncentrationen. 
</p><p>
De er også fælles om en indstilling til Politikens Undervisningspris. Med 
hjælp fra en lærer har eleverne skrevet en grundig beskrivelse af deres 
matematiklærer, Verner Kongsted. 
</p><p>
»Hvor andre lærere melder fra, er Verner der altid for os«. 
</p><h3>
’Masterchef’ og matematik 
</h3><p>
Eleverne finder matematikhæfterne frem. Flere har hørebøffer eller headset i 
ørerne. Maja har ’Masterchef’ kørende på sin computer, mens hun regner. I 
andre skoleklasser havde det udløst en irettesættelse fra læreren, men her 
er det intet problem. Det skærper elevernes koncentration, at de kan lukke 
af for de andre. 
</p><p>
»Og oftest er det på bundlinjen bedst givet ud, hvis jeg ikke påtaler det, for 
hvis jeg gør det, bruger de resten af energien i den time på at være sure på 
mig«, siger Verner Kongsted. 
</p><p>
I løbet af lektionen går han mange ture om en klynge af borde med fem elever. 
</p><p>
»Verner«, kalder eleverne igen og igen. 
</p><p>
Læreren står bøjet over Natasja. 
</p><p>
»Jeg vil købe noget til 100 kroner. Jeg har sparet 50 kroner op. Hvor meget 
skal jeg låne«, spørger Verner Kongsted. 
</p><p>
Pigen er i tvivl. 
</p><p>
»Du trækker det lille beløb fra det store«, forklarer matematikunderviseren. 
</p><p>
»Arh, det kunne du bare have sagt«, siger Natasja og er klar til næste opgave. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/_____Intet_navn_____920249y.jpg" alt="" border="0"/><span class="caption"><span class="f-img-caption">Regneøvelse. 
</span>Klassens elever løser matematikopgaver.</span></span></p><p>
Eleverne er på vidt forskellige faglige niveauer. Hvad der er nemt for én, kan 
være uhyre vanskeligt for en anden. 
</p><p>
»Da jeg modtog Maja i klassen for et par år siden, kunne hun ikke så meget 
matematik. Hun var til folkeskolens afgangsprøve sidste år, hvor hun fik 4 i 
både problemregning og færdighedsregning. Det er virkelig flot, når man 
tænker på hendes vanskeligheder«, siger Verner Kongsted. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2577174/tysk-kemilaerer-er-viralt-hit-blandt-elever/">Tysk kemilærer er viralt hit 
blandt elever</a></p><p>
»Det er faktisk meget underkendt ude i samfundet. Det er elever, hvor man for 
ikke ret mange år siden ville have sagt, at de kan ikke, og de skal ikke. 
Der skal være en god grund til, at de skal til eksamen. Vi vender det om og 
siger, at der skal være en god grund til, at de ikke skal til eksamen«. 
</p><h3>
Dans på bordene 
</h3><p>
Klassen er rolig i dag og arbejder koncentreret. Men sådan er det ikke altid. 
Verner Kongsted har en elev, der førhen kunne finde på at kaste 
matematikhæftet gennem lokalet, hvis hun blev sur. Og som matematiklæreren 
siger, er der blevet danset rigeligt på bordene i klassen. Det er en 
»krudttønde«, konstaterer han. Derfor er det nødvendigt »at skifte taktik 
hvert tredje sekund«. Hvis bølgerne går højt, kan taktikken til tider 
indebære, at Verner Kongsteds runde mave udgør boksepude for elevernes 
frustrationer. 
</p><p>
Regeringen har en målsætning om, at 96 procent af alle folkeskoleelever skal 
være inkluderet i den almindelige undervisning. Og det mål skal nås i år. 
Sidste skoleår modtog 4,5 procent af folkeskoleeleverne specialtilbud, og 
tre år forinden var andelen på 5,8 procent. Verner Kongsted har oplevet 
udviklingen på tæt hold. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2587144/the-dream-team-faar-frafald-til-at-styrtdykke-paa-erhvervsskole-i-randers/">'The dream team' får frafald 
til at styrtdykke på erhvervsskole i Randers</a></p><p>
»Vi har fået flere og flere elever, der til enhver tid ville have været på den 
specialskole, jeg underviste på før. De bedst fungerende af specialeleverne 
er kommet ud i normale klasse. Lærerne er jo venlige, så de tager sig af den 
elev, der har det vanskeligt – og har ikke tid til de 24 andre. Det er 
simpel matematik, men det er ikke gået op for politikerne. For ressourcerne 
følger ikke med. Der følger ikke en ekstra lærer eller pædagog med. Kun i så 
lille et omfang, at det nærmest er ubetydeligt«. 
</p><p>
På en opslagstavle bagerst i klasselokalet hænger en tegning med et stort rødt 
hjerte og to røde roser på. Med sirlig skrift har en elev skrevet: 
</p><p class=" bl-elem">
’Bedste lærer i verden – Verner’. 
</p>	
</div>
</div></body></html>
