---
layout:     post
title: 	    "Olympisk helt springer ud som kvinde - og kickstarter debat om transkønnede i USA"
post_author:	    
post_date:	    Tue, 28 Apr 2015 15:11:44 +0200
post_site:	    politiken.dk 
post_link:	    http://politiken.dk/udland/ECE2646660/olympisk-helt-springer-ud-som-kvinde---og-kickstarter-debat-om-transkoennede-i-usa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg er en kvinde
</p>
<p class="sender">
Bruce Jenner 
</p>
</blockquote>
</div><p>
I snart to år har Bruce Jenner forberedt sig på det kønsskifte, han forleden 
annoncerede i prime-time på amerikansk tv. Den tidligere stjerneatlet, som 
nu er 65 år, har for længst fået bortoperet dele af sit adamsæble, og gennem 
halvandet år har han fået kvindelige hormoner. 
</p><p>
Bruce Jenner er dermed ikke længere en mand, men en kvinde. Og ikke mindre end 
16 millioner seere så med, da Jenner lagde alt på bordet i et to timer langt 
interview på ABC med talkshowværten Diane Sawyer. 
</p><p>
»Jeg er en kvinde. Min hjerne er meget mere feminin end maskulin. Gud gav mig 
en kvindelig sjæl. Nu siger jeg farvel til den Bruce Jenner, verden kender. 
Jeg siger farvel til folks opfattelse af, hvem jeg er. Det her har altid 
været mig«, sagde en grådkvalt Jenner blandt andet i interviewet. 
</p><p>
Bruce Jenner, som er stedfar til den allestedsnærværende Kim Kardashian, er 
dermed den mest højprofilerede amerikaner, der er trådt frem som 
transkønnet. 
</p><p>
»Jeg tror, vi har lavet 425 episoder af 'Keeping up With the Kardashians' over 
otte år. I al den tid har min historie været den mest sande historie, og den 
har jeg holdt hemmelig. Den eneste ting, der virkelig ville kunne gøre en 
forskel i folks liv, den har været lige her, inde i min sjæl, og den kunne 
jeg ikke fortælle. Men nu gør jeg bare det, jeg er nødt til at gøre. Hvis 
jeg pludselig skulle dø, ville jeg være sur på mig selv over, at jeg ikke 
nåede at udforske denne del af mig selv«, sagde Bruce Jenner til Diane 
Sawyer. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00931/Bruce_Jenner__Unite_931807s.jpg" alt="" border="0"/><span class="caption"><span class="f-img-caption">Da 
</span>Bruce Jenner sejrede i tikamp i 1976. Foto: AP</span></span></h3><h3>
Olympisk helt 
</h3><p>
Bruce Jenner var i 1970’erne en af de aller største sportsnavne i USA. Han 
vandt guld i tikamp ved OL i Montreal i 1976, hvor han også satte 
verdensrekord i disciplinen, der blandt andet byder på dyster i spydkast og 
højdespring.
</p><p>
Endog rigtig mange amerikanske børn havde i de år fanplakater hængende 
derhjemme af den muskuløse atletikstjerne, der blev karakteriseret som »The 
muscle and glory of America«. 
</p><p>
Da han afsluttede sin aktive sportskarriere forsøgte Bruce Jenners sig med 
skiftende held som skuespiller i sitcoms og film, blandt andet i komedien 
’Can’t Stop the Music’. Men først i 2007, da realityshowet ’Keeping up With 
the Kardashians' første gang blev sendt, kom han på amerikanernes læber 
igen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2255890/portraet-kim-kardashian-er-bedst-kendt-for-at-vaere-kim-kardashian/">Portræt: Kim Kardashian er 
bedst kendt for at være Kim Kardashian</a></p><p>
I programmet optræder Bruce Jenner sammen med sin kone gennem 24 år, Kris 
Jenner, tidligere Kardashian, og sammen med parrets fælles børn og 
stedbørnene Kourtney, Khloe, Rob og Kim Kardashian. Sidstnævnte er gift med 
Kanye West. I programmerne vandrer Bruce Jenner mest af alt rundt som en 
forvirret bedstefar, der ikke rigtig er i trit med resten af 
realityfamiliens hæsblæsende liv. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg har altid været forvirret over min kønsidentitet
</p>
<p class="sender">
Bruce Jenner 
</p>
</blockquote>
</div><p>
Ikke desto mindre har ’Keeping up With the Kardashians' gjort både Bruce 
Jenner og Kardashian-søstrene til nogle af de mest velbetalte tv-tjerner i 
USA. Men gennem en længere periode har Bruce Jenner været jaget vildt af 
afsladderbladene og paparazzi-fotograferne i Hollywood. Han blev nemlig i 
oktober sidste år skilt fra Kris Jenner – det var tredje gang, Bruce Jenner 
blev skilt –og omtrent samtidig begyndte billeder af Bruce Jenner med langt 
hår, neglelak og makeup at dukke op på nettet. </p><p>
Efter lang tids hemmelighedskræmmerier lagde Bruce Jenner til slut ikke skjul 
på, at han havde fået foretaget ansigtsløft, der får ham til at se mere 
feminin ud. Og i sidste uge blev han for første gang fotograferet iført en 
kjole. 
</p><h3>
Debat blandt transkønnede 
</h3><p>
Fredag bekendtgjorde Bruce Jenner så over for Diane Sawyer og de mange 
millioner nysgerrige amerikanere, at han nu ’genopstår’ som transkønnet. 
</p><p>
»Jeg har altid været forvirret over min kønsidentitet. Jeg er ikke en kvinde 
fanget i en mandekrop. Det er bare sådan, jeg er som menneske. Folk ser 
denne macho-mand, men mit hjerte og min sjæl og alt, jeg foretager mig i mit 
liv, er en del af mig. Den feminine side er en del af mig«, sagde Bruce 
Jenner. 
</p><p>
Den tidligere olympiske stjerne er som nævnt stedfar til 
Kardashian-søskendeflokken. Han har derudover selv seks børn, blandt dem 
modellen Kylie Jenner. 
</p><p>
»Jeg har sagt til dem (børnene, red.), at de stadig må kalde mig far«, sagde 
Bruce Jenner, som i interviewet omtalte sig selv som både ' han', ' hun' og 
' Bruce'. 
</p><p>
I dagene op til, at det to timer lange interview blev sendt på ABC, havde 
transseksuelle flere steder i det amerikanske mediebillede udtrykt 
bekymring. Blandt andet blev der sat spørgsmålstegn ved om det, at en mand 
som Jenner løftede sløret for sin hemmelighed ville skabe reel og nøgtern 
opmærksomhed om transkønnede. Andre mente, at det, at at en reality-stjerne 
så sig nødsaget til at bekendtgøre sit kønsskifte på denne måde blot vil 
være med til at fastholde billedet af transkønnede som en »dysfunktionel« 
del af befolkningen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2388242/foerste-transperson-faar-juridisk-koensskifte/">Første transperson får 
juridisk kønsskifte</a></p><p>
Efter at interviewet så rent faktisk rullede over skærmen - og altså fik 
massiv opmærksomhed - har reaktionerne på Twitter og andre sociale medier 
primært været positive over for Bruce Jenner. 
</p><p>
Hans tidligere kone Kris Jenner omtalte sin eks-mand som en »helt«. Andre 
påpegede, at interviewet med Bruce Jenner er endnu et vigtigt skridt i de 
omkring 700.000 transkønnede amerikaneres kamp for at blive fuldt accepteret 
i samfundet. 
</p><p>
»Transkønnethed bliver Amerikas næste kampplads, når det kommer til 
menneskerettigheder«, skriver eksempelvis Time Magazine, som allerede har 
haft den transkønnede skuespillerinde Laverne Cox, kendt fra Netflix-serien 
’Orange is the New Black', på sin forside. 
</p><p>
Bruce Jenners sandhedsstund over for Diane Sawyer er da også langt fra det 
eneste tegn på, at amerikanerne – eller i hvert fald kulturverdenen i USA – 
i stigende grad er i gang med at ændre syn på transkønnede. 
</p><p>
Tænk bare på ’Transparent’, en anden populær tv-serie, der har Jeffrey Tambor 
i hovedrollen. Tænk på den Oscar-nominerede Jared Letos rolle som Rayon i 
filmen ’Dallas Buyers Club’ og på, at den Oscar-hædrede engelske skuespiller 
Eddie Redmayne spiller transkønnet i den kommende film ’The Danish Girl’. 
Samt at den transkønnede australske model Andreja Pejic er en af de mest 
profilerede i faget lige for tiden. 
</p><h3><span class="img-contimg-fl-right"><img class="image inlineLightBox" src="http://multimedia.pol.dk/archive/00931/Bruce_Jenner_931810y.jpg" alt="" border="0"/><span class="caption"><span class="f-img-caption">Med 
</span>eks-konen Kris. Foto: AP</span></span></h3><h3>
Er det et mediestunt? 
</h3><p>
Ikke alle er dog lige begejstrede for Bruce Jenners åbenhjertige snak med 
talkshowværten. 
</p><p>
Den spanske forfatter og filosof Paul B. Preciado, der er født som kvinde med 
navnet Beatriz og er forfatter til erindringsbogen ’Testo Junkie’, 
kritiserer interviewet og langer ud efter mediernes håndtering af Jenners 
kønsskifte. 
</p><p>
»Jeg vil betegne det som en blanding af et freak show, pornografisk vanvid og 
medieafstraffelse«, siger Preciado. 
</p><p>
Andre igen kritiserer Bruce Jenner for at være »opmærksomhedssøgende«, mens 
der nogle steder på de amerikanske netfora diskuteres, om Bruce Jenners 
interview med ABC mest af alt er et mediestunt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2388141/transkoennede-frygter-lang-vej-til-hormoner/">Transkønnede frygter lang vej 
til hormoner</a></p><p>
Straks efter Jenners erklæring om, at han »nu er en kvinde«, sendte 
realitykanalen E! nemlig en pressemeddelelse ud. Her kunne man læse, at 
kanalen til sommer har premiere på et nyt dokumentarprogram om netop Bruce 
Jenners kønsskifte. 
</p><p>
Dette program følger den tidligere atletikstjerne i tykt og tyndt undervejs i 
forvandlingen fra mand til kvinde, og det skal nok få mange seere. 
</p><p>
Tilbage står dog, at det fortsat ikke er nemt at være transkønnet i USA. Det vidner 
Leelah Alcorn, en anden transkønnet amerikaners, historie om. Hun blev født 
Joshua Ryan Alcorn i et kristent, konservativt hjem i Ohio i 1997. Som 
14-årig sprang hun ud som transkønnet, hvilket hendes forældre nægtede at 
acceptere. 
</p><p>
28. december sidste år begik Leelah Alcorn selvmord ved at gå direkte ud foran 
trafikken på motorvejen Interstate 71, men forinden havde hun lagt et 
selvmordsbrev ud på Tumblr, hvori hun beskrev de trængsler, hun havde 
oplevet i sit liv som transkønnet. 
</p><p class=" bl-elem">
Siden har Leelah Alcorns selvmord skabt voldsom debat om transkønnedes 
rettigheder, ikke blot i USA, men også i resten af verden. 
</p>	
</div>

</div></body></html>
