---
layout:     post
title: 	    "Politisk enighed om, at psykisk syge skal tættere på arbejdsmarkedet "
post_author:	    
post_date:	    Thu, 09 Apr 2015 23:10:18 +0200
post_site:	    politiken.dk 
post_link:	    http://politiken.dk/indland/ECE2622290/politisk-enighed-om-at-psykisk-syge-skal-taettere-paa-arbejdsmarkedet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Det er positivt og menneskeligt godt, at vi kan opnå en tværpolitisk enighed om, at vi skal arbejde for et mere rummeligt </p><p>arbejdsmarked </p><p class=" bl-elem"/>

<p class="sender">
</p><p class=" bl-elem">Eigil Andersen, arbejdsmarkedsordfører (SF)</p> 

</blockquote>
</div><p>
Folk med psykiske lidelser skal have en bedre tilknytning til arbejdsmarkedet. 
</p><p>
Det er samtlige partier i Folketinget enige om. I en fælles vedtagelse i 
forbindelse med en forespørgselsdebat på Christiansborg torsdag stillede 
alle partier sig skulder ved skulder og påpegede, at mere skal gøres, så 
flere ikke ender uden for arbejdsmarkedet på grund af psykiske problemer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2509707/minister-psykisk-syge-arbejder-for-lidt/">Minister: Psykisk syge 
arbejder for lidt</a></p><p>
Vedtagelsen på Christiansborg er en direkte udløber af en konference, der blev 
holdt i marts om psykiske lidelser og arbejdsmarked, hvor professor i 
sundhedsøkonomi og politik ved Syddansk Universitet Kjeld Møller Pedersen 
oplyste, at alene depressionsramte danskere koster samfundet 10 milliarder 
kroner om året. 
</p><h3>
Første skridt på vejen 
</h3><p>
Hovedparten af omkostningerne skyldes tabte arbejdsevner, sygedagpenge, 
kontanthjælp og førtidspension. 
</p><p>
»Det her er første skridt på vejen. Det er altså lidt unikt, at vi alle 
herinde er blevet enige. På det psykiatriske område har det ellers været så 
svært at nå hinanden«, siger Jane Heitmann, psykiatriordfører for Venstre. 
</p><p>
Politikerne har givet hinanden håndslag på, at regeringen skal »øge fokus på 
at nedbringe antallet af mennesker med en psykisk lidelse, der har en ringe 
eller ingen tilknytning til arbejdsmarkedet« ligesom »det er afgørende, at 
indsatsen mellem arbejdsgiverne, de kommunale jobcentre, de praktiserende 
læger og psykiatrien understøttes«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2586410/professor-patienter-med-depression-skal-bevare-kontaktet-til-arbejdet/">Professor: Patienter med 
depression skal bevare kontaktet til arbejdet </a></p><p>
»Det er positivt og menneskeligt godt, at vi kan opnå en tværpolitisk enighed 
om, at vi skal arbejde for et mere rummeligt arbejdsmarked. Der er ingen 
tvivl om, at mange mennesker med psykiske problemer bliver ladt i stikken på 
arbejdsmarkedet i dag. Jeg er også godt klar over, at der fremover nok godt 
kan komme uenighed om redskaberne, og hvor langt eller kort vi skal gå, men 
det er et godt første skridt«, siger Eigil Andersen, arbejdsmarkedsordfører 
hos SF. 
</p><h3>
Tværpolitisk initiativ 
</h3><p>
Konkret har hele Folketinget pålagt regeringen at afdække erfaringer fra 
Canada med en såkaldt frivillig standard, der skal være med til at forebygge 
psykiske skader. 
</p><p>
Ideen er, at arbejdspladser ikke kun skal interessere sig for medarbejderens 
fysiske helbred med hæve-sænke-borde og frugtordninger, men også have fokus 
på folks psykiske velbefindende. Psykiske problemer står for 70 procent af 
invalideomkostningerne i Canada. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2572598/du-kan-faa-en-depression-af-at-gaa-syg-paa-job/">Du kan få en depression af at 
gå syg på job</a></p><p>
Det er et tværpolitisk initiativ, så skiftende regeringer holder kursen og 
sikrer, at flere lærer om psykiske lidelser, både så de kan hjælpe andre, 
der har det svært, men også selv kender advarselssignalerne. 100.000 
canadiere har derfor eksempelvis lært psykisk førstehjælp. 
</p><p>
De danske politikere på tværs af politiske skel har derfor også bedt 
regeringen om at undersøge muligheden for, at kendskabet til psykisk 
førstehjælp udbredes. 
</p><p class=" bl-elem">
Selve vedtagelsen bliver først stemt igennem 16. april, men da alle partier er 
enige, er det en teknikalitet. 
</p>	
</div>

</div></body></html>
