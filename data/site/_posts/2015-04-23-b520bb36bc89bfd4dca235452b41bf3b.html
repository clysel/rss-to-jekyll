---
layout:     post
title: 	    "Bro bro brille: Vi stiller skarpt på byens broer"
post_author:	    
post_date:	    Thu, 23 Apr 2015 19:27:27 +0200
post_site:	    politiken.dk 
post_link:	    http://politiken.dk/ibyen/byliv/ECE2639550/bro-bro-brille-vi-stiller-skarpt-paa-byens-broer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Endelig er der igen fuld aktivitet på byggepladserne omkring Inderhavnsbroen 
og Cirkelbroen. 
</p><p>
Anlæggene har været lammet af entreprenørers konkurser og langtrukne 
juristerier. Men nu går der atter mænd i orange sikkerhedsveste rundt på de 
to byggepladser og vidner om, at krisen er ved at være forduftet, og 
Københavns Havn til stadighed er under forandring. 
</p><p>
Papirøens fremtidige kulturelle anvendelse er der netop udskrevet en åben 
idekonkurrence om, og der opføres et nyt ambitiøst kulturhus på 
Bryghusgrunden, der skal rumme et stærkt udvidet Dansk Arkitektur Center. 
Nye erhvervskvadratmeter dukker op for enden af Langelinie i et nybygget 
pakhus og i et kommende højhus. Men særlig nye boliger skyder frem som 
svampe overalt på Krøyers Plads, den sydlige ende af Islands Brygge under 
navnet Havnestad og på Enghave Brygge. 
</p><p>
Og alle disse nye kulturhuse, arbejdspladser og boligområder kræver nye 
forbindelser. 
</p><p>
Udviklingen af havnen de seneste 20 år har betydet, at vi måtte have flere 
broer end blot Langebro, Knippelsbro og Sjællandsbroen til at holde sammen 
på os. Alene i det seneste år er tre nye broer dukket op, og med Cirkelbroen 
og Inderhavnsbroen bliver to mere snart færdige. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2534201/nu-faar-koebenhavn-alligevel-omstridt-olafur-eliasson-bro/">Nu får København alligevel 
omstridt Olafur Eliasson-bro</a></p><h3>
Broerne syr steder sammen 
</h3><p>
Det rolige vand i den store Inderhavn var oprindelig Københavns strategiske 
styrke og blev senere et grundlag for dens vækst i industritiden. Men efter 
at søværnet og de tunge virksomheder forsvandt og med dem de store skibe, 
har havnevandet ligget hen som et blåt spejlbassin for byens nye 
funktionærsiloer. 
</p><p>
De gule vandbusser var det første forsøg på at rimpe havnen sammen på tværs, 
men rigtig at udnytte det enorme fælles byrum, der ligger omkring 
Inderhavnen, kræver nye faste forbindelser. 
</p><p>
Broerne syr steder sammen, der tidligere føltes langt fra hinanden. Og med 
broerne er det som med metrostationerne. Hver gang der kommer en ny til, 
forøger det værdien af hele nettet, ikke kun af det enkelte område. Jo mere 
finmasket, jo mere anvendelig bliver hele byen. 
</p><p>
Med de nye broer bliver havnen mere og mere tilgængelig for den brede 
befolkning. Havnen er ikke længere forbeholdt friske fritidssejlere og 
kontemplative kajvandrere, men tilhører nu også snart hele hverdagens 
register af cyklister og fodgængere. 
</p><h3>
Broen er en metafor 
</h3><p>
Men broerne, der fører os hid og did, er ikke bare teknisk infrastruktur. 
</p><p>
De er også bygningsværker, mere eller mindre fantastiske konstruktioner, som 
ikke nøjes med at udføre deres praktiske funktioner. De er hver især et 
billede på det at være en bro. Hvad enten det handler om at spænde fra et 
punkt til et andet, at tegne en figur i luften eller at give et ophold og en 
tanke undervejs. Hver bro i byen er en løsning på en konkret opgave til et 
bestemt sted, men den er også et bidrag til det mentale materiale, som byen 
er lavet af. Den er et sted i byen. 
</p><p>
Og sidst, men ikke mindst er broen en metafor. Den er en overgang, en 
overvindelse og en port til noget. Og det, den spænder over, er i 
psykologien ofte det mest interessante: Det repræsenterer det andet, det 
udstødte eller det, man kan fortabe sig i. 
</p><p>
Når man stiller sig op på en bro og stirrer ned i det, der løber under den, er 
det en måde at se døden an på. Hver gang man ikke springer i, er man reddet. 
</p><p>
Mens vi i tilbageholdt spænding venter på, at vi kan suse på cykel fra Nyhavn 
til Holmen på 2 minutter, har vi herunder spændt bro, bro, brillerne på for 
at tage Københavns brofeber nærmere i øjesyn og mærke temperaturen på de 
yngste og nogle af de ældre. 
</p><h3>
Proviantbroen og Trangravsbroen 
</h3><p><i class=" bl-elem">Fra Christianshavn til Holmen, opkaldt efter de kanaler, de spænder over.</i></p><p>
Disse mærkelige high tech-konstruktioner er de seneste gang- og cykelbroer, 
der er blevet indviet. Selv om de har minimeret deres udstyr ved at lægge 
lys ind i gelænderet, er de ikke særlig elegante. Hvad laver de pukler på 
brodækkene, som dumme skilte signalerer, at man ikke må skate på? Det ligner 
noget, som hydraulikken går op i, men jeg er bange for, at de blot er til 
for at adskille trafikken. For pokker da, hvis man placerer en god kant i 
byrummet, skal der da skates på den. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00905/Trangravsbroen_og_P_905945y.jpg" alt="" border="0"/><span class="caption"><span class="f-img-caption">Foto: 
</span>Lasse Kofod</span></span></p><p>
Reelt er der tale om fire broer, Trangravsbroen er bare en siamesisk trilling. 
Dens åbne-lukke-mekanisme kræver særligt opsyn, så der er skabt et elendigt 
designet gyldent aluminiumshus til bropasseren. Materialer og formsprog, der 
synes at være dumpet ned fra månen, er givet af den franske tegnestue 
Dietmar Feichtinger Architectes. 
</p><p>
Men hold da op, hvor de forandrer adgangen til Holmen og Christianshavn – det 
i sig selv er en fest. De er en del af den gave, som også indeholder 
Inderhavnsbroen, som A.P. Møller Fonden gav København. 
</p><h3>
Cirkelbroen 
</h3><p><i class=" bl-elem">Går over Christianshavns Kanal.</i></p><p>
Broen, der ikke bare vil være en bro. Den vil også være et opholdsrum, en 
pause i havnen. Indtil videre har den en rum tid afholdt sig fra begge 
funktioner, mens den har ventet på rettens afgørelse af, hvorvidt den ville 
forstyrre en beboers udsigt og forringe hans ejendomsværdi eller ej. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00910/Bird_Day_open_0_910974y.jpg" alt="" border="0"/><span class="caption"><span class="f-img-caption">Illustration: 
</span>Studio Olafur Eliasson.</span></span></p><p>
Nordea Fonden står bag broen, som er en gave til Københavns Kommune. Den er 
tegnet af Studio Olafur Eliasson, og kunstneren har blandt andet fundet 
inspiration til dens dæk af fem sammenstukne cirkler fra sin islandske 
barndomsoplevelse af fiskerbåde, der lå side om side i havnen. 
</p><p>
Sammenstykningen af cirkler giver brodækket zoner, hvor man kan stoppe op i 
sin overfart og kigge op og ned ad havneløbet. 
</p><h3>
Inderhavnsbroen 
</h3><p><i class=" bl-elem">Fra Nyhavn til Christianshavn.</i></p><p>
Uheldsbroen er nok dens rette navn. Allerede dens linjeføring, fra Nyhavns 
skyggeside over til Grønlandske Handels Plads bag om restaurant Noma, skærer 
uskønt ind over aksen fra Nyhavnskanalen. Den skulle have været indviet for 
over to år siden, men først blev bropillerne bygget for højt, siden gik 
entreprenøren konkurs, og nu har den polske underleverandør af de brodæk, 
der skal kunne skydes ind mod hinanden, ikke kunnet levere den nødvendige 
kvalitet. Hvornår broen bliver færdig, står hen i det uvisse, men i det 
mindste er det ikke længere kun jurister, der arbejder på sagen. Der er gang 
i byggepladsen, så vi krydser fingre. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00921/Inderhavnsbroen_921159y.jpg" alt="" border="0"/><span class="caption"><span class="f-img-caption">Foto: 
</span>Jonas Olufson.</span></span></p><p>
Realdania havde tilbudt en bro fra Skuespilhuset til Operaen, men Mærsk 
Mc-Kinney Møller syntes, at Operaen skulle stå frit i havneløbet, så i 
stedet overbød han med A.P. Møllers Fond generøst tilbuddet i form af 
Inderhavnsbroen, Trangravs- og Proviantbroen, der leder i en lang bue uden 
om Operaen. 
</p><h3>
Langebro 
</h3><p><i class=" bl-elem">Fra Kalvebod til Islands Brygge.</i></p><p>
Langebro er kongen blandt Inderhavnens broer. Den er smuk og bred og skal bære 
en sekssporet vejbane, cykelstier og fortove. Den er besunget af Gasolin’ og 
digtet om af Emil Aarestrup – sidstnævnte omhandlede dog en tidligere 
udformning af broen. Siden Kallebobro fra 1690 har der på stedet ligget en 
lang række broer, der har heddet Langebro. Den nuværende er tegnet af 
arkitekten Kaj Gottlob (1887-1976) og blev indviet i 1954. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00930/Langebro_930448y.jpg" alt="" border="0"/><span class="caption"><span class="f-img-caption">Foto: 
</span>Joachim Adrian</span></span></p><p>
Den består af to faste buefag i beton, der er klædt i røde mursten, og i 
midten to klapfag. På siden står det mægtige brohus klædt i kobber og er 
således trods sin funkisudformning med til at holde byens historiske 
stoflige identitet i hævd med røde sten og grønne tårne. 
</p><p>
Det er en bro, det er skønt at stoppe op midt på og kigge på byen fra, men 
noget opholdsrum er den ikke. For den er byens mest støjende og lægger som 
sagt ryg til en sekssporet vejbane. Men uanset om man passerer under eller 
over den, er det hver gang en stærk urban oplevelse. 
</p><h3>
Bryggebroen 
</h3><p><i class=" bl-elem">Fra Islands Brygge til Havneholmen. </i></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00930/Bryggebroen__gang_o_930453y.jpg" alt="" border="0"/><span class="caption"><span class="f-img-caption">Foto: 
</span>Helle Arensbak.</span></span></p><p>
Det er snart 10 år, siden cykel- og gangbroen for alvor gjorde Islands Brygge 
landfast med Vesterbro. Den 190 meter lange hvide bro er ikke 
arkitektfirmaet Dissing+Weitlings stolteste øjeblik. Den store 
svingmekanisme og de adskilte cykel- og gangbaner gør den til et lidt 
gumpetungt bidrag i havneløbet. Som noget nyt indlagde man lys i gelænderet, 
der om aftenen tegner en hvid bue over havnen, men det er lovlig koldt og 
kraftigt. Det kunne der godt rettes op på. Men er man ung og forelsket i 
København, er det her, man går ned og skriver sine navne på en lås, inden 
man låser den fast til gelænderet og smider nøglen i vandet som tegn på 
ubrydelig kærlighed. Det har givet broens kedelige design en smule følelse 
af nærvær. 
</p><h3>
Cykelslangen 
</h3><p><i class=" bl-elem">Fra Dybbølsbro og Fisketorvet til Havneholmen. </i></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00930/Cykelbroen__Cykelsl_930455y.jpg" alt="" border="0"/><span class="caption"><span class="f-img-caption">Foto: 
</span>Jacob Ehrbahn.</span></span></p><p>
Dissing+Weitling havde betydelig mere held i computeren, da de kom på 
stregerne til Danmarks første broforbindelse udelukkende for cyklister. Den 
235 meter lange eleverede bro, der blev indviet sidste år, fører i 6 meters 
højde ud over vandet mellem Island Hotel og Fisketorvet, hvor ruten 
fortsætter over Bryggebroen. Cykelslangens bare 4 meter brede brodæk er ført 
i bløde buebevægelser, så man ikke behøver sænke farten. Det er den rene 
cykelluksus, og sammen med den orangefarvede belægning giver det stålbroen 
sin egen klare identitet, der har gjort den til symbolet på Københavns 
cykelvenlige udvikling. 
</p><h3>
Dronning Louises Bro 
</h3><p><i class=" bl-elem">Fra Indre By til Nørrebro.</i></p><p>
Den har siden sin indvielse i 1887 været den smukke dronning blandt Søernes 
broer. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00930/Sol_i_K_benhavn_930452y.jpg" alt="" border="0"/><span class="caption"><span class="f-img-caption">Foto: 
</span>Ditte Valente.</span></span></p><p>
Vilhelm Dahlerup er mesteren bag. Den er fuld af tyngde, og en stærkt markeret 
horisontalitet er kontrasteret af 4 høje flagstænger og 8 gadelamper, der 
giver den rytme. 
</p><p>
Men den har ikke i bilens tidsalder været så skøn at opholde sig på. Det 
ændrede en trafikomlægning i 2012 markant på. Vejbanerne blev reduceret, og 
fortove og cykelstiers bredde blev markant forøget. Det gav en skøn sydvendt 
plads, hvor man kunne sidde i solen med ryggen op ad dens solide høje værn 
af granit og kigge på forbipasserende. Det er porten til hipsterlandet 
Nørrebro. 
</p><h3>
Knippelsbro 
</h3><p><i class=" bl-elem">Fra Slotsholmen til Christianshavn. </i></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00930/Knippelsbro_930456y.jpg" alt="" border="0"/><span class="caption"><span class="f-img-caption">Foto: 
</span>Miriam Dalsgaard.</span></span></p><p>
Der har ligget broer her siden begyndelsen af 1600-tallet. Kaj Gottlob tegnede 
broen, der indviedes i 1937, og ligesom hans senere Langebro har den et 
funkis-brotårn klædt i kobber, der stofligt forener den med byens 
karakteristiske tårne. 
</p><p class=" bl-elem">
Den er blevet et ikon, der kan ses på den flotteste af vores nuværende 
seddelserie, 200-kronen. Den er hovedvejen til Christianshavn og Holmen, 
indtil Inderhavnsbroens skydedæk en dag når hinanden. 
</p>	
</div>

</div></body></html>
