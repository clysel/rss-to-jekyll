---
layout:     post
title: 	    "Morten Bay: Turbo på teknologiudviklingen? Brug militæret!"
post_author:	    
post_date:	    Sun, 19 Apr 2015 14:38:13 +0200
post_site:	    politiken.dk 
post_link:	    http://politiken.dk/oekonomi/gloekonomi/ECE2628916/morten-bay-turbo-paa-teknologiudviklingen-brug-militaeret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Normalt vil de fleste formentlig forbinde det amerikanske militær med 
invasioner, der aldrig burde være foretaget, uhyggelige droneangreb og meget 
andet skidt. 
</p><p>
Men det er også det amerikanske militær, vi kan takke for vores moderne 
digitale verden. Det er nemlig det, der primært har betalt regningen for 
udviklingen af den moderne computer, internet, gps, kunstig intelligens, 
virtuelle assistenter som Siri, selvkørende biler, trådløs datakommunikation 
og principperne bag mobiltelefoni. 
</p><p>
Siden Anden Verdenskrig har de forskningsmidler, som det amerikanske 
forsvarsministerium kaster efter vilde tech-projekter, drevet udviklingen 
fremad til gode for civile forretningsdrivende og borgerne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/faglitteratur_boger/ECE2622592/usas-verdensherredoemme-er-udfordret---men-mest-af-usa-selv/">USA's verdensherredømme er 
udfordret - men mest af USA selv</a></p><p>
Det gælder især forsvarets forskningsagentur, Darpa, der betaler for 
grundforskning foretaget på universiteter og private 
forskningsinstitutioner. 
</p><div class="art-quote article-box">
<p class="quote"/>
<blockquote>
<p class="quote-txt">
Kan det virkelig være rigtigt, at det er forberedelsen eller udførelsen 
af krigshandlinger, der driver den teknologiske udvikling fremad?
</p>
</blockquote>
</div><p>
I forhold til de resultater der er kommet ud af de forskningsmidler, der deles 
ud fra de civile forskningsagenturer i USA, har militærforskningen opnået 
resultater, der næsten gør bagateller ud af de civile resultater.</p><p>
Det kan man jo synes er lidt deprimerende. Kan det virkelig være rigtigt, at 
det er forberedelsen eller udførelsen af krigshandlinger, der driver den 
teknologiske udvikling fremad? 
</p><p>
Heldigvis er det ikke helt sådan fat. Det er snarere de politiske realiteter 
og de metoder, der anvendes, der har gjort det amerikanske 
forsvarsministerium til en af de vigtigste forskningsmæcener i den moderne 
teknologihistorie. 
</p><h3>
Gunstige militærbudgetter 
</h3><p>
Lad os tage de politiske realiteter først. I USA – men også i så mange andre 
lande, herunder Danmark – findes den største villighed til at øge 
militærbudgetterne på højrefløjen. Det er samtidig på højrefløjen, at man er 
mest villig til at skære i budgetterne til civil grundforskning. 
</p><p>
Det var netop ved at udnytte denne mekanisme, præsident Eisenhower i 50’erne 
fik sikret penge til Arpa (senere Darpa) og siden Nasa, der udsprang af 
førstnævnte. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2628472/danmark-faar-hug-for-sloev-it-udvikling/">Danmark får hug for sløv 
it-udvikling</a></p><p>
Civile forskningsmidler anses politisk set for at være en luksus, mens militær 
forskning er en nødvendighed. Så hvad med blot at finde en eller anden 
militær grund til at udføre forskning, der ellers ville være civil? 
</p><div class="art-fakta article-box">
<h4 class="">
Fokus på digital økonomi</h4>
<div class="fakta-body" data-buildingblock="embedded_factboxlink">
<p>
Politiken bringer hver uge en klumme om tendenser inden for fænomenet digital 
økonomi. Klummen skrives på skift af Anders Emil Møller, Lars Grarup, Morten 
Bay og Helle Baagø. 
</p><p>
Her er tidligere artikler: 
</p>
</div>
</div><p>
Princippet gælder også i dag, hvor præsident Obama har sat store beløb af til 
forskning i hjernens hemmeligheder. Men disse penge er stort set ikke afsat 
gennem de civile agenturer, men gennem bl.a. Darpa. </p><p>
På den måde er præsidenten nemlig også sikker på, at en eventuelt senere 
republikanskledet regering ikke kommer til at skære støtten ned igen. 
</p><p>
Det betyder også, at man kan allokere meget større beløb. Når man taler med 
civile forskere, hvis forskning har været finansieret af Darpa, påpeger de 
alle to fordele ved princippet: 
</p><p>
For det første er Darpa-beløbene så store i forhold til civile 
forskningsmidler, at man rent faktisk kan udføre forskning, der rykker. 
</p><h3>
Sjældent dikteret fra oven 
</h3><p>
For det andet bliver det sjældent dikteret fra oven, hvordan forskningen skal 
forløbe. Selv om D’et i Darpa står for <i>Defense</i>, har 
agenturet historisk set ikke håndhævet, at forskningen skulle have et 
militært formål. 
</p><p>
Da internet blev udviklet for Darpa’s penge, var formålet oprindelig 
vidensdeling mellem forskningsinstitutioner – et primært civilt formål. 
</p><p>
Når det gælder selvkørende biler, kunstig intelligens, mobiltelefoni, gps og 
så videre, stod det klart for forskerne, at den teknologi, de udviklede, 
både ville komme militæret og den civile verden til gode på én gang. 
</p><p>
Faktisk kan man ikke pege på ret mange Darpa-projekter, der udelukkende havde 
et militært formål i hele agenturets historie. 
</p><p>
Hvis man gerne vil have allokeret teknologi-forskningsmidler, der er svære at 
beskære senere og store nok til at flytte noget, skal man altså bare køre 
det over militærbudgettet og skabe en kultur, hvor forskerne ikke føler, at 
målet er noget udelukkende militært. 
</p><p>
Der er også nogle ledelsesmæssige metoder, men skal anvende, hvor talenter får 
lov at arbejde i fred, og hvor de har mulighed for at begå mange fejl. 
</p><p class=" bl-elem">
Men det er et emne til en fremtidig klumme. 
</p>	
</div>

</div></body></html>
