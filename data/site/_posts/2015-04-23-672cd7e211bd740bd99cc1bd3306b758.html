---
layout:     post
title: 	    "Anklager afspiller fuckfinger i retten for at få dødsstraf til Boston-bror"
post_author:	    
post_date:	    Thu, 23 Apr 2015 19:11:47 +0200
post_site:	    politiken.dk 
post_link:	    http://politiken.dk/udland/ECE2639965/anklager-afspiller-fuckfinger-i-retten-for-at-faa-doedsstraf-til-boston-bror/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Først retter han lidt på håret. Så træder han op på bænken i den lille celle 
og stikker ansigtet hen mod overvågningskameraet, som han først hilser med 
to fingre og siden med en enkelt finger. Fuckfingeren. 
</p><p>
Den opførsel - og i særdeleshed den midterste finger - viser, at den 21-årige 
Dsjokhar Tsarnajev er »ubekymret, uforandret og uden anger«. Det mener i 
hvert fald Nadine Pellegrini, der er anklager i retssagen mod Tsarnajev, og 
som har fået optagelsen fra hans fængselscelle afspillet i retten, hvor hans 
strafudmåling er undervejs. 
</p><p>
Den tjetjenskfødte amerikaner Dsjokhar Tsarnajev er allerede fundet skyldig i, 
at tre blev dræbt og 264 såret under Boston Marathon i 2013. Nu skal en jury 
afgøre, om han skal dømmes til døden eller fængsles på livstid. 
</p><p><b class="ext-link">REKONSTRUKTION</b><a class="embeddedlink" href="http://politiken.dk/magasinet/feature/ECE2576770/rekonstruktion-102-timers-menneskejagt-fulgte-i-koelvandet-paa-terrorangreb-i-boston/">102 timers menneskejagt fulgte i 
kølvandet på terrorangreb i Boston</a></p><p>
Sagens anklagere går efter dødsstraf, og for at argumentere for sig har de 
kaldt adskillige vidner ind, der alle er dybt berørte af angrebet for to år 
siden. Enten fordi de selv har mistet lemmer eller pårørende. 
</p><p>
»Jeg troede, jeg var død, fordi jeg ikke kunne høre mig selv skrige«, fortalte 
eksempelvis Adrianne Haslet-Davis om sine erindringer fra dagen. 
</p><p>
Hun blev skadet, da den anden bombe sprang tæt ved løbets målstreg. Den 
34-årige kvinde fik efterfølgende amputeret sit ene ben, ligesom 16 andre af 
de sårede har fået. Hendes mand blev også såret under angrebet, og han er nu 
indlagt på et psykiatrisk hospital, fortalte hun ifølge Reuters. 
</p><h3>
Pårørende vidner i retten 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00930/Boston_Marathon_Bom_930538w.jpg" alt="" border="0"/><span class="caption"><span class="f-img-caption">Dømt. 
</span>Dsjokhar Tsarnajev er kendt skyldig i 30 forhold, hvoraf de 17 kan udløse dødsstraf. Foto: AP</span></span></p><p>
Udover de tre personer på 8, 23 og 29 år, der blev dræbt under angrebet, 
mistede en 26-årig politibetjent også livet. Han sad i sin patruljevogn, da 
de to brødre dræbte ham med skud tre dage efter maratonløbet, hvor de var på 
flugt i Boston. 
</p><p>
Betjentens familie var også på plads i retten i går, hvor anklagemyndigheden 
viste billeder fra hans opvækst. Hans stedfar fortalte, at det 26-årige 
offer altid havde drømt om at blive politibetjent, og at det var den 
lykkeligste dag i hans liv, da han gennemførte uddannelsen. 
</p><p>
Stedfaren fortalte også, at hans kone, betjentens mor, er stoppet med at 
arbejde, fordi hun har fået posttraumatisk stress efter tabet af sønnen, og 
at betjentens børn i dag lider af depression. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/int_usa/ECE2573774/fire-ting-du-boer-vide-om-boston-sagen/">Fire ting du bør vide om Boston-sagen</a></p><p>
Tsarnajevs forsvarsadvokater skal på banen i næste uge, hvor de forventes at 
argumentere for, at Dsjokhar Tsarnajev blev påvirket af sin ældre og nu 
afdøde bror Tamerlan Tsarnajev, og at han derfor skal idømmes fængsel på 
livstid frem for dødsstraf. 
</p><p>
Broren blev dræbt i dagene efter angrebet, da brødrene var på flugt i Boston. 
Ifølge forsvarerne var han hjernen bag foretagendet, da de to brødre 
placerede to hjemmelavede bomber tæt ved maratonløbets mållinje, mens 
lillebroren kun spillede en sekundær rolle. 
</p><p>
Tsarnajev er kendt skyldig i alle 30 forhold, han var anklaget for, og 17 af 
disse kan udløse dødsstraf. 
</p><p class="art-ext-other">

</p><p class=" bl-elem"/>	
</div>

</div></body></html>
