---
layout:     post
title: 	    "3D-titanium fra Norge skal hjælpe flyindustrien"
post_author:	    Mathias Skov Johansen
post_date:	    Fri, 06 Mar 2015 11:04:12 +0000
post_site:	    ing.dk 
post_link:	    http://ing.dk/artikel/3d-titanium-fra-norge-skal-hjaelpe-flyindustrien-174586
---
<html><body><div><div class="panel-panel panel-col-first container">
		    <section class="body"><p>Titanium er stærkt som stål og vejer det halve. Flyproducenter bruger derfor metallet til flere slags komponenter for at spare på vægt og brændstof. Som materialevalg er titanium dog dyrt. Den traditionelle forarbejdning af titanium kræver meget høje temperaturer, og store mængder af det stabile metal går let tabt i processen.</p>
			<p>I Hønefoss har den norske producent Norsk Titanium siden 2007 arbejdet på en fremstillingsmetode til titaniumskomponenter, der ved hjælp af 3D-print bygger alt fra bunden. Maskinen forprogrammeres til at smelte materialet efter et færdigbestemt resultat, hvorefter den rå titanium i tråd-form 'bygges' på lag i maskinen, der får sin energi fra en plasma-varmekilde. Normalt bearbejdes titaniumdele fra større blokke, som er en dyrere og meget tidskrævende proces.</p>
			<p><em>Se video af den specielle norske metode her</em><br/><section class="video plugin"/></p>
			
			<p/></section><p>Norsk Titanium håber nu, at kunne levere billige titaniumløsninger til den amerikanske flyindustri, og ambitionen er stor. Administrerende direktør Jon André Løkke og resten af ledelsen er allerede i gang med planerne om en fabrik i USA. Teknologicenteret og hovedkontoret bliver dog i Norge.</p>
			<p>»De fleste kunder er i USA og Europa. USA er længere fremme kommercielt set, så derfor begynder vi der. Vi vil være tæt på kunden. Al teknologiudvikling bliver i Norge. Teknologicenteret vil til enhver tid beholde en af de to printere for at kunne lancere den næste generation«, udtaler han til avisen Teknisk Ukeblad.</p>
			
			<p>Selvom titanium er en af de mest almindelige grundstoffer på Jorden, er titandioxid (TiO2) en meget stabil forbindelse og berygtet for dets svære forarbejdning - en metode, der kun i mindre grad er forbedret i løbet af det 20. århundrede. Derfor har det mest været specielbrancher som rumfart, militær og biomedicin, der i større omfang har haft gavn af det solide metal.</p>
			<p>I de senere år har <a href="http://pubs.acs.org/doi/ipdf/10.1021/ja408118x">forskningsforsøg ved hjælp af tryk- og temperaturpåvirkning</a> dog haft held med at påvirke den langsomme reaktionshastighed mellem metallets faste stoffer. Denne metode reducerer energiforbruget væsentligt, men er endnu ikke kommercialiseret nok til produktion.</p>
			<p>Norge har store magmatiske forekomster af titanium-mineralet ilmenit, der bl.a. brydes ved Tellnes i Sydnorge med en årlig produktion på 300.000 tons.</p>
			<p>Norsk Titanium satser lige nu på flyindustrien, men maskinen vil potentielt kunne producere lignende komponenter til andre industrier.</p>
		
		  </div>
		  </div></body></html>
