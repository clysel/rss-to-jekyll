---
layout:     post
title: 	    "Er min barndomsby Ugerløse virkelig blevet skæv og liderlig?"
post_author:	    
post_date:	    Tue, 21 Apr 2015 13:04:07 +0200
post_site:	    politiken.dk 
post_link:	    http://politiken.dk/magasinet/feature/ECE2636479/er-min-barndomsby-ugerloese-virkelig-blevet-skaev-og-liderlig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hun var altid nøgen, når hun spadserede rundt og vandede hampplanterne i sit 
skunklaboratorium. Ellers ville tøjet lugte af hash. Det forklarede en 
46-årig kvinde i retten i Holbæk for nylig. Sammen med fire mænd er hun dømt 
for at have drevet skunklaboratoriet i Ugerløse, som ligger på Vestsjælland. 
Og som er min barndomsby. 
</p><p>
Samtidig skulle posten køre et rekordhøjt antal pakker med dildoer og andet 
sexlegetøj ud til de færre end 1.500 beboere. Ugerløse blev nemlig for nylig 
stemplet som den mest liderlige danske by i flere medier, fordi beboerne 
angiveligt køber mest sexlegetøj over nettet per indbygger. 
</p><div class="art-fakta article-box">
<header>
<h4 class="">
Fakta</h4>
<h5>
Ugerløse </h5>
</header>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/Ugerl_se_skunk_sexl_929762w.jpg" alt="" border="0"/></span></p><p>
By i <b>Holbæk Kommune</b>. I 1333 Vgerlosæ, senere Uggerløse og siden 
1934 Ugerløse. 
</p><p>
I 1950 havde byen <b>427</b> indbyggere fordelt på 139 husstande. I 2010 var 
der <b>1.445</b> indbyggere, og i dag er tallet <b>1.420.</b></p><p class=" bl-elem">
Der er registreret <b>104</b> produktionsenheder – underafdelinger af større 
virksomheder – samt syv hovedvirksomheder – i Ugerløse. 
</p>
</div>
</div><p/><p/><p>
Nu stopper jeg foran skunklaboratoriet ved det gamle savværk. Lagerbygningen 
ligger omringet af faldefærdige og forladte huse med smadrede ruder på 
hovedgaden. Da hashfabrikanterne kom til byen, malede de som det første 
facaden hvid og indrettede en nydelig forhave. Det var ren <i>’breaking bad’</i>. 
Ingen i byen skulle ane, hvad der foregik. 
</p><p>
For Ugerløse virker jo så rolig, fortæller 42-årige Paraneetharan 
Thuraichelvam. Han går på hovedgadens fortov og pulser på en smøg. 
Historierne om narko og sexlegetøj bringer overhovedet ingen smilehuller 
frem hos ham. 
</p><p>
»Det er ikke sjovt, for jeg er ikke kommet til byen for hash og sexlegetøj. 
Jeg er lige blevet skilt og er flyttet væk fra en masse problemer, så jeg 
vil gerne bo i en rolig by. Jeg kender ikke Ugerløse særlig godt, men der er 
altså ikke ballade om natten på gaderne«, siger han, inden han traver af 
sted for at nå bussen. 
</p><p>
Inde i gården ved skunklaboratoriet er der mennesketomt, og jeg kan ikke lugte 
noget hash. Virksomheden er selvfølgelig også lukket ned efter 
anholdelserne. 
</p><p>
Men hvis jeg anstrenger mine næsebor, fornemmer jeg lige, at en bondemand 
fylder markerne med gylle. 
</p><p>
Så ved jeg da, at noget er ved det gamle. 
</p><h3>
Narko og sex 
</h3><p>
For jeg kommer fra et næsten ukendt sted i Danmark. Der er ingen fodbold- 
eller skuespiller, som har suget sin brystmælk eller stavret sine første 
skridt i byen. Da jeg var yngre, sagde jeg ofte til nye bekendtskaber: 
</p><p>
»Kvinden, Peter Lundin parterede, har været bagerjomfru i byen«, fordi det var 
den eneste oplysning, jeg lige kunne komme på. 
</p><p>
Alligevel har jeg altid haft et romantisk syn på min barndomsby Ugerløse. 
Rapsmarker omfavner byen om sommeren, og så er pigerne mere naturlige med 
fregner og lige pandehår. 
</p><p>
Men så, pludseligt, bliver byen kendt for noget. Narko og sex. Oven i købet 
har byen fået sit første bordel nogensinde, ved jeg, fordi en fotoreportage 
derfra har vundet en pris. 
</p><p>
Massevis af unge fraflyttere må have det som jeg. Man flytter fra byen, og på 
afstand følger man, at den bliver stemplet som Udkantsdanmark og dukker op i 
medierne. 
</p><p>
Det er nu heller ikke, fordi kriminalitet kun findes i storbyerne. Ifølge 
Jørgen Møller, der er udkantsforsker ved Aalborg Universitet, bliver tomme 
bygninger på landet gerne til lager for hashproduktion, ulovligt fyrværkeri 
og tyvekoster. 
</p><p>
»Der findes umålelige mængder af kvadratmeter med boliger, værkstedsbygninger, 
gamle lader og stalde, som ikke bliver brugt til noget og står tomme på 
landet. Og det er nemme steder at bygge om til skunklaboratorier, som kun 
kræver lys, vand og varme, hvilket er let at etablere«, siger Jørgen Møller. 
</p><p>
»Det ligger lige til højrebenet. Der er ikke mange naboer, og man blander sig 
heller ikke ude på landet, selv om man måske har mistanke om, at der foregår 
noget. Man vil ikke have noget ballade med naboerne«. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00929/Ugerl_se_Sammens_tn_929796" data-id="929796" data-imgtype="jpg" data-caption="Den uanselige lagerbygning midt på hovedgaden har rummet et skunklaboratorium. Foto: Janus Engel"/><p>
Han kalder strategien med at finde et gammelt hus på hovedgaden og istandsætte 
det, for »på grænsen til det geniale«. 
</p><p>
»Det er næsten for frækt at vælge et hus midt på hovedgaden«, siger han. 
</p><p>
Men kan det virkelig passe, at min by er blevet sådan? 
</p><h3>
Her er plads til alle 
</h3><p>
Kurt Aagaard og hans kone Tove tager historierne om hash og sexlegetøj i byen 
meget roligt. Mens Tove på 63 år byder velkommen i deres gule 
murstensbelagte parcelhus, som de købte i 1975, står 65-årige Kurt i 
køkkenet og klemmer mayonnaise ud over kartoffelmadderne. Det er frokosttid. 
</p><p>
»Nu kan jeg hurtigt komme til at sige noget meget upolitisk. Men hash rangerer 
jo nede på den lave ende af rusmidler, så derfor blev vi ikke voldsomt 
chokeret. Herregud. Der er jo plads nok i byen«, siger Kurt, der kommer 
gående med sin tallerken ind i stuen fra køkkenet og sætter sig på hug. 
</p><p>
»Det er nu meget godt, at politiet fik stoppet den hashproduktion. Men 
alligevel, så synes man jo, at de havde lavet facaden så nydelig, for byen 
har været i forfald gennem længere tid«, indskyder Tove, der har sat sig i 
lænestolen. 
</p><p>
Ægteparret havde ingen mistanke om, at der fandt noget ulovligt sted i 
bygningen på hovedgaden, selv om de efterfølgende opdagede, at deres datter 
og svigersøn faktisk godt kendte til skunklaboratoriet via rygter. De har 
heller ikke hørt, at Ugerløse er blevet kåret til Danmarks mest sexede by. 
</p><p>
»Det er nok, fordi vi har fået et bordel i byen. Det må da være derfor. Hun 
køber nok mange af den slags ting, tænker jeg«, siger Tove. 
</p><p>
Det er sexlegetøjbutikken Sinful.dk, der står bag den medieomtalte 
undersøgelse af, hvilken by i Danmark der køber mest per indbygger – og her 
havde man ikke set komme, at det var en lille vestsjællandsk flække, der 
poppede op på førstepladsen. Det har stifter og medejer, Mathilde Mackowski, 
fortalt mig. 
</p><p>
»Som du nok kan regne ud, så havde jeg aldrig hørt om byen før. Det er en 
lille by, som aldrig havde sat sig på landkortet før nu for alvor«, sagde 
hun i telefonen og havde to bud på Ugerløses frække side: 
</p><p>
»Der er ikke så mange arrangementer på landet, og tit ser man også, at folk i 
større naturområder ikke har fjernsyn og bruger tiden på at lave noget 
sammen. Det kan også være, at man ikke prioriterer karrieren så højt på 
landet, som man gør det i storbyerne, og derfor har mere fritid. Det kan 
også være, fordi det er en mindre by, og der er nogle enkelte, som virkelig 
køber ind i store mængder. Altså et par rigtige stamkunder, der ønsker at 
spice deres liv op«. 
</p><p>
Kurt og Tove har ikke brug for at spice deres liv op. De spiller petanque fire 
gange om ugen og drømmer om at rejse til Mallorca på <i>all 
inclusive</i>. 
</p><p>
Men de har ingen planer om at flytte permanent væk fra Ugerløse, hvor de 
oplevede deres største øjeblik med brylluppet i kirken i 1975. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00929/Ugerl_se_Sammens_tn_929846" data-id="929846" data-imgtype="jpg" data-caption="Kurt og hans kone har ikke brug for at få 'spicet' deres liv op. De spiller petanque. Foto: Janus Engel"/><p>
Mens Tove er født i Ugerløse, kommer Kurt fra Holbæk. De forelskede sig i 
hinanden på deres arbejdsplads, Ford. Kurt var automekaniker, og Tove sad på 
kontoret. Økonomien tillod dem ikke at købe et hus sammen i Holbæk, og 
derfor rykkede de 15 kilometer mod syd til Toves barndomsby. 
</p><p>
»Det er svært at sætte ord på sine følelser for ens by, men vi kan lide den, 
ellers ville vi ikke have boet her i så mange år. Der sker ikke det store 
her. Og ja, det lyder røvkedeligt, men det passer godt til os«, siger Kurt. 
</p><p><i class=" bl-elem">Men skunklaboratoriet og Danmarks mest sexede by? Så kedeligt lader det da 
ikke til at være?</i></p><p>
»Nej, men det er jo ikke noget, vi mærker til, og det er altså ikke i vores 
skuffer, at du finder noget hash eller sexlegetøj«. 
</p><h3>
Ugerløse kæfter op 
</h3><p>
Flemming-Post kunne ikke se stjerner i Valby. Der var sådan et låg over himlen 
på grund af lyset. Derfor flyttede han til Ugerløse. Fra hans spisebord et andet 
sted i byen kan han nu kan både se stjerner og den lange kø til byens 
bordel. 
</p><p>
»Der er rigtig mange kunder. De holder lige nede foran min hæk i en lang kø 
nærmest hele dagen«, siger han og peger ud ad vinduet, men der er dog ingen 
kø at se i øjeblikket, selv om der står »optaget« i vinduet. 
</p><p>
Flemming-Post har fået sit kælenavn, fordi han er postbud i Ugerløse. I 
virkeligheden hedder han Flemming Nielsen og har ferie i denne uge. Derfor 
er han ikke hoppet i den genkendelige røde arbejdsjakke, men i en T-shirt i 
samme farve, som stammer fra racerløbet Le Mans i 2004. »Jan Magnussen« står 
der skrevet hen over maven. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00929/Ugerl_se_Sammens_tn_929845" data-id="929845" data-imgtype="jpg" data-caption="Flemming Post flyttede til Ugerløse fra Valby. Fordi han ikke kunne se stjernerne ordentligt i hovedstaden. Foto: Janus Engel"/><p>
Som postbud må 51-årige Flemming om nogen vide, hvem der køber pakkerne med 
sexlegetøj. Det ønsker han dog ikke svare på, da han har tavshedspligt. 
</p><p><i class=" bl-elem">Men er Ugerløse en sexet by?</i></p><p>
»Næ«. 
</p><p><i class=" bl-elem">Hvorfor bliver der så købt så mange pakker?</i></p><p>
»Måske fordi det ikke er en sexet by, så skal folk have et eller andet at 
hygge sig med«, siger han. 
</p><p>
»Men der var en person i byen for noget tid siden, som fandeme mente, at 
Ugerløse manglede en swingerklub. Forslaget startede på Facebook, og så var 
der flere, som også syntes, det var en god idé. Og selv om jeg er postbud, 
ved jeg faktisk ikke, om de har fået den op og stå. Altså swingerklubben og 
ikke ….«. 
</p><p>
Flemming er glad for sin by, og det er der også en god grund til at være, 
fastslår han. For Ugerløse oplever en lille positiv udvikling i forhold til 
indbyggertal. Hvor andre nabobyer går tilbage, så stiger den faktisk med et 
par stykker i Ugerløse. 
</p><p>
Det skyldes især byens foreningsliv. Her kæfter man op, og sådan har man altid 
gjort. 
</p><p>
»Hvis ikke vi kan få noget fra kommunen, så gør vi det altså selv. Der er 
sådan lidt minientreprenør over det med vores foreningsliv. Ugerløse er en, 
som siger sin mening«. 
</p><p>
Da Holbæk Kommune satte forsamlingshuset i Ugerløse til asalg, dannede 
beboerne en forening og spurgte, om de ikke måtte få det for et symbolsk 
beløb. Én krone gav den nyoprettede forening, og nu driver de 
forsamlingshuset udelukkende via frivillig arbejdskraft. 
</p><p>
»Det er kendetegnende for vores by at sige, at vi skal fandeme ikke have endnu 
et hus stående med skodder for vinduerne. Det går helt tilbage til 1933, 
hvor vi selv byggede et af landets første friluftsbade, fordi der var langt 
til stranden. Det blev også udgravet via frivilligt arbejdskraft«. 
</p><p>
I det hele taget er der meget selvjustits på »bøhlandet«, som han siger. 
</p><p>
»For nogen tid siden rendte en blotter rundt ved skolen, og der blev hurtigt 
samlet et tæskehold i byen, der kørte langt for at fange ham, for der var 
kommet et signalement af bilen. Det var nok meget heldigt, at det ikke 
lykkedes, for det kunne være blevet grimt«, siger han. 
</p><p>
»Hvis hashfabrikanterne på hovedgaden nu også havde solgt stoffer til 
skolebørnene, havde de fået en sten om benene og var blevet sat i mosen«. 
</p><p>
Flemming henviser til Åmosen, som engang var Sjællands største moseområde med 
et areal på mere end 30 kvadratkilometer, og som også grænser op til 
Ugerløse. Faktisk er det Åmosens skyld, at man har haft svært ved at finde 
bronzealderfund ved Ugerløse, fordi den fik folk til at flytte væk. Engang 
var der en søbred, men den tørrede ind og blev til mose, og det gjorde, at 
det var umuligt at fange fisk, hvilket førte til udvandringen. 
</p><p>
Flere tusinde år senere kom der igen liv i området, og i 1960’erne havde 
Ugerløse et godt butiksliv. Her var en barber, en slagter, en bank, et 
posthus og sågar en radiofabrik, der var kongelig hofleverandør. Men som i 
så mange andre provinsbyer er de fleste butikker lukket ned. 
</p><p>
Ugerløse står dog over for en ansigtsløftning snart. I øjeblikket bliver 
friluftsbadet renoveret, og flere faldefærdige huse skal rives ned, fordi 
Netto planlægger at komme til byen. Landevejsgrillen ved den tidligere 
tankstation er også åbnet igen. For tre måneder siden fik 66-årige Søren 
Lorentzen grillbaren i fødselsdagsgave af sin søn. Siden har Lorentzen stået 
i biksen hver morgen fra klokken 05.00. 
</p><p>
Og trods den seneste tids uheldige medieomtale af Ugerløse ser han mange 
muligheder for at tjene gode penge i byen. 
</p><p>
»Der kører kolossalt mange biler herude i morgentimerne, og de holder i lange 
rækker i begge retninger. Kan jeg bare få en tredjedel af de biler, som 
kører igennem som kunder, bliver jeg hurtigt millionær«, siger han. 
</p><p>
Den tidligere københavner overvejer faktisk at sælge sit nedlagte landsted i 
nabobyen Stenlille og flytte til Ugerløse. Søren Lorentzen løb engang op og 
ned ad højrekanten på fodboldbaner i Valby og smækkede gudebolde ind i 
panden på BK Frems angribere. 
</p><p>
Han var endda på ungdomslandsholdet. Fodboldstøvlerne er for længst lagt på 
hylden igen, og maven er blevet rundere siden. 
</p><p>
Nu dribler han i stedet rundt på den spinkle plads i grillbaren og smækker 
hotdogs over skranken. Hans egen hofret er dog stegt flæsk med persillesovs. 
</p><p>
»Du har et friere liv herude, og jeg har fået nok af København og har ikke 
boet der i 35 år snart«. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00929/Ugerl_se_Sammens_tn_929847" data-id="929847" data-imgtype="jpg" data-caption="Søren Lorentzen har fået en grillbar i Ugerløse af sin søn. Og nu overvejer han at flytte dertil fra nabobyen Stenlille. Foto: Janus Engel"/><p>
Hans rapkæftede sprog afslører dog stadig hans københavnske aner. Det kommer 
især til udtryk, når jeg spørger ham om, hvad hans forhold til hash er? 
</p><p>
»Jeg har prøvet at ryge hash en enkelt gang, da jeg var 30 år, men der fik jeg 
så meget tyndskid af det. Da jeg kom ud fra lokummet, sagde jeg til de 
andre: »Stik mig en whisky i stedet for«. Det var på Østerbro sammen med 
Buster Larsen …«. 
</p><p><i class=" bl-elem">Buster Larsen?</i></p><p>
»Ja, ja, han fik da sig en pibe med fjolletobak. Det gjorde vi alle. Vi havde 
det skidehyggeligt og spillede billard imens. Men siden har jeg ikke rørt 
det på grund af det med maven«. 
</p><p>
Søren mener også, at Ugerløse er mange år bagud med at få et 
skunklaboratorium, for det har været længe i andre provinsbyer, har han læst 
i alle de tabloidaviser, der pryder bordene i grillbaren. 
</p><h3>
Biljagt 
</h3><p>
Alligevel er Ugerløse en by, som de fleste unge forlader, når de er færdige 
med skolen. Jeg kender kun én fra min gamle folkeskoleklasse, som stadig bor 
her. Det er Maiken Sørensen på 26 år, og jeg har nærmest ikke set hende, 
siden vi gik ud af 9. klasse. 
</p><p>
Men jeg genkender hende med det samme, da hun triller forbi os i en hvid Skoda 
ved kirken. 
</p><p>
Maiken drejer til venstre ved rundkørslen og er dermed på vej ud af byen. Det 
ser ud til, at hun skal til Holbæk. 
</p><p>
Fotografen og jeg vender bilen. Vi sætter efter. Små fire kilometer senere 
holder hun pludselig ind til siden ved en skov. Jeg går over og banker på 
ruden. Hun ser forbløffet ud. 
</p><p>
»Jeg havde overhovedet ikke set jer – jeg er bare på vej i skoven for at gå en 
tur«, siger hun. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00929/Ugerl_se_Sammens_tn_929848" data-id="929848" data-imgtype="jpg" data-caption="Maiken Sørensen tager til Holbæk eller Slagelse, hvis hun keder sig i Ugerløse. Foto: Janus Engel"/><p>
Vi er også ved det flotteste naturområde nær Ugerløse. Nemlig på toppen af ’de 
sjællandske alper’, som de mange bakker kaldes herude. Vores Tyrol. Inde i 
skoven fortæller Maiken, at hun selvfølgelig også har læst historierne om 
hashproduktionen og sexlegetøjet. Men det griner hun nu bare ad, når folk 
til familiefødselsdage nævner det ved spisebordet. 
</p><p>
»Hash og sexlegetøj er ikke ting, som jeg har beskæftiget med mig. Men jeg 
synes altså ikke, at byen har ændret sig særligt meget. Selvfølgelig er der 
nogle bøller, men det har der jo altid været«. 
</p><p>
Maiken kan lide det nære miljø i en lille by og hygger sig med at bruge 
minimum en halv time ekstra på at købe ind i Brugsen, fordi hun skal snakke 
med så mange, hun kender. Hun arbejder som lærerinde på en skole i Ringsted 
og bruger fritiden på svømning og et gospelkor i Roskilde. Hun har overvejet 
at købe en hund, men hun er for lidt hjemme til det. I aften har hun for en 
sjælden gangs skyld et hul i kalenderen. Derfor skal den stå på torskepizza, 
og hvad der nu er i fjernsynet sådan en onsdag. 
</p><p>
»Jeg har ingen planer om at flytte væk på nuværende tidspunkt, og jeg lever 
meget i nuet. Men måske rykker jeg videre om nogle år. Det kan godt være. 
Jeg føler, at jeg hviler meget i mig selv, og Ugerløse passer godt til mit 
temperament«. 
</p><p>
Vi går i skoven en halv times tid. Så tager vi afsked. Og jeg forlader gode 
gamle Ugerløse. Min barndomsby lignede sig selv. Jeg så hverken hash eller 
dildoer. 
</p><p class=" bl-elem">
Ugerløse bliver heller aldrig til en metropol. Men ved friluftsbadet graver 
store maskiner allerede. Og snart kommer bulldozere også til hovedgaden for 
at gøre byen endnu mere sexet. 
</p>	
</div>
</div></body></html>
