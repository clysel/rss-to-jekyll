---
layout:     post
title: 	    "Fra 1 til 6 hjerter: Vi giver talentkonkurrencernes dommere karakterer"
post_author:	    
post_date:	    Sat, 07 Mar 2015 14:42:16 +0100
post_site:	    politiken.dk 
post_link:	    http://politiken.dk/kultur/filmogtv/ECE2577448/fra-1-til-6-hjerter-vi-giver-talentkonkurrencernes-dommere-karakterer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dommerne i talentkonkurrencer på tv skal skabe noget, vi tror på som stjerner, 
de skal danne tv-seerne, så vi lærer at se forskel på kvalitet og bras, og 
de skal kunne løfte med ros og værdighed. De skal give Danmark et drama i 
bedste sendetid. De danske dommere er castet efter internationale 
forbilleder, men her bedømmer vi deres optræden som selvstændige 
præstationer. 
</p><h2 class="bread-text-header first">
Masterchef 
</h2><h3><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Castberg_918978x.jpg" alt="" border="0"/><span class="caption"><span class="f-img-caption">Foto: 
</span>PR</span></span><br/><br/><b>Thomas Castberg </b></h3><h3>
2 hjerter 
</h3><p>
Castberg. Problemet med dansk tv-kokkedommeri som det, du laver, er, at du 
tror, at dit stenfjæs er en autoritet i sig selv. Og så imiterer du det 
stive kommandosprog, som du har lært på kokkeskolen, hvor det, at en dampet 
torskefilet »sidder lige i skabet« eller ikke sidder lige i skabet, er 
sagen. De floskler er som overkogt medister i ørerne. Tag brillerne af, 
Castberg, og se deltagernes – og din egen – angst i øjnene. Ja tak. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Jakob_Mielcke_918977x.jpg" alt="" border="0"/><span class="caption"><span class="f-img-caption">Foto: 
</span>Anders Birch</span></span></p><h3><b>Jakob Mielcke </b></h3><h3>
3 hjerter 
</h3><p>
Jakob, du den dygtigste, mest gennemslagskraftige blandt jer tre dommere. Din 
argumentation er teknisk set den mest præcise. Du nærmer dig ligefrem noget 
psykologisk observation, når du siger: »Du så travl ud i køkkenet i dag« til 
en deltager. Til gengæld er der ingen stor forskel på og friktion mellem dig 
og dine dommerkolleger. I er tre hvide, selvhøjtidelige, relativt 
humorforladte mænd. Sådan har castet været i alle sæsoner, men aldrig som så 
ensartet en fars som i år. Det reducerer dine dommerevner til tredje grå 
komponent af tre på samme tallerken. Velbekomme. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Kok_Jesper_Koch_918975j.jpg" alt="" border="0"/><span class="caption"><span class="f-img-caption">Foto: 
</span>Sara Galbiati</span></span></p><h3><b>Jesper Koch</b></h3><h3>
1 hjerte 
</h3><p>
Du er den senest tilkomne og svageste dommer, et lavmælt og vagt formuleret 
tredjehjul med et hjerteligt, men ukonstruktivt flinkefarsmil. Og så har du 
desværre adopteret konkurrencens tendens til doven dommerautoritet, som 
udøves med kropsprog (armene over kors) frem for i indlevet og abstraherende 
efterkritik. Her mestrer du primært det klassiske og helt indholdsløse 
’stirretrick’, hvor du kigger mystifistisk på deltagerne, mens du tygger 
deres mad. Samlet set sidder det bare ikke i skabet, Jesper, det gør det 
altså ikke. 
</p><h2 class="bread-text-header ">
Danmarks næste topmodel 
</h2><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Jesper_Thomsen_918981x.jpg" alt="" border="0"/><span class="caption"><span class="f-img-caption">Foto: 
</span>PR</span></span></p><h3><b>Jesper Thomsen</b></h3><h3>
4 hjerter 
</h3><p>
Det er ikke, fordi du shiner som en diva eller charmer som Tom Jones. Men det 
er heller ikke din funktion. Du er agent, du optræder som den købmand, der 
skal betale for modellerne, og du lærer dem, hvad de skal lære for at blive 
til noget, som nogle vil købe. Dine anvisninger er venlige uden at være 
kærlige, og vi er mange derhjemme, som afprøver dine anvisninger til 
catwalker, når vi går på toilettet i reklamepausen. 
</p><p><b><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Baronesse_Caroline__918985x.jpg" alt="" border="0"/><span class="caption"><span class="f-img-caption">Foto: 
</span>Mik Eskestad</span></span></b></p><h3><b>Caroline Fleming</b></h3><h3>
6 hjerter 
</h3><p>
Ingen på dansk tv er så gode til at sende deltagerne hjem som du. Alt for som 
klynker og hyler, når de skal gøre det grimme ved de dårlige, men du er 
hverken morderisk kynisk eller følevammel. Du behersker kunsten at give klar 
besked, når den fede dame har sunget, og det er slut. Og så er din 
kramme-økonomi i verdensklasse. Hvor mange dommere med deres nervøst, 
selvforsikrende krammeri forvandles til hyggeklynkere, holder du afstanden, 
selv når du holder dine tabere helt tæt efter afsked. Dit afvisningskram er 
majestætisk. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Bjerrehuus_918983x.jpg" alt="" border="0"/><span class="caption"><span class="f-img-caption">Foto: 
</span>PR</span></span></p><h3><b>Oliver Bjerrehuus </b></h3><h3>
4 hjerter 
</h3><p>
Du er fantastisk til ikke at sige noget. Din tavse tilstedeværelse giver 
showet stil og masser af plads til, at dine meget snakkende dommere kan 
hælde alle deres ord ud i hovedet på publikum. Når du endelig siger noget, 
siger du ikke for meget. Du minder de unge om realiteterne: Modelarbejde er 
ikke kunst, men business. En model er ikke en skuespiller, som skal være dyb 
eller melankolsk. En model er en søjle, som skal sælge, og en skønhed, som 
ikke sælger, er ubrugelig. 
</p><h2 class="bread-text-header ">
Danmark har talent 
</h2><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Peter_Fr_din_918970x.jpg" alt="" border="0"/><span class="caption"><span class="f-img-caption">Foto: 
</span>Jens Dresling</span></span></p><h3><b>Peter Frödin </b></h3><h3>
3 hjerter 
</h3><p>
Du skinner, når du sidder i læderskjorte og ved synet af overkroppe på arbejde 
løfter armene i begærets lykke og tænder lys i hele dit brune ansigt og 
råber: JATAK. Dit jatak er en af de bedste hyldesterklæringer overhovedet i 
dansk showbusiness. Du lærer Danmark det lystige og sanselige JATAK, og det 
har det sure, trætte Danmark brug for. Det gør dig til en person, man gerne 
vil til fest med, men desværre til en noget dårligere dommer, at du slet 
ikke kan det samme med NEJTAK. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Topgunn_918971x.jpg" alt="" border="0"/><span class="caption"><span class="f-img-caption">Foto: 
</span>Niels Hougaard</span></span></p><h3><b>Topgunn</b></h3><h3>
5 hjerter 
</h3><p>
Der er en knap i ’Danmark har talent’, som bruges af dommeren til at sende en 
deltager direkte i finalen. Du er den eneste dommer, som har brugt knappen 
rigtigt til at trykke noget stort og vildt videre i verden. Du fører en 
kampagne for, at det toneangivende Danmark skal genopdage dansktoppen, og da 
du stillede dig op og gav dine meddommere fingeren, fordi de ikke fattede 
det, viste du, at den, der har en sag, kan tabe alle sine slag og alligevel 
altid stå tilbage som vinder. 
</p><h3><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Cecilie_Lassen_24-0_918988x.jpg" alt="" border="0"/><span class="caption"><span class="f-img-caption">Foto: 
</span>PR</span></span></h3><h3><b>Cecilie Lassen </b></h3><h3>
2 hjerter 
</h3><p>
Det fungerer ikke for dig. Du virker for optaget af dig selv som dommer til at 
bedømme deltagerne og hælde vand på talenterne. Vi anbefaler, at du studerer 
Thomas Blachmans gestus, når han taler stjernerne op på firmamentet, og 
Caroline Flemings attitude, når hun sender deltagere hjem som værdige 
tabere. Det kræver hårdt arbejde det her. Øvelse og selvkritik og øvelse. Du 
kan godt, hvis du vil arbejde for det. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Jarl_Friis-Mikkelse_918972x.jpg" alt="" border="0"/><span class="caption"><span class="f-img-caption">Foto: 
</span>Jacob Ehrbahn</span></span></p><h3><b>Jarl Friis-Mikkelsen</b></h3><h3>
1 hjerte 
</h3><p>
Du har ikke fundet dig selv som dommer. Det lyder ikke som dine ord, der 
kommer ud af din mund. Enten prøver du at tale som en anden, eller også er 
dine replikker skrevet af nogle, som burde være Ga-Jolpakke-forfattere. Det 
er ikke hårdt, men patetisk barsk, når du prøver at hejse kvalitetens fane 
mellem middelmådighedens møghuse, og det bliver vammelt, når du trygler en 
ung sanger om at synge til din begravelse. Din stemme er stor i Danmark, du 
skal finde den som dommer. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Thomas_Blachman_918968x.jpg" alt="" border="0"/><span class="caption"><span class="f-img-caption">Foto: 
</span>Thomas Borberg</span></span></p><h3><b>Thomas Blachman</b></h3><h3>
6 hjerter 
</h3><p>
Thomas, for helvede. Du er folkelige fredags talepave. Du behandler dine 
deltagere som lakmusprøver på nationens samlede åndelighed. Du korrigerer 
kunstnerisk uærlighed, ligegyldighed og ungdommelig identitetsbæven med en 
sproglig intensitet, som kun en selvironisk narcissist uden abstraktionsloft 
kan gøre det. Du skal ikke videre. ’Mentor’ var noget sjask. Du 
skal blive, hvor du er. Du ældes kun med ynde. Kom og tryk din rytmiske isse 
mod min mund. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/X-Faktor_918967x.jpg" alt="" border="0"/><span class="caption"><span class="f-img-caption">Foto: 
</span>Joachim Adrian</span></span></p><h3><b>Remee Sigvardt Jackman </b></h3><h3>
5 hjerter 
</h3><p>
Remee, du er smuk, dine hænder er smukke. Du er den populære dreng i klassen, 
inkarnationen af sex- og succesnæret selvsikkerhed, som du overfører som 
storebroderlig autoritet over for deltagerne. Din bekræftelsesteknik handler 
om at understrege din stolthed og deltagernes skønhed og markedsværdi. Og så 
formår du at brande dem snedigt gennem jovial sniksnak (Baraa er f.eks. 
»ghettolicious«), mens du smilende mobber dine meddommere. Kæft, jeg er 
stolt af dig, Remee. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Lina_Rafn__918969x.jpg" alt="" border="0"/><span class="caption"><span class="f-img-caption">Foto: 
</span>Thomas Borberg</span></span></p><h3><b>Lina Rafn </b></h3><h3>
3 hjerter 
</h3><p class=" bl-elem">
Der skal være nogen på dansk tv, som kæmper for røg på scenen, læder og lak og 
den musik, man kan købe på tankstationer og høre på, mens man kører 
monstertruck og ryger e-cigaretter. Den rolle har du taget til et 
imponerende niveau af bad taste på tv. Men der er gået alt, alt for meget 
gråd, og ’jeg <i>elsker dig</i>’ i den. Det er grimt, når bødlen 
beder sit offer om medlidenhed, og dit klynk over at skulle træffe grimme 
beslutninger skaber kramme-vamle situationer. Du skal rejse dig i kanonrøg 
og damp fra selvmedlidenhedens mindesten. 
</p>	
</div>
</div></body></html>
