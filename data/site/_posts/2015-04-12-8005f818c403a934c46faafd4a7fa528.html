---
layout:     post
title: 	    "Slemt styrt på ny uheldig dag for Tinkoff-Saxo, der frygter brud hos Breschel"
post_author:	    
post_date:	    Sun, 12 Apr 2015 20:59:34 +0200
post_site:	    politiken.dk 
post_link:	    http://politiken.dk/sport/cykling/ECE2625310/slemt-styrt-paa-ny-uheldig-dag-for-tinkoff-saxo-der-frygter-brud-hos-breschel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fem af de seks deltagende danskere i Paris-Roubaix står opført som 
fuldførende, men for en af disse udviklede styrkeprøven sig til en barsk 
oplevelse.
</p><p>
Matti Breschel (Tinkoff-Saxo) styrtede, da der manglede lidt over 50 km, og 
selv om han kom på cyklen igen og nåede til vejs ende med et minus på 15.21 
minutter, frygter det russiske mandskabs danske sportsdirektør Lars 
Michaelsen, at Breschel ikke er sluppet fra den dramatiske episode uden mén.
</p><p>
»Jeg er alvorligt bange for, at Matti har brækket sit højre håndled«, siger 
Lars Michaelsen.
</p><h3>
Peter Sagan fik problemer med gearet
</h3><p>
I det hele taget udviklede heller ikke Paris-Roubaix sig, som Tinkoff-Saxo 
havde forestillet sig, og det skyldes naturligvis først og fremmest, at 
holdets slovakiske stjerne Peter Sagan mod slutningen måtte opgive at blande 
sig mellem de bedste, selv om han ellers længe havde lignet en af løbets 
stærkeste aktører.
</p><p>
»Sagan kunne ikke få gearet til at fungere, og derfor blev det nødvendigt at 
skifte cykel. Han sagde ellers på det tidspunkt, at han følte sig godt 
kørende, så det var yderst uhelædigt, at han skulle komme ud for den slags 
vanskeligheder«.
</p><p><b class="ext-link">Reportage fra 'Helvede i Nord':</b><a class="embeddedlink" href="http://politiken.dk/sport/cykling/ECE2625289/reportage-fra-helvede-i-nord-tysk-vovemod-beloennet-med-klassikertriumf/">Tysk vovemod 
belønnet med klassikertriumf</a></p><p>
Sagan kom i mål på 23.-pladsen som sidste mand i den gruppe, hvor spurten 
vandtes af nordmanden Alexander Kristoff (Katusha), som blev nr. 10 med et 
minus på 31 sekunder til den sejrende John Degenkolb.
</p><h3>
Debutanten klarede sig i mål inden tidsfristen
</h3><p>
Lars Bak (Lotto Soudal) styrtede på en af brostensstrækningerne, men kom 
igennem med et minus på 2.55 minutter i selskab med blandt andre Michael 
Mørkøv (Tinkoff-Saxo), hvis holdkammerat Christopher Juul-Jensen satte 17.27 
minutter til. 
</p><p>
Debutanten Magnus Cort blev nr. 132 og næstsidst som en af tre ryttere, der 
slap i mål inden tidsfristens udløb, 27.12 minutter bagude.
</p><p class=" bl-elem">
Lasse Norman (Cannondale-Garmin) står opført som en af 60 deltagere, der 
opgav, men han blev nu set træt og dækket af støv, kæmpende sig gennem 
menneskemasserne frem til holdbusserne, da det hele var overstået.
</p>	
</div>

</div></body></html>
