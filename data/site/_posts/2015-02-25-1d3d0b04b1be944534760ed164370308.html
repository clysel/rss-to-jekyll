---
layout:     post
title: 	    "Terrorpakke: Dansk efterretningstjeneste får lov til mere overvågning end NSA"
post_author:	    1385
post_date:	    Wed, 25 Feb 2015 10:17:12 +0000
post_site:	    www.version2.dk 
post_link:	    http://www.version2.dk/artikel/ny-terrorpakke-giver-fe-flere-befoejelser-end-nsa-86137
---
<html><body><div><section class="body"><p>Juridiske eksperter advarer mod at regeringens seneste terrorpakke indeholder alt for lempelige krav til, hvad og hvem Forsvarets Efterretningstjeneste (FE) må overvåge.</p>

<p>Faktisk vurderer danske eksperter, at det juridiske opdrag til både NSA og den britiske pendant GCHQ indeholder bedre retssikkerhedsgarantier, end det der er på vej for FE.</p>

<p>Eksperter fra den juridiske tænketank Justitia og lektor Anders Henriksen fra Københavns Universitet står bag en analyse af regeringens nye 12-punktsplan til bekæmpelse af terror, osm i dag skal præsenteres for Folketingets retsudvalg på et lukkket møde. <a href="http://politiken.dk/indland/ECE2561903/fe-faar-mere-magt-end-nsa/">Det skriver Politiken.</a></p>



<p>‘Både de regler, der gælder for NSA og GCHQ’s overvågning af egne statsborgere i udlandet, må siges at indeholde bedre retssikkerhedsgarantier end FE-forslaget. Det gælder i særdeleshed for den amerikanske ordning, hvor overvågning kræver forudgående retskendelse af en domstol. Også den britiske ordning kræver forudgående kendelse og opfyldelse af en række objektive kriterier. Kendelsen skal dog udstedes af en minister’, står der blandt andet i analysen ifølge Politiken.</p>

<p>Forslaget til den nye terrorpakke blev fremsat torsdag og skal øremærke knap en milliard kroner til bekæmpelse af terror. Herunder skal 415 ekstra millioner overføres til FE for at styrke tjenestens kapaciteter inden for dekryptering.</p>



<p>Men de juridiske grundlag, som FE fremover skal lægge til grund for en overvågning, bekymrer direktør for Justitia Jacob Mchangama, der mener, at forslaget ‘indeholder en alt for bred og upræcis adgang til at overvåge danske borgere uden retssikkerhedsgarantier eller ekstern kontrol’:</p>

<p>»De betingelser, som normalt skal opfyldes for at få en retskendelse, er jo ikke til stede. Og når man har et meget lempeligere mistankegrundlag uden uafhængig kontrol, er der risiko for misbrug«, siger Jacob Mchangama til Politiken.</p>
  </section></div></body></html>
