---
layout:     post
title: 	    "Meerkat er en video-revolution i din lomme"
post_author:	    
post_date:	    Mon, 30 Mar 2015 16:07:18 +0200
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2605333/meerkat-er-en-video-revolution-i-din-lomme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
5 måder du kan transmittere dit liv på</h4>
<div class="fakta-body" data-buildingblock="embedded_factboxlink">
<p>
Hvis du mener, dit liv er så spændende, at resten af verden bør tage del i 
det, kan du bruge disse værktøjer: 
</p><p><b>Gratis tjenester</b></p><p>
Der findes et hav af tjenester som Veetle, Bambuser og endda Google Hangouts, 
der kan broadcaste dit liv fra mobilen eller computeren. Kommer dog ikke ud 
til alle dine Twitter-venner. 
</p><p><b>Professionelle apps</b></p><p>
Tjenester som Ustream og Live-stream.com kræver lidt mere avanceret udstyr og 
betaling. 
</p><p><b>Sociale videonetværk</b></p><p>
Er desværre overrendt af blottere, men på sociale videonetværk som 
Chatroulette.com kan du broadcaste fra dit webcam. 
</p><p><b>YouTube </b></p><p>
Mange er ikke klar over det, men YouTube giver dig ikke bare mulighed for at 
lægge en video op – du kan også broadcaste videoer live. 
</p><p><b>Facebook</b></p><p class=" bl-elem">
Send video fra dit liv live til facebookvennerne. Der findes masser af 
Facebook-apps til dette. 
</p>
</div>
</div><p>
Appen Meerkat er kun lidt over en måned gammel, men har allerede taget 
tech-verdenen med storm. 
</p><p>
Konceptet er simpelt: Meerkat sender livevideo via Twitter. Er man 
twitterbruger, kan man således broadcaste sit liv ud til verden – eller i 
hvert fald dem, der følger én på Twitter. Og det er nemmere end nogensinde 
før. 
</p><p>
Meerkat blev annonceret i forbindelse med SXSW-festivalen for tech og musik, 
der sluttede i sidste uge. Her var appen det helt store samtaleemne – 
ligesom Twitter og Foursquare var, da de blev lanceret samme sted. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/digitalt/internet/ECE2247452/saadan-laegger-du-videoer-paa-nettet/">Sådan lægger du videoer på nettet</a></p><p>
Men hvorfor skulle man dog have lyst til at sende live-tv ud til verden fra 
sit liv? Det spørgsmål kan man passende stille til alle de (unge) brugere af 
tjenester som Snapchat, Vine og Instagram, der allerede optager små videoer 
af sig selv og deler dem med vennerne. 
</p><p>
Det er en del af netværkskulturen, at man deler sit liv med sit netværk, og 
levende billeder siger som bekendt mere end 1.000 ord omtrent 25 gange i 
sekundet. 
</p><p>
Potentialet for Meerkat er dog langt større. Selv om vi har haft med webcams 
at gøre siden 90’erne, har det aldrig været så nemt at sende live-video som 
med Meerkat. Og det er primært, fordi vi alle render rundt med et tv-studie 
i lommen i form af smartphones. 
</p><h3>
Livetransmissioner alle vegne 
</h3><p>
Bloggere forudser allerede, at den amerikanske præsidentvalgkamp til næste år 
bliver domineret af livestreams via Meerkat. Nyhedsmedier og tv-stationer 
har nu adgang til korrespondenter i massevis, når der sker en eller anden 
stor begivenhed. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/internet/ECE2131589/saadan-kommer-du-godt-i-gang-paa-twitter/">Sådan kommer du godt i gang på 
Twitter</a></p><p>
Du vil kunne følge med i livekoncerter eller fodboldkampe fra sofaen dækket af 
adskillige kameraer. Og desværre skal vi nok også regne med at blive 
overdænget med videoer fra folk med usandsynlig kedelige liv. 
</p><p>
Et sikkert tegn på, at dette er en trend, der kun lige er begyndt, er, at 
Twitter allerede har købt sin egen Meerkat-konkurrent, Periscope. 
</p><p class=" bl-elem">
Du kan hente Meerkat til iPhone nu og en fuldt funktionel Android-app er på 
vej, hvis du mener, verden bare venter på at se dit liv folde sig ud foran 
mobilkameraet. 
</p>	
</div>

</div></body></html>
