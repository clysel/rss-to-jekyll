---
layout:     post
title: 	    "Hærværk i kirke på Nørrebro forud for Bent Melchior-foredrag"
post_author:	    
post_date:	    Sun, 03 May 2015 22:08:39 +0200
post_site:	    politiken.dk 
post_link:	    http://politiken.dk/indland/ECE2653260/haervaerk-i-kirke-paa-noerrebro-forud-for-bent-melchior-foredrag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Befri Gaza« og »Luk kz-lejrene« står der på kirkedøren på Anna Kirke på 
Nørrebro, mens flere af kirkens vinduer er smadret med brosten. 
</p><p>
Ukendte gerningsmænd har i dag udøvet hærværk mod Anna Kirke på Nørrebro, hvor 
tidligere overrabiner Bent Melchior fra Det Jødiske Samfund i Danmark skulle 
holde foredrag. 
</p><div class="art-quote article-box">
<p class="quote"/>
<blockquote>
<p class="quote-txt">
Fordi man er dansk kan man godt være idiot, uanset om man så er muslim, jøde 
eller kristen.
</p>
<p class="sender">
Bent Melchior 
</p>
</blockquote>
</div><p/><p>
»Uden at være helt ubeskeden, må jeg nok erkende, at det var møntet på mig. 
Jeg er ked af, at der er sådanne idioter rundt omkring, og jeg er fuld af 
beklagelse over, at jeg måtte være anledning til sådan noget«, siger Bent 
Melchior til Politiken. 
</p><p>
Københavns Politi bekræfter at have modtaget en anmeldelse og oplyser, at de 
behandler sagen som »politisk betinget hærværk«. Derfor overgår sagen nu til 
politiets efterforskere. 
</p><h3>
Foredraget gennemførtes alligevel 
</h3><p>
Bent Melchior holdt foredrag i anledningen af 70-års dagen for Danmarks 
befrielse i morgen og tirsdag, hvor han fortalte om sine betragtninger om 
befrielsen. Og på trods af begivenhederne gik arrangementet »fuldstændigt 
efter planen«. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/indland/ECE2621169/haervaerksmaend-angriber-joedisk-forretning-i-koebenhavn/">Hærværksmænd angriber jødisk 
forretning i København</a></p><p>
»Stemningen var lige så afslappet, som hvis det ikke var sket. Og det var jo 
godt vejr, så det var egentlig meget dejligt med noget frisk luft gennem 
vinduerne«, siger Bent Melchior. 
</p><p>
Sognepræst i Anna Kirke Susanne Voss Pedersen er også glad for, at 
arrangementet gik, som det skulle. Hun ærger sig alligevel over hærværket 
mod kirken. 
</p><p>
»Jeg synes, det er møgirriterende, at folk tror, de kan hjælpe en sag ved at 
baldre et par vinduer eller skrive noget dumt på en dør eller en væg. Det er 
simpelthen nogle tosser«, siger hun. 
</p><h3>
Nogle »tåbelige bangebukse«
</h3><p>
Bent Melchior er efterhånden vant til at modtage trusler af mere eller mindre 
alvorlig karakter. Blandet andet har han gentagne gange modtaget 
dødstrusler, hvoraf nogle har været meget konkrete. 
</p><p>
Dagens hærværk betragter han derfor med relativt stor sindsro. 
</p><p><b class="ext-link">JØDISK SAMFUND</b><a class="embeddedlink" href="http://politiken.dk/indland/politik/ECE2586158/joedisk-samfund-fortrolig-sikkerhedsrapport-skal-ikke-offentliggoeres/">Fortrolig sikkerhedsrapport 
skal ikke offentliggøres</a></p><p class=" bl-elem">
»Det er nogle tåbelige bangebukse, der kommer i nattens mørke, fordi de er for 
bange for dagslyset. Men der er nogle procent idioter i alle dele af 
samfundet. Fordi man er dansk kan man godt være idiot, uanset om man så er 
muslim, jøde eller kristen«, siger han. 
</p>	
</div>

</div></body></html>
