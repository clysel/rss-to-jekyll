---
layout:     post
title: 	    "Færre bliver sat på gaden, hvis boligsikring udbetales automatisk"
post_author:	    
post_date:	    Mon, 04 May 2015 18:29:39 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2654535/faerre-bliver-sat-paa-gaden-hvis-boligsikring-udbetales-automatisk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmarks største almennyttige boligselskab KAB opfordrer nu regeringen til at 
kaste en redningskrans ud til de tusinder af danskere, enlige og familier, 
der hvert år bliver sat på gaden, fordi de ikke kan betale huslejen. 
</p><p>
Hvis regeringen automatiserer udbetalingen af boligsikring, vil det med et 
slag begrænse antallet af udsættelser, fastslår specialkonsulent Mette Lise 
Djupdræt, der leder KABs særlige gælds-rådgivning. 
</p><p>
»I dag er det op til borgerens selv at søge den slags ydelser, men for de 
svageste grupper kan der både være problemer med at få sendt en ansøgning og 
med at forstå reglerne. Så hvorfor ikke udbetale boligsikringen automatisk, 
som man gør i forvejen med børnechecken«, siger Djupdræt, der tilføjer: 
</p><p>
»De offentlige myndigheder har jo alle de oplysninger, der er nødvendige for 
at afgøre, om den enkelte borger har ret til offentlig boligstøtte eller ej. 
Og vi ved, at selv små beløb kan gøre en stor forskel, når mennesker er så 
fattige, at de risikerer at blive smidt ud af deres bolig«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2510551/120000-danskere-synker-ned-i-haabloes-gaeld/">120.000 danskere synker ned i 
håbløs gæld</a></p><div class="art-quote article-box">
<p class="quote"/>
<blockquote>
<p class="quote-txt">
Vi har givet kommunerne en lang række værktøjer, så som at de efter aftale med 
boligselskabet kan lade familien blive. Vi kan jo se, at de, der har brugt 
dem, i dag kan vise nogle bemærkelsesværdige tal i den rigtige retning.
</p>
<p class="sender">
Minister for by-, bolig og landdistrikter, Carsten Hansen (S) 
</p>
</blockquote>
</div><p/><p>
Hun nævner også muligheden for at få nedsat betalingen for en 
daginstitutionsplads, som en af de ydelser, der med fordel kunne 
automatiseres og ekspederes direkte fra Udbetaling Danmark. 
</p><h3>
27.000 sat på gaden siden 2007 
</h3><p>
Op mod halvdelen af de lejere, der bliver sat ud af deres bolig, får ikke den 
boligsikring, de har krav på. Det fremgår af en ny og omfattende rapport om 
emnet, udarbejdet af SFI, Det Nationale Forskningscenter for Velfærd. 
</p><p>
Rapporten viser, at op mod 27.000 lejere blev sat ud af deres bolig i perioden 
fra 2007 til 2013, og selv om antallet er svagt faldende på landsplan, 
kniber det med at knække kurven i en række københavnske omegns- og 
velhaver-kommuner. 
</p><p>
Her er antallet enten stigende eller højere end det, der kan forklares med 
kommunernes størrelse, antallet af borgere på overførselsindkomster, 
boligsituationen eller befolkningens sammensætning, viser SFI-rapporten, der 
blandt andre placerer Gentofte, Lyngby-Taarbæk og Furesø som kommuner på den 
sorte liste. 
</p><p>
»Det er en god ide med en automatiseret boligsikring. Det er i hvert fald et 
af flere værktøjer, der kan tages i brug for at nedbringe antallet af 
udsættelser«, siger en af rapportens forfattere, forsker Gunvor Christensen 
fra SFI. 
</p><p><b class="ext-link">CARSTEN SIDDER FAST I GÆLDSFÆLDEN </b><a class="embeddedlink" href="http://politiken.dk/oekonomi/privatoekonomi/ECE2510637/carsten-sidder-fast-i-gaeldsfaelden-jeg-naegter-at-betale-til-det-der-monopol-pis/">»Jeg 
nægter at betale til det der monopol-pis«</a></p><p>
Det er minister for by-, bolig og landdistrikter, Carsten Hansen (S), der har 
bestilt rapporten, og han er ikke tilfreds med kommunernes indsats. 
</p><p>
»Vi har givet kommunerne en lang række værktøjer, så som at de efter aftale 
med boligselskabet kan lade familien blive. Vi kan jo se, at de, der har 
brugt dem, i dag kan vise nogle bemærkelsesværdige tal i den rigtige 
retning«, lyder ministerens kommentar til den nye rapport. 
</p><h3>
En sag for Manu Sareen 
</h3><p>
Carsten Hansen vil dog ikke forholde sig direkte til spørgsmålet om fornuften 
i en automatisk udbetaling af boligsikringen. Ifølge Carsten Hansen er det 
nemlig en sag for den radikale socialminister Manu Sareen, når det gælder 
konkrete sociale ydelser. 
</p><p>
Men boligministeren har dog sendt denne skriftlig kommentar til KAB’s forslag: 
</p><p>
»Udbetaling Danmark kan allerede i dag lave aftaler om at betale boligstøtten 
direkte til udlejeren, så pengene går til huslejen. Og så skal kommunerne jo 
gerne sørge for, at folk får den boligstøtte, de har ret til – især hvis det 
er mennesker tæt på udsættelse,« siger han. 
</p><p>
Det har ikke været muligt at få en kommentar fra Manu Sareen. 
</p><p><b>Flere unge bliver hjemløse</b></p><p>
Den nye SFI-rapport viser også, at der er særligt mange 
kontanthjælpsmodtagere, enlige mænd og unge blandt de lejere, der bliver sat 
på gaden. 
</p><p class=" bl-elem">
I mange kommuner er lejeboligerne blevet så dyre, at de unge ikke kan betale 
dem med de ydelser, de kan modtage fra det offentlige. Derfor ender et 
stigende antal unge på gaden. Blandt de hjemløse er hver femte nu mellem 18 
og 24 år, viser de nyeste hjemløsetællinger. 
</p>	
</div>

</div></body></html>
