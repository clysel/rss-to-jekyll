---
layout:     post
title: 	    "Officielt: Politiet får 150 millioner i kamp mod terror"
post_author:	    
post_date:	    Tue, 21 Apr 2015 19:44:02 +0200
post_site:	    politiken.dk 
post_link:	    http://politiken.dk/indland/politik/ECE2637436/officielt-politiet-faar-150-millioner-i-kamp-mod-terror/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Folketingets Finansudvalg har vedtaget regeringens ønske om at tilføre i alt 
150 millioner kroner til politiet for øget terrorbekæmpelse og sikring af 
jødiske bygninger, oplyser Socialdemokraternes finansordfører, Jesper 
Petersen, til Ritzau.
</p><p>
» Alle partier stemmer for«, lyder det fra Jesper Petersen, der sidder i 
finansudvalget.
</p><p>
Det sker efter en lang række udsættelser af afstemningen om 
antiterror-aktstykke, og fordi den borgerlige opposition selv havde fremsat 
et forslag om, at regeringen droppede sit aktstykke og tilførte politiet 
flere midler.
</p><h3>
Nu siger de borgerlige god for aktstykket
</h3><p>
Men nu siger de borgerlige god for aktstykket, som tilfører politiet 130 
millioner kroner til øget terrorbekæmpelse - hvoraf politiets reserver selv 
finansierer de 50 millioner kroner - samt yderligere 20 millioner kroner til 
mere sikring af jødiske bygninger.
</p><p>
Pengene tilføres som direkte konsekvens af terrorangrebet i København 14.-15. 
februar, hvor den formodede gerningsmand Omar El-Hussein dræbte to 
mennesker, inden han selv blev skudt af politiet og døde.
</p><p>
Trine Bramsen, retsordfører for Socialdemokraterne, revser de borgerlige 
partier - især Venstre - for, at det har taget så lang tid at få lukket 
sagen.
</p><p>
»Det har været en besynderlig proces, hvor de borgerlige partier nu alligevel 
har valgt at støtte det her aktstykke. Jeg er uforstående over for, at vi 
skulle så mange behandlinger igennem i Folketinget, hvor de borgerlige 
foreslog at trække aktstykket«.
</p><p>
»Tiden er bare gået og politiet kunne for længst have fået de penge. Det er 
penge, som politiet har efterspurgt, fordi de har behov for pengene. Det er 
at drive gæk med vores politi, at Venstre har trukket den så længe«, siger 
hun til Ritzau.
</p><h3>
V: Vi kan ikke gøre så meget andet
</h3><p>
Tidligere i dag sagde Venstres retsordfører, Karsten Lauritzen, at partiet 
alligevel ville stemme for aktstykket.
</p><p>
»Når Enhedslisten og SF støtter regeringen, så kan vi ikke gøre så meget 
andet«, sagde han og svarede følgende på spørgsmålet om, hvorfor processen 
skulle tage så lang tid:
</p><p class=" bl-elem">
»Fordi regeringen forsøger at bilde befolkningen ind, at man samler regningen 
op for terrorangrebet og den øgede bevogtning, og at det ikke kommer til at 
gå ud over andre vigtige opgaver, at man skal lave denne her øgede indsats«.
</p>	
</div>

</div></body></html>
