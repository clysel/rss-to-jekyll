---
layout:     post
title: 	    "»Stress skal tackles straks, ellers ender det med, at de ansatte ikke kan arbejde«"
post_author:	    
post_date:	    Fri, 17 Apr 2015 06:17:33 +0200
post_site:	    politiken.dk 
post_link:	    http://politiken.dk/oekonomi/ECE2630689/stress-skal-tackles-straks-ellers-ender-det-med-at-de-ansatte-ikke-kan-arbejde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Camilla Arent har været leder i fem år, og det har ikke altid været lige let. 
</p><p>
Hun er chef for 35 ansatte på et behandlingstilbud for stofmisbrugere. En 
krævende arbejdsplads, hvor der ofte er tryk på følelserne. I begydelsen 
kunne Camilla Arent tydeligt mærke, at hun ikke havde kompetencerne til at 
tage sig af psykiske problemer som ny leder. 
</p><p>
»Jeg manglede konkrete værktøjer til, hvilke muligheder der er for at hjælpe. 
Skal man presse på eller lade medarbejderne være«. 
</p><p><b class="ext-link">ALLE KAN BLIVE RAMT</b><a class="embeddedlink" href="http://politiken.dk/oekonomi/ECE2630690/daarlig-hukommelse-og-soevnproblemer-er-tegn-paa-stress/">Dårlig hukommelse og 
søvnproblemer er tegn på stress</a></p><div class="art-quote article-box">
<p class="quote"/>
<blockquote>
<p class="quote-txt">
Lederne skal have viden om, hvad der kan føre til stress. De skal for eksempel 
kunne finde balance mellem opgaverne og den tid, der er til at løse dem.
</p>
<p class="sender">
Bente Sorgenfrey 
</p>
</blockquote>
</div><p/><p>
Derfor gik Camilla Arent i gang med at efteruddanne sig blandt andet i 
stresshåndtering, så hun bedre kunne tackle problemer med det psykiske 
arbejdsmiljø. 
</p><p>
»Nu er der en mere klar rollefordeling og vedvarende fokus på sikkerhed og 
arbejdsmiljø«, siger Camilla Arent, som har fundet ud af, at der ikke er en 
universel model til at løse de psykiske problemer på arbejdspladsen. 
</p><p>
»Men jeg har fundet ud af, at det er meget individuelt. Noget af det, der er 
vigtigt, er at tage fat i tingene med det samme, når man ser symptomerne. 
Det vigtige er at have nogle modeller til at spotte faresignaler på stress 
og til at snakke med medarbejderne«. 
</p><p>
Arbejdstilsynet har tilsyneladende problemer med at spotte og stoppe de 
psykiske arbejdsmiljøproblemer på landets arbejdspladser. En aktindsigt, som 
Magisterbladet har fået, viser, at kun tre procent af 30.000 kontrolbesøg, 
Arbejdstilsynet gennemførte i 2014, udløste et påbud eller en løftet 
pegefinger til arbejdsgivere, der belaster deres medarbejdere med for store 
arbejdsmængder, tidspres og andre former for psykiske arbejdsmiljøproblemer. 
</p><h3>
Træning i at undgå stress 
</h3><p>
Og det er alt få sager, mener flere eksperter, der vurderer at psykiske 
arbejdsmiljøproblemer er massive og voksende. 
</p><p>
»Det kan jo være lidt af en teaterforestilling, når Arbejdstilsynet kommer på 
tilsyn, for som regel har man jo ringet i forvejen og fortalt, at man 
kommer. Og ingen kan være sikre på, at medarbejdere eller 
arbejdsmiljø-repræsentanter tør sige sandheden. I mange tilfælde deltager 
ledere også i mødet, det kan lægge en dæmper på folks vilje til at fortælle 
om kritisable forhold«, siger en af landets førende eksperter i 
arbejdsmiljø, professor Tage Søndergaard Kristensen. 
</p><p>
»Dybest set er det et ledelsesansvar, at sørge for et godt arbejdsmiljø, og i 
det øjeblik, Arbejdstilsynet kunne påbyde virksomhederne at rekruttere nogle 
dygtige ledere, der havde vilje til at prioritere gode arbejdsforhold, så 
ville problemet være løst. For den gode leder undersøger selv arbejdsmiljøet 
via anerkendte metoder og firmaer. Dem er der mange af, og er der alvorlige 
problemer, så bliver de løst. Det er en illusion at tro, at besøg fra 
Arbejdstilsynet har en effekt på det psykiske arbejdsmiljø«, siger Tage 
Søndergaard Kristensen. 
</p><p><b class="ext-link">NYHED </b><a class="embeddedlink" href="http://politiken.dk/oekonomi/arbejdsmarked/ECE2631566/kritik-arbejdstilsynet-fanger-ikke-sygelig-stress-paa-jobbet/">Kritik: Arbejdstilsynet fanger ikke sygelig 
stress på jobbet</a></p><p>
FTF og LO, der tilsammen taler på vegne af 1,5 millioner lønmodtagere, har 
stillet forslag om, at uddannelse i stil med den Camilla Arent har fået i 
håndtering af psykisk arbejdsmiljø, bliver en obligatorisk disciplin for 
alle ledere. 
</p><h3>
Leder rustet til stresshåndtering 
</h3><p>
»Hvis vi skal have sidestillet det psykiske og fysiske arbejdsmiljø, så det 
psykiske bliver taget lige så alvorligt som det fysiske, så kræver det, at 
lederne får øjnene op for området. Der skal nogle konkrete værktøjer og 
nøgler til at skabe et godt psykisk arbejdsmiljø på arbejdspladserne«, siger 
FTF’s formand, Bente Sorgenfrey. 
</p><p>
FTF har spurgt 1.500 ledere, om de føler sig rustet til at tackle problemer 
med medarbejdernes stress: 68 procent svarede, at de kun »i nogen grad« 
eller »i meget lille grad« følte sig i stand til at tackle stress hos deres 
medarbejdere. 
</p><p>
»Lederne skal have viden om, hvad der kan føre til stress. De skal for 
eksempel kunne finde balance mellem opgaverne og den tid, der er til at løse 
dem«, siger Bente Sorgenfrey. 
</p><p>
Det selvstændige Center for Stress og Trivsel leverer blandt andet 
efteruddannelse til stat og kommuner, erhvervsliv, faglige organisationer og 
institutioner. Her bliver FTF og LO’s opfordring til uddannelse af ledere i 
psykisk arbejdsmiljø op. 
</p><p>
»Det er vores erfaring, at medarbejderne efterspørger flere kompetencer i 
dagligdagen hos deres nærmeste leder, når det kommer til at etablere og 
fastholde et bedre psykisk arbejdsmiljø«, siger direktør og psykolog Jeanett 
Bonnichsen, Center for Stress og Trivsel. 
</p><p>
»Fordeling af opgaver, mængden af opgaver og den almindelige information i 
dagligdagen oplever de fleste ledere, at de kan håndtere uden problemer, men 
når det kommer til de mindre håndterbare størrelser som utilfredshed, 
frustration og oplevelsen af ubalance hos medarbejderne, er det straks 
sværere for mange ledere at finde relevante redskaber at håndtere 
situationen med«, siger hun. 
</p><h3>
Nye værktøjer til Arbejdstilsynet 
</h3><p>
Arbejdsmarkedsforsker, professor Henning Jørgensen efterlyser en politiske 
oprustning af indsatsen mod psykiske arbejdsmiljøproblemer: »Nu har 
politikerne jo netop ligestillet det fysiske og psykiske arbejdsmiljø i 
loven, så er det jo rent ud sagt absurd, hvis man ikke kan prioritere de to 
områder lige højt, blandt andet fordi man ikke må se kritisk på ledelsens 
kvalitet og dispositioner, selv om alle ved, at det kan være afgørende for 
trivselen og miljøet på en arbejdsplads«, siger professoren. 
</p><p>
Den ansvarlige minister, beskæftigelsesminister Henrik Dam Kristensen (S), vil 
ikke umiddelbart tage stilling til, om uddannelse i håndtering af psykisk 
arbejdsmiljø skal være obligatorisk, men han peger på at Rigsrevisionen for 
nylig har anbefalet en modernisering af Arbejdstilsynets tilsynsmetode. 
</p><p>
»Derfor har jeg – som opfølgning på Rigsrevisionens rapport – bedt 
Arbejdstilsynet invitere arbejdsmarkedets parter til en fælles drøftelse af, 
hvordan der kan ske forbedringer af tilsynet med det psykiske arbejdsmiljø. 
Her har parterne naturligvis mulighed for at komme med deres anbefalinger«, 
skriver Henrik Dam Kristensen i en mail. 
</p><p>
På behandlingstilbuddet i Hvidovre har Camilla Arent lært, at det er vigtigt 
at tage stress alvorligt. 
</p><p>
»Stress skal tackles straks, ellers ender det med at de ansatte ikke kan 
arbejde«, siger Camilla Arent, der ikke er færdig med at lære om stress og 
andre psykiske arbejdsmiljøproblemer, fordi der er mange individuelle 
reaktionsmønstre. 
</p><p>
»Nogle kommer og beder om hjælp, hvis de er stressede. Hos andre kan jeg se 
eller høre det, fordi de siger nogle nøgleord. Så spørger jeg, om vi ikke 
skal tage en samtale«, siger Camilla Arent. 
</p><p>
I Arbejdstilsynet har kontorchef Jeanne Borgqvist denne kommentar: 
</p><p>
»Jeg synes faktisk, vi har nogle gode metoder til at afdække det psykiske 
arbejdsmiljø derude, så jeg er ikke enig i, at vi ikke kan afdække 
problemerne, og vi ved, at vi internationalt er efterspurgte i forhold til, 
hvordan vi udfører vore tilsyn vedrørende psykisk arbejdsmiljø«. 
</p><p class=" bl-elem">
»I nogle brancher træffer vi rigtig mange afgørelser om det psykiske 
arbejdsmiljø, i andre gør vi ikke, og generelt går vi efter efter de 
brancher, hvor problemerne er, men det er jo ikke ensbetydende med at der 
ikke kan være noget potentiale for nogle flere afgørelser. Men vi har fokus 
på området, og vil gerne derud, hvor problemerne er«, siger hun. 
</p>	
</div>

</div></body></html>
