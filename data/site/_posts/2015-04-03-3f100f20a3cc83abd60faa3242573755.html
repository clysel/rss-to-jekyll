---
layout:     post
title: 	    "Klarlund: Aftenmotion giver Søren urolige nætter"
post_author:	    
post_date:	    Fri, 03 Apr 2015 12:46:14 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2614027/klarlund-aftenmotion-giver-soeren-urolige-naetter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" href="http://bente.klarlund@pol.dk" target="_blank">bente.klarlund@pol.dk</a></p>
</div>
</div><p><b>Søren</b>: 
</p><p>
Jeg er 61 år og dyrker ganske meget forskellig sport og motion. 10-20 timer 
ugentligt er det gennemsnitlige niveau – lidt afhængigt af årstid og den 
enkelte uges aktiviteter. 
</p><p>
I vinterhalvåret er det lidt uheldigt, at min yoga og dans én aften ugentligt 
lapper ind over hinanden. Jeg cykler til yoga (iyengar-yoga), tager fra 
yoga, lidt før det slutter, for at nå at cykle til dans og cykler til slut 
hjem. 
</p><p>
Det vil sige, at jeg træner ved ganske høj intensitet i fire timer; det hele 
giver sved på panden. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2446418/klarlund-saa-lidt-motion-kan-man-noejes-med/">Klarlund: Så lidt motion kan man 
nøjes med</a></p><p>
Vel hjemme går jeg efter cirka 45 minutter til ro, og disse nætter har jeg 
stort set hver uge en meget besynderlig nat/søvn. Det føles, som om hele 
kroppen fortsætter aftenens aktiviteter natten igennem, som om hver en celle 
i kroppen er i aktivitet og står og vibrerer. 
</p><p>
Jeg vågner talrige gange og konstaterer den på én gang frydefulde og 
enerverende tilstand, min krop befinder sig i. 
</p><p>
Hvad foregår der mon i kroppen? 
</p><p><b>Bente Klarlund Pedersen</b>: 
</p><p>
Der sker en masse i kroppen, når man er fysisk aktiv – både mens man er aktiv 
og i timerne derefter. De fleste sover faktisk bedre, når de har været 
fysisk aktive. 
</p><p>
Når musklerne har arbejdet, går de ind i en hvilefase, og kroppen slapper af, 
men omstillingen fra aktivitet til hvile tager tid. 
</p><p>
Især motion ved høj intensitet vækker kroppen. Jo længere tid man har været i 
gang med høj intensitet, desto længere tid tager det kroppen at gå ind i 
hvilefase. Så hvis man har søvnproblemer, skal den fysiske aktivitet ikke 
ligge for tæt på sengetid. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2585086/klarlund-masser-af-motion-kan-forbedre-kolesteroltallet/">Klarlund: Masser af motion kan 
forbedre kolesteroltallet</a></p><p>
Når man presser sin krop, sker der en ændring i stofskiftet. Der udskilles en 
masse hormoner, f.eks. betaendorfin, serotonin, noradrenalin og dopamin, der 
gør os glade og giver en følelse af belønning. Det er det, du så rammende 
beskriver som frydefuldt. 
</p><p>
Men der udskilles også stresshormoner i kroppen, der gør os særdeles vågne. Vi 
sover bedst, hvis vi fryser lidt. Men motion øger kropstemperaturen, og det 
kan gøre det sværere at falde i søvn. 
</p><p class=" bl-elem">
Kroppen vil gerne sænke sin temperatur, når den skal sove. Så kroppen kan 
altså blive ’forvirret’, hvis man for eksempel løber en lang tur for 
derefter at lægge sig til at sove. 
</p>	
</div>

</div></body></html>
