---
layout:     post
title: 	    "Luftens mærkelige gigant bliver endnu større "
post_author:	    
post_date:	    Sat, 21 Feb 2015 13:38:27 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2555245/luftens-maerkelige-gigant-bliver-endnu-stoerre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det ser bare mærkeligt ud, Airbus' fragtfly ved navn A300-600ST. 
</p><p>
Tungt. Opsvulmet og usymetrisk. Men netop qva dets former kan det udfylde en 
vigtig rolle for den europæiske flyfabrikant. 
</p><p>
Flyet har kælenavnet 'Beluga', fordi det minder om den hvide Beluga hval, og 
er Airbus' afholdte transportfly i superstørrelse. 
</p><p>
Flyet har ageret arbejdshest i luften siden 1994, og tiden er kommet til, at 
Airbus skal have nye fly, der kan leve op til de nuværende produktionskrav. 
Og den nye model bliver endnu større. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/flyoglufthavne/ECE2399461/salg-af-verdens-stoerste-passagerfly-er-gaaet-i-staa/">Salg af verdens største 
passagerfly er gået i stå </a></p><p>
Flyfabrikanten har i dag fem Belugaer, der ugentligt har over 60 flyvninger 
til sammen, hvor de opsamler flydele fra fabrikkerne. Vinger i 
Storbritannien og haleror i Spanien for eksempel. Delene flyves til de 
endelige samlefabrikker i Toulouse, Hamborg eller Tianjin i Kina. 
</p><p>
Airbus vil i de kommende år tilføje fem nye modeller af Belugaen. Det sker 
dels for at kunne følge med produktionen af nye fly, men dels også for at 
have fragtfly, der kan rumme endnu mere. Planen er, at de nye Belugaer skal 
bygges ud fra A-330 flytypen, og de bliver endnu større end de nuværende. 
Blandt andet vil de kunne transportere to vinger til et A350-fly på samme 
flyvning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2481078/airbus-udskyder-premieren-paa-nyt-superfly/">Airbus udskyder premieren på 
nyt superfly</a></p><p>
De mærkeligt udseende fly blev født ud af et behov for at fragte netop 
fly-vinger og andre dele af de endnu ikke byggede fly. Til den opgave var 
der brug for et fly, der kunne rumme mere end almindelige fragtfly. 
</p><h3>
Konkurrenten har Dreamlifters 
</h3><p>
Derfor byggede Airbus Beluga, som oprindeligt er A300-600 fly, der er omdannet 
til fragt. Toppen af flyet er fjernet, og et større skrog, der minder om en 
oppustet bobbel, tilføjet. Det er netop denne del af flyet, der giver dets 
særpræg. 
</p><p>
Cockpittet blev sænket i forhold til almindelige fly, og det giver mulighed 
for, at fragt kan læsses forrest i flyet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2446300/flyhistoriens-foerste-jumbojet-er-reddet-fra-forfald/">Flyhistoriens første jumbojet 
er reddet fra forfald</a></p><p>
Flyets fragtplads udgør intet mindre end 1.400 kubikmeter, og det giver 
mulighed for at rumme hele 'kroppe' på det populære A350-fly (altså minus 
vinger). Dog er det ikke stort nok til at kunne fragte mange af delene på 
det store A380-fly. 
</p><p>
Udover at fragte egne flydele kan Belugaen også lejes ud, således har det 
fragtet helikoptere og såmænd malerier. I 1999 sørgede et af de fem fragtfly 
maleren Eugene Delacroix' enorme maleri 'Liberty Leading the People' fra 
Paris og til Tokyo, hvor det skulle udstilles. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2228585/her-er-flyet-du-skal-rejse-med-i-fremtiden/">Her er flyet, du skal rejse 
med i fremtiden </a></p><p>
Det første nye Beluga-fly vil være klar i midten af 2019, og de nuværende fem 
fly skal efter planen udfases frem mod 2025. 
</p><p>
Europæiske Airbus direkte konkurrent er den amerikanske flyfabrikant Boeing. 
Boeing benytter fire ombyggede 747-fly (Se billedet i billedserien øverst) 
til at fragte sine flydele. 
</p><p>
Også dette fly har en form, der ser opsvulmet ud. Boeing hævder selv, at dets 
Dreamlifters kan fragte en større volume end noget andet fly i verden. 
</p><p class=" bl-elem"><i class=" bl-elem">Kilder: CNN, Business Insider, Airbus &amp; Boeing </i></p>	
</div>
</div></body></html>
