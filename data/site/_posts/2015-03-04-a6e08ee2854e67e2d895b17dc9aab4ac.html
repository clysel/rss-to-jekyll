---
layout:     post
title: 	    "Franske børn slipper ikke for deres endefuld"
post_author:	    
post_date:	    Wed, 04 Mar 2015 20:41:32 +0100
post_site:	    politiken.dk 
post_link:	    http://politiken.dk/udland/int_europa/ECE2573295/franske-boern-slipper-ikke-for-deres-endefuld/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hylderne med slik foran kasseapparatet i supermarkedet er fristende for 
4-årige Pierre og 5-årige Mathilde. Mens mor lægger varerne på båndet, får 
de hurtigt fat i en pakke med bolsjer. 
</p><p>
Mor giver dem omgående besked på at lægge pakken tilbage. Mathilde surmuler, 
Pierre hyler, og hylene bliver endnu højere, da mor giver ham to solide 
klask i bagdelen. 
</p><div class="art-quote article-box">
<p class="quote"/>
<blockquote>
<p class="quote-txt">
Hvorfor beskæftiger Europarådet sig ikke med mishandling af børn, som er et 
langt mere væsentligt emne
</p>
<p class="sender">
Pierre Laurent 
</p>
</blockquote>
</div><p/><p>
Det har hun ifølge fransk lovgivning ret til, mens uddeling af klask, 
endefulde og lussinger er forbudt i Danmark og 43 andre lande rundtomkring i 
verden. 
</p><p>
Det eksempel bør Frankrig følge, hedder det i en anbefaling til Frankrig, som 
Europarådet offentliggør i dag. Henvendelsen fra Europarådet tvinger ikke 
Frankrig til at forbyde korporlig afstraffelse af børn, men historien 
overskyggede alt andet i går. 
</p><p>
»Europarådet skal bare blande sig udenom«, lyder det i kor fra en række 
parlamentsmedlemmer, og de kan regne med fuld støtte fra vælgerne. 
</p><p>
Ifølge en meningsmåling mener 82 pct. af franskmændene, at »børn ikke tager 
skade af en mindre endefuld« eller et par på hovedet, og stemningen på de 
parisiske gader og pladser er den samme som i parlamentet. »Jeg har selv 
fået en endefuld en gang imellem – og det tog jeg ikke skade af«, lyder det 
fra en ung kvinde. 
</p><h3>
»Bland jer udenom«
</h3><p>
Mange politikere mener, at Europarådet måske har vigtigere sager at tage sig 
af, og at et hurtigt klask intet har at gøre med korporlig afstraffelse i 
gammeldags forstand. 
</p><p>
»Jeg var ved at falde på enden, da jeg hørte om det«, siger kommunisternes 
leder, Pierre Laurent. »Hvorfor beskæftiger Europarådet sig ikke med 
mishandling af børn, som er et langt mere væsentligt emne«, spurgte han på 
radiostationen RMC i går. 
</p><p>
Børnelægen Edwige Antier, der er medlem af parlamentet for centrumpartiet UDI, 
og som har skrevet flere bøger om børneopdragelse, er dybt uenig. 
</p><p>
Ifølge hende er et forbud mod lussinger og endefulde et klart signal til de 
voksne om, at alle former for korporlig afstraffelse er skadelige, og at for 
eksempel lussinger kan fremkalde hjerneskader. 
</p><h3>
Revselsesretten i Danmark 
</h3><p>
Det samme siger lægen Gilles Lazimi, som sammen med flere foreninger fører 
kampagne for et forbud mod korporlig afstraffelse af børn. 
</p><p>
»I Frankrig er det forbudt at slå på et dyr. Men man må gerne slå et barn«, 
siger han. 
</p><p>
Sverige var det første land med et forbud i 1979, og siden er 27 af 
Europarådets 47 medlemmer fulgt efter. Danmark afskaffede de sidste dele af 
den såkaldte revselsesret, som fra 1683 var en del af Christian V’s danske 
lov, i 1997. 
</p><p>
Parlamentsmedlemmet François-Michel Lambert fra partiet De Grønne fremlagde 
sidste år et lovforslag, som skulle bringe Frankrig på højde med lande som 
Spanien, Tyskland, Grækenland og de nordiske lande, som alle forbyder 
korporlig afstraffelse af børn. 
</p><h3>
Varmt emne 
</h3><p>
Forslaget blev trukket tilbage, men De Grønne overvejer at fremsætte det igen. 
</p><p>
»Korporlig afstraffelse er et levn fra fortiden, hvor vold var en del af 
opdragelsen. I dag ved vi, at det har den modsatte virkning«, siger han til 
avisen Le Monde. 
</p><p>
Han beklager sig også over, at Frankrig på dette område ikke overholder 
konventionen om børns rettigheder, som Frankrig selv har underskrevet. 
</p><p>
Men netop spørgsmålet om endefulde og lussinger er i Frankrig et eksplosivt 
tema i stil med forbud mod slør og forlængelse af pensionsalderen, og 
skiftende regeringer holder derfor lav profil, lød det i flere indlæg i går 
i den temperamentsfulde debat. 
</p><h3>
USA er dårligt eksempel 
</h3><p>
På verdensplan er billedet meget broget. Lande som Republikken Congo, Togo, 
Sydsudan, Brasilien og Honduras forbyder endefulde. 
</p><p>
Ifølge flere menneskeretsorganisationer betyder det dog ikke, at børn i disse 
lande er beskyttet mod overgreb af forskellig art som prostitution, 
udnyttelse på arbejdspladser og indrullering i kriminelle bander og militser 
som børnesoldater. 
</p><p class=" bl-elem">
De fleste lande forsøger ganske vist at holde volden ude af skolen. Dog ikke 
USA. Her har forældrene i de fleste delstater ret til at slå deres børn, og 
i 19 stater er korporlig afstraffelse tilladt i skolerne. 
</p>	
</div>
</div></body></html>
