---
layout:     post
title: 	    "Gebyrer og handelsindtægter bag Danske Banks milliardfremgang"
post_author:	    
post_date:	    Thu, 30 Apr 2015 10:34:55 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2649264/gebyrer-og-handelsindtaegter-bag-danske-banks-milliardfremgang/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bankens nettoresultat viste en fremgang til 4951 millioner kroner fra 2812 
millioner kroner i samme periode sidste år. Ifølge et estimat fra Ritzau 
Estimates havde analytikerne ventet et resultat på 3808 millioner kroner. 
</p><p>
»Første kvartal 2015 viser styrken i Danske Banks brede forretningsmodel. På 
trods af det lave renteniveau, der påvirkede nettorenteindtægterne negativt, 
leverede vi et stærkt resultat«, siger Danske Banks administrerende 
direktør, Thomas F. Borgen, i regnskabet. 
</p><p>
Nettorenteindtægterne skuffede ved blot at være steget til 5313 millioner 
kroner fra 5155 millioner kroner i første kvartal sidste år. Det var dog et 
fald fra 5742 millioner kroner i fjerde kvartal, og analytikerne havde 
ifølge Ritzau Estimates ventet et lidt bedre tal på 5437 millioner kroner. 
Gebyrindtægterne og handelsindtægterne var til gengæld markant højere end 
ventet. 
</p><p>
Gebyrindtægterne steg til 3046 millioner kroner fra 2564 millioner kroner og 
handelsindtægterne kom ud på 2715 millioner kroner mod 1901 millioner kroner 
i samme kvartal sidste år. Analytikerne havde til sammenligning ventet 
gebyrindtægter på 2875 millioner kroner og handelsindtægter på 1901 
millioner kroner. 
</p><p>
»Vi oplevede en meget høj kundeaktivitet inden for refinansiering af 
realkreditlån og på de finansielle markeder, og alt i alt har vi fået en god 
start på året. Det er særligt tilfredsstillende, at vores fokus på at skabe 
værdi for vores kunder betyder, at den underliggende forretning fortsat 
udvikler sig positivt«, siger Thomas Borgen. 
</p><h3>
Fastholder forventninger 
</h3><p>
Nedskrivninger på udlån faldt til 502 millioner kroner fra 641 millioner 
kroner. Det var et større fald, end analytikerne estimerede med 555 
millioner kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2532365/danske-bank-spiller-med-musklerne-og-forkaeler-aktionaererne/">Danske Bank spiller med 
musklerne og forkæler aktionærerne</a></p><p>
Danske Bank fastholder forventningerne til 2015 om et resultat på 'over' 14 
milliarder kroner. 
</p><p>
Endvidere venter banken fortsat samlede indtægter på samme niveau som i 2014, 
mens omkostningerne ventes at falde til under 22 milliarder kroner. 
</p><p>
Forud for regnskabet ventede analytikerne et nettoresultat for hele 2015 på 
15,37 milliarder kroner efter omkostninger på 21,78 milliarder kroner. Det 
viser estimater fra Ritzau Estimates. 
</p><p>
I forhold til nedskrivninger venter banken fortsat, at det vil ligge på 'et 
lavt niveau' i 2015. 
</p><p class=" bl-elem">
»På trods af det stærke resultat i første kvartal fastholder vi vores 
forventninger til året, da udviklingen, både hvad angår renten, de 
finansielle markeder og kundeaktiviteten, er forbundet med usikkerhed«, 
siger Thomas Borgen. 
</p>	
</div>
</div></body></html>
