---
layout:     post
title: 	    "Vildt Flandern Rundt-drama, da servicevogne påkører ryttere"
post_author:	    
post_date:	    Sun, 05 Apr 2015 16:39:38 +0200
post_site:	    politiken.dk 
post_link:	    http://politiken.dk/sport/cykling/ECE2616983/vildt-flandern-rundt-drama-da-servicevogne-paakoerer-ryttere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>I to af de mest dramatiske og ubetinget ulyksaligste indslag i Flandern Rundt var løbets neutrale Shimano-servicevogne med særdeles erfarne chauffører ved rattet involveret.</p><p>I den første situation påkørte en af disse biler på nærmest surrealistisk vis i en overhalingsmanøvre newzealænderen Jesse Sergent (Trek), der på det tidspunkt var i udbrud sammen med blandt andre Lars Bak (Lotto-Soudal).</p><h3>Mindede om Tour de France-hændelsen i 2011</h3><p>Den sindsoprivende hændelse bragte straks tankerne hen på Tour de France 2011, da hollænderen Johnny Hoogerland ligeledes blev ramt af et køretøj og sendt på en smertefuld flyvetur direkte ind i et pigtrådshegn.</p><p>Den 26-årige newzealænder var ligesom Hoogerland chanceløs, og i stedet for at fortsætte jagten på hæder, udsattes Sergent for et særdeles ublidt møde med asfalten, og dermed var hans deltagelse i den belgiske klassiker forbi.</p><p>Newzealænderen måtte i stedet en tur på hospitalet, men alt tyder på, at han er sluppet med et brækket kraveben efter en oplevelse, der kunne have fået langt værre følger.</p><h3>Franskmand torpederet af servicevogn</h3><p>Dette var der absolut også risiko for i den anden episode med en Shimano-vogn impliceret.</p><p>Franskmanden Sébastien Chavanel (FDJ) var stoppet i højre side af vejen for at få udbedret en maskinskade af sin ledsagebil, og tilsyneladende var føreren af Shimano-bilen et øjeblik uopmærksom.</p><p>I hvert fald bragede den ind i bagsmækken på FDJ-køretøjet,der nærmest som ved en dominoeffekt fortsatte ind i Chavanel.</p><p class=" bl-elem">Frygtindgydende så det ud, da franskmanden blev torpederet, men lykkeligvis kunne holdet kort efter meddele, at Chavanel ikke var kommet noget alvorligt til.</p>	
</div>

</div></body></html>
