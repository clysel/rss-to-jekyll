---
layout:     post
title: 	    "Instruktør om Stephen Hawking-film: »Jeg har lavet en tåreperser« "
post_author:	    
post_date:	    Thu, 26 Feb 2015 18:34:07 +0100
post_site:	    politiken.dk 
post_link:	    http://politiken.dk/kultur/filmogtv/ECE2564313/instruktoer-om-stephen-hawking-film-jeg-har-lavet-en-taareperser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er ting, film kan. Og så er der ting, film ikke kan. Og James Marsh, 
briten, der har instrueret ’Teorien om alting’ om videnskabsmanden Stephen 
Hawking, der har dansk premiere i dag, er ikke i tvivl: 
</p><p>
»Film er et godt medium til at undersøge følelser og dramatiske ideer«, siger 
han. 
</p><p>
»Men selv har jeg endnu til gode at se en film, der har kunnet undervise mig i 
teoretisk fysik. Matematikkens sprog er ikke filmens, så det var aldrig min 
agt at afdække Hawkings opdagelser fra den vinkel«. 
</p><p>
Natten til mandag dansk tid vandt Eddie Redmaye en oscar for sin præstation 
som Hawking i ’Teorien om alting’. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/oscar/ECE2558628/moore-og-redmayne-vandt-for-bedste-hovedroller/">Moore og Redmayne vandt for 
bedste hovedroller </a></p><p>
Hawking, der lever og i dag er 73 år, har siden sin ungdom lidt af amyotrofisk 
lateral sklerose, ALS, er stærkt bevægelseshæmmet og kommunikerer med 
omverdenen ved at aktivere en enkelt muskel i kinden, der har forbindelse 
med et taleaggregat. Hawkings teori om, hvordan sorte huller står i 
forbindelse med termodynamik (don’t ask ...), er revolutionerende. 
</p><p>
»Men vores film handler om Stephen Hawkings følelsesmæssige liv«, understreger 
James Marsh. 
</p><p>
»Jeg refererer til hans videnskabelige opdagelser, men holder det meget 
enkelt. Da jeg lavede filmen, huskede jeg på de anekdoter, der gør, at vi 
husker nogle af de store opdagelser – Isaac Newton og æblet på hovedet, der 
førte til tyngdeloven, og Arkimedes, der hopper i badet og ud fra 
observationen af, at hans legeme erstatter vandet i karret, kommer frem til 
Arkimedes’ lov. Vores film tilbyder enkle visuelle metaforer, giver adgang 
til en tankerække uden egentlig at prøve at komme bag om dens kompleksitet«. 
</p><h3>
Dokumentarfilmene 
</h3><p>
’Teorien om alting’ handler om en ung ambitiøs Oxford-dreng, der bliver 
diagnosticeret med den dom, at han højst har to år mere at leve i. 
</p><p>
Hans kæreste, Jane, nægter at lade sig slå ud, de to gifter sig og begynder at 
få børn, i takt med at hans sygdom forværres, og hans karriere når nye 
højdepunkter. En kirkekorleder, Jonathan, bliver en slags husven, der bakser 
med de fysiske problemer, mens han og Jane forelsker sig. Resten skal 
publikum selv have lov til at opleve sådan helt frisk. 
</p><p>
James Marsh er kendt for en helt anden type film end ’Teorien om alting’. En 
helt, <i>helt</i> anden type. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE1766185/chimpansen-nim-et-hippieeksperiment-der-gik-totalt-galt/">Chimpansen Nim: Et 
hippieeksperiment, der gik totalt galt</a></p><p>
Hans dokumentarfilm om linedanseren Philippe Petit fra 2008, ’Man on Wire’, 
handlede om besættelse og ligesom ’Teorien om alting’ om ikke at ville 
acceptere de begrænsninger, den fysiske verden sætter for én. 
</p><p>
Den ligeledes berømmede dokumentar ’Project Nim’ (2011) handlede om en 
chimpanse, der bliver opdraget som et barn. De spillefilm, Marsh står bag, 
har været små og indadvendte og har ikke opnået samme status, men ’Teorien 
...’ har ændret på alt det. 
</p><h3>
Melodramatiske kvaliteter 
</h3><p>
Er der noget lidt gammeldags over den, spørger jeg Marsh selv. 
</p><p>
»Det kunne du måske sige ...«, medgiver Marsh, men meget tøvende. 
</p><p>
»Den har en vis opløftende emotionel styrke, som også kom bag på mig selv. Jeg 
har lavet det, man kalder en tåreperser«. Og han ler. 
</p><p>
I filmen er der en scene, hvor Jane opsøger Jonathan i kirken, netop som han 
har sendt sit kor hjem. Hun sidder på en kirkebænk og kalder på ham. Han ser 
hende, men forlader tilsyneladende kirkerummet, og hun sidder ene tilbage. 
Men da hører vi nogen slå nogle stærkt manende takter an på det store orgel 
og ved bare, at det er ham. 
</p><p><i class=" bl-elem">Den kan godt have sådan en slut-40’er-melodramatisk kvalitet over sig.</i></p><p>
»Det er skamløst, ja det er. Men det her er jo et rigt øjeblik i deres liv. Et 
modent, endog overmodent øjeblik. Det er en katarsis for hendes karakter, og 
ja, formen er skamløst emotionel, men det er absolut dramatisk-poetisk 
gyldigt i sådan en film. Først skuffer man hende ved at lade hende sidde 
alene tilbage på kirkebænken, og så belønner man hende dobbelt med den 
katarsis, der opstår, når de finder sammen alligevel«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/guider/ECE2556119/overblik-disse-oscarfilm-kan-og-boer-du-se-i-biografen/">Overblik: Disse oscarfilm kan 
og bør du se i biografen</a></p><p>
I en anden scene går Hawking i koma midt under opførelsen af en ekstatisk 
Wagner-opera i Bordeaux, det hele filmet fra en svimlende højde. 
</p><p>
»Stephen elsker Wagner, og Wagner hører ikke til de mest subtile eller 
underdrejede komponister. Bruger man først Wagner i en film, bliver scenen 
helt naturligt bombastisk. I virkeligheden – altså hinsides filmens 
dramatiske virkelighed – fik han lungebetændelse om bord på et fly ...«. 
</p><h3>
Et forhold bliver til en trekant 
</h3><p>
Det moderne ved ’Teorien om alting’ kan være det, at James Marsh fortæller en 
særdeles tidssvarende historie om et forhold, der bliver et åbent forhold, 
suppleret med først én yderligere person og siden to. 
</p><p>
Hverken Joan Crawford eller Bette Davis, melodramaets dronninger fra 
1940’ernes og 50’erne, ville have stået model til således at relativere 
parforholdsnormen. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">For mig har det her aldrig været en biografisk film om Stephen Hawking, men derimod en film om et forhold, der bliver til en trekant</p>

<p class="sender">
James Marsh, instruktør 
</p>
</blockquote>
</div><p>
»For mig har det her aldrig været en biografisk film om Stephen Hawking, men 
derimod en film om et forhold, der bliver til en trekant. Det afgørende for 
mig var, at alle tre hovedkarakterer skulle være lige interessante, at de 
skulle indgå i et ensemble. Selvfølgelig er Eddie som Stephen fremragende, 
men han er det ikke mindst i kraft af, hvad han får at arbejde med fra 
Felicity Jones som Jane«.</p><p>
»Charlie Cox som Jonathan er en dødsvær rolle at spille, for han må ikke være 
sådan en, der ligger på lur, sådan en, der aktivt går efter at forføre Jane. 
Alle tre har smukke, redelige intentioner, de er sympatiske mennesker, der 
prøver at få situationen til at fungere. Det er en kærlighedstrekant, hvor 
ingen er skyldig – hvor der hverken er et offer eller en, der gør nogen 
ondt«. 
</p><h3>
Engelskheden 
</h3><p>
Først og sidst, minder James Marsh mig om, er de briter. Med alt, hvad det 
indebærer. Den film, han selv genopfriskede, inden han begyndte at arbejde 
med ’Teorien om alting’, er James Leans engelske klassiker ’Det korte møde’ 
fra 1949, hvor Trevor Howard og Celia Johnson mødes på en jernbanecafé og 
forelsker sig stormende. 
</p><p>
»Det er en meget bevægende film«, siger James Marsh. 
</p><div class="art-quote article-box">
<p class="quote"/>
<blockquote>
<p class="quote-txt">
Men det var dens engelskhed, jeg kunne bruge til noget. I en amerikansk film 
ville de have råbt og skreget mere
</p>
<p class="sender">
James Marsh, instruktør 
</p>
</blockquote>
</div><p>
»Men det var dens engelskhed, jeg kunne bruge til noget. I en amerikansk film 
ville de have råbt og skreget mere. Men disse mennesker er englændere af en 
vis klasse og generation, og som udgangspunkt er de ikke alt for trygge ved 
at vise følelser. Og Stephen – i den tilstand, han er i – kan da slet ikke. 
I virkeligheden ville det tage ham 10 minutter at signalere til Jane, at han 
vil forlade hende!«.</p><h3>
Briterne og deres følelser 
</h3><p><i class=" bl-elem">Men der er en vellystighed, en melodramatisk indfaldsvinkel til følelserne.</i></p><p>
»Når man har en følelse, er der ingen grund til at styre uden om den. Men 
karaktererne selv er ret formelle og forsigtige. Det er en del af deres 
personlighed og kulturelle forudsætninger. Det er, som om de nærmest skammer 
sig over at føle dybt. De er ... britiske«. 
</p><p>
Det kom som et chok, måske også som en forklarelse for James Marsh, da han til 
filmfestivalen i Toronto så sin film for første gang, efter at den lige var 
blevet færdig. 
</p><p>
»Folk hulkede på sæderne rundt om mig! Det kom virkelig bag på mig. 
Karaktererne <i>er</i> reserverede om deres følelser, men måske derfor 
tillader de så meget mere publikum at byde ind og komplettere følelsen med 
deres egne erfaringer«. 
</p><p><b class="ext-link">SAMTALE MELLEM JAMES MARSH OG LAURA POITRAS</b><a class="embeddedlink" href="http://politiken.dk/magasinet/interview/ECE2475638/portraetter-af-mod-og-moderne-liv/">Portrætter 
af mod og moderne liv</a></p><p>
»Der er mange måder at tilnærme sig alt materiale på, men for mig er 
kærlighedshistorien filmens motor. Det ville føles forkert med total 
socialrealisme, altså et køkkenvaskdrama. Jeg ønskede at proppe den fuld af 
lys, gøre den intenst visuel og optimistisk. Den handler jo om disse 
karakterer, der nægter at underkaste sig skæbne og sygdom, og det ville 
føles uærligt over for dem at fortælle den som noget af Strindberg, så jeg 
gik efter det ekspansive, lysende lærred snarere end kammerspillet«. 
</p><p class=" bl-elem">
Men James Marsh medgiver med et smil gerne, at hvis Lars von Trier havde 
påtaget sig at filme ’Teorien om alting’, ville resultatet givetvis være 
blevet noget mere gustent at se til. 
</p>	
</div>
</div></body></html>
