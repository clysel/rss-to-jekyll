---
layout:     post
title: 	    "Hvor hurtigt kan man stå på ski? Italiensk fartfantom sætter vanvittig rekord"
post_author:	    
post_date:	    Sat, 04 Apr 2015 13:41:32 +0200
post_site:	    politiken.dk 
post_link:	    http://politiken.dk/sport/ECE2616209/hvor-hurtigt-kan-man-staa-paa-ski-italiensk-fartfantom-saetter-vanvittig-rekord/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sidder man i en helt almindelig familiebil, har man ikke en chance for at 
følge med italienske Simone Origone... Når han står på ski! 
</p><p>
I går slog han sin egen fartrekord, da han nåede op 252,632 kilometer i timen 
under stævnet Speed Masters på Chabrieres-pisten i Vars, Frankrig. 
</p><p>
Ifølge hjemmesiden planetski.eu - der blandt andet følger denne ædle disciplin 
kaldet speedskiing - accelererede Simone Origone hurtigere end et 
passagerfly på startbanen såvel som en potent motorcykel i et professionelt 
ræs. 
</p><p class="art-io-other">

</p><p/><h3>
Tre verdensrekorder af Origone 
</h3><p>
Ud for den tidligere verdensrekord stod italienerens navn også, da han ved 
sidste års Speed Masters nåede op på 252,45 kilometer i timen. 
</p><p>
»Nu da jeg har sat verdensrekord flere gange, kan jeg sige, at jeg har skrevet 
historie. Det er vigtigt for mig og for speedskiing«, sagde Simone Origone 
dengang til vars.com 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00925/Simone_Origone3_925925y.jpg" alt="" border="0"/><span class="caption"><span class="f-img-caption">Marginaler. 
</span>For at presse den sidste fart ud af krop og ski har italieneren også trænet i en vindtunnel.</span></span></p><p>
Han har været verdens hurtigste mand på ski siden 2006, da han skød 251,4 
kilometer i timen ned af en piste i Les Arcs, Frankrig. 
</p><p>
»Simone Origone er alle tiders største mester. Han er den eneste person, der 
har rekorden ved to fartmesterskaber i Frankrig - Les Arcs og Vars 
Chabrieres. Det her er en historisk dag«, sagde Phillippe Billy, teknisk 
direktør ved Speed Masters, til vars.com. 
</p><h3>
Latex og stejle bakker 
</h3><p>
Klædt i en rød lufttæt latexdragt, aerodynamisk hjelm og en rygplade som 
eneste yderligere beskyttelse susede Simone Origone ned ad bakken, der på 
det stejleste sted falder med 98 procent - til sammenligning er de hårdeste 
passager på det legendariske Tour de France-bjerg Alpe d'Huez omkring 13 
procent. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/Simone_Origone1_925923w.jpg" alt="" border="0"/><span class="caption"><span class="f-img-caption">Hurtig. 
</span>Simone Origone er 1,87 meter høj og har en fartvægt på 81 kilo.</span></span></p><p>
I vinkel-termer svarer et fald på 98 procent til knap 45 grader. Det er ret 
stejlt. Gennemsnitligt falder den 1.220 meter lange Chabrieres-piste med 
52,5 procent. 
</p><p>
Ved samme stævne i Vars satte franske Edmond Plawczyk verdensrekord på 
snowboard med 203,27 kilometer i timen. 
</p><h3>
Fartdisciplinens historie 
</h3><p>
Speedskiing er en af de mest spektakulære sportsgrene i verden - og den har 
eksisteret længe. Den første registrerede fartrekord daterer sig til 
1930'erne og lød på 105 kilometer i timen. 
</p><p>
Amerikanske Steve McKinney var den første til at nå milepælen 200 kilometer i 
timen, hvilket han gjorde i 1978 i de chilenske Andesbjerge. 
</p><div class="art-fakta article-box">
<h4 class="">
Rekordens udvikling</h4>
<div class="fakta-body" data-buildingblock="embedded_factboxlink">
<p><b>1930</b><br/>
105,675 km/timen (Gustav Lantschner, Østrig)
</p><p><b>1959</b><br/>
160,714 km/timen (Edoardo Agreiter, Italien)
</p><p><b>1970 </b><br/>
183,392 km/timen (Masaru Morishita, Japan)
</p><p><b>1978 </b><br/>
200,222 km/timen (Steve McKinney, USA) 
</p><p><b>1992 </b><br/>
229,299 km/timen (Michael Prufer, Frankrig)
</p><p><b>2015 </b><br/>
252,632 km/timen (Simone Origone, Italien)
</p><p class=" bl-elem"><i class=" bl-elem">I alt har 22 personer været indehaver af verdensrekorden </i></p>
</div>
</div><p>
I 1992 var speedskiing demonstrationsdisciplin ved vinter-OL i franske 
Albertville, men har aldrig opnået status af en officiel olympisk sport. 
</p><p>
Efter en dødsulykke i Savoy-regionen indførte Den Internationale Skiunion 
(FIS) en fartgrænse på 200 kilometer i timen til denne slags begivenheder. 
</p><p class=" bl-elem">
Denne regel kan dog ved særlige lejligheder sættes ud af kraft - og det var 
altså det, Simone Origone udnyttede til fulde i går. 
</p>	
</div>

</div></body></html>
