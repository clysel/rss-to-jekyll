---
layout:     post
title: 	    "Tyske mæslinger har krydset grænsen til Sverige"
post_author:	    
post_date:	    Sat, 28 Feb 2015 09:16:15 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2567783/tyske-maeslinger-har-krydset-graensen-til-sverige/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Svenske sundhedsmyndigheder har konstateret det første tilfælde af mæslinger, 
som kan spores til det udbrud, der i øjeblikket står på særligt i Tyskland.
</p><p>
En svensk kvinde, som ikke var vaccineret, er smittet under en rejse til netop 
Tyskland.
</p><p>
Siden begyndelsen af sidste år er 22.000 tilfælde af den smitsomme virussygdom 
i Europa rapporteret til verdenssundhedsorganisationen WHO.
</p><p>
Tidligere på ugen oplyste kilder på et tysk hospital, at et barn på halvandet 
år havde mistet livet til sygdommen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2537613/seruminstituttet-foraeldres-vaccinefrygt-oeger-smitterisiko/">Seruminstituttet: Forældres 
vaccinefrygt øger smitterisiko</a></p><p>
Sundhedsmyndighederne i Tyskland - og Danmark - har den seneste tid appelleret 
til, at man tager virussygdommen alvorligt, efter at den har været stort set 
udryddet mange steder.
</p><p>
WHO havde en målsætning om at udrydde den meget smitsomme virus i 2015, men 
det er der ingen, der længere tror muligt.
</p><p>
Berlin er i øjeblikket plaget af det værste udbrud af mæslinger i 14 år, og i 
januar blev 254 nye tilfælde registreret. Flere end halvdelen af patienterne 
er voksne.
</p><p>
Mæslinger fører ifølge danske sundhedsmyndigheder til hjernebetændelse hos en 
ud af 1000 smittede.
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2560861/myndighederne-holder-vejret-stoerre-maeslingeepidemi-kan-vaere-paa-trapperne/">Myndighederne holder vejret: 
Større mæslingeepidemi kan være på trapperne </a></p>	
</div>
</div></body></html>
