---
layout:     post
title: 	    "Drabstiltalt morfar i retten: Hvis ikke jeg havde gjort det, var det gået ud over mit barnebarn"
post_author:	    
post_date:	    Mon, 16 Mar 2015 20:35:28 +0100
post_site:	    politiken.dk 
post_link:	    http://politiken.dk/indland/ECE2589856/drabstiltalt-morfar-i-retten-hvis-ikke-jeg-havde-gjort-det-var-det-gaaet-ud-over-mit-barnebarn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Jeg angrer dybt, hvad jeg har gjort. Jeg er ked af det og undskylder. Men jeg 
ved ikke, hvad jeg ellers skulle have gjort«. 
</p><p>
Ordene kommer fra den 67-årige drabstiltalte i retslokale 001 i Retten på 
Frederiksberg. 
</p><p>
Her sidder han i vidneskranken og har fået ordet for en sidste bemærkning, 
inden dommeren og nævningene skal votere. 
</p><p>
Iført blå skjorte, stort, hvidt fuldskæg og krøllet hår har han de sidste fire 
timer svaret på spørgsmål fra anklageren, set og hørt optagelser, hvor han 
skyder og dræber en mand og sårer sin tidligere svigersøn, og hørt både 
anklager og forsvarer procedere for, at han skal have henholdsvis livstid og 
højst 15 år i fængsel for »den ultimative forbrydelse«. 
</p><p>
Rolig, kølig, fattet og velovervejet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2397943/byret-erklaerer-sig-inhabil-i-drabssag-fra-fogedretten/">Byret erklærer sig inhabil i 
drabssag fra Fogedretten</a></p><div class="art-quote article-box">
<p class="quote"/>
<blockquote>
<p class="quote-txt">
Jeg angrer dybt, hvad jeg har gjort. Jeg er ked af det og undskylder. Men jeg 
ved ikke, hvad jeg ellers skulle have gjort
</p>
<p class="sender">
67-årig drabstiltalt i Retten på Frederiksberg 
</p>
</blockquote>
</div><p>
Men denne gang, som han sidder med ryggen til det skudsikre glas, der 
adskiller ham fra journalister og hans kone og datter, knækker hans stemme 
under den sidste bemærkning. </p><p>
Han forsikrer retten og de fremmødte om, at han ikke fortæller, han angrer, 
for at få nedsat sin dom. 
</p><h3>
Tilstod med det samme 
</h3><p>
Sagen er en tilståelsessag, og den 67-årige mand er tiltalt for i september 
sidste år at have forsøgt at dræbe sin tidligere svigersøn og for at have 
skudt og dræbt svigersønnens advokat Anders Lindholt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2397992/67-aarig-morfar-erkender-sig-skyldig-i-drab-og-drabsforsoeg/">67-årig morfar erkender sig 
skyldig i drab og drabsforsøg </a></p><p>
Skuddene blev affyret med en oversavet jagtriffel i Fogedrettens lokaler i 
Hestemøllerstræde i indre København under en børnesamværssag mellem 
drabsmandens datter og hendes eksmand om deres fælles treårige søn. 
</p><p>
Under hele episoden havde drabsmanden en diktafon i lommen, og i dag bliver 
lydoptagelserne afspillet i Retten på Frederiksberg. 
</p><p>
På lydoptagelsen, som er synkroniseret med en videooptagelse fra gangarealet i 
Retten i København, kan man høre, hvordan han først skyder efter sin 
svigersøn og efterfølgende skyder og dræber advokaten. 
</p><div class="art-quote article-box">
<p class="quote"/>
<blockquote>
<p class="quote-txt">
Det er sådan en sag om mit barnebarn, der er kørt af sporet. Advokaten er det 
dummeste svin på to ben. Og drengen er tre år
</p>
<p class="sender">
67-årig til betjent kort efter skuddrab 
</p>
</blockquote>
</div><p>
Efterfølgende går han ud på gaden, hvor han bliver stoppet af politiet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2398174/dommerne-frygtede-ophidset-morfar-allerede-foer-skyderiet/">Dommerne frygtede ophidset 
morfar allerede før skyderiet</a></p><p>
Med rolig stemmeføring fortæller han, hvad han hedder, og at han har dræbt to 
mennesker med et medbragt jagtgevær. 
</p><p>
»Jeg har skudt med det«, siger han på lydfilen og tilføjer: 
</p><p>
»Det er sådan en sag om mit barnebarn, der er kørt af sporet. Advokaten er det 
dummeste svin på to ben. Og drengen er tre år«, siger han. 
</p><p>
Han fortæller, at planen egentlig var, at han også ville have dræbt sig selv 
også. Men han er løbet tør for patroner, kan man høre på lydfilen, at han 
siger til betjenten. 
</p><h3>
Havde skrevet afskedsbrev og savet sin riffel over dagen inden 
</h3><p>
I retslokale 001 på Frederiksberg fortæller den 67-årige til anklageren, at 
han havde planlagt sin gerning dagen inden, hvor han om eftermiddagen savede 
sit jagtgevær over. 
</p><p>
Han skrev også et afskedsbrev. 
</p><p>
»Jeg besluttede, at der ikke var andre muligheder, end at det skulle være 
slut«, siger han fra vidneskranken og forklarer, at sagen havde varet mere 
end et år, og at han hverken kunne sove eller tænke på andet. 
</p><p><b class="ext-link">DOMMERE</b><a class="embeddedlink" href="http://politiken.dk/indland/ECE2397639/dommere-sikkerheden-i-retsbygningerne-er-ikke-god-nok/">Sikkerheden i retsbygningerne er ikke god 
nok</a></p><p>
Han tilføjer, i roligt stemmeleje, at han ikke havde besluttet sig »100 
procent for at gøre det«, men ville se, hvordan retsmødet udviklede sig. 
</p><div class="art-quote article-box">
<p class="quote"/>
<blockquote>
<p class="quote-txt">
Det handler om kærlighed til et barnebarn
</p>
<p class="sender">
Forsvarsadvokat Merethe Stagetorn i Retten på Frederiksberg 
</p>
</blockquote>
</div><p>
Det er første gang, han fortæller, hvorfor han ville dræbe advokaten og sin 
tidligere svigersøn. </p><p>
I afskedsbrevet, som forsvarsadvokaten Merethe Stagetorn læser op i retten, 
står der, at den 67-årige drabssigtede følte sig uretfærdigt behandlet. Og 
ikke mente, at der var nogen, der tog hensyn til barnets tarv. 
</p><p/><h3>
Anklager: Livstid for »kynisk« og »koldblodig« gerning 
</h3><p>
»Han havde en stærk og krystalklar hensigt om at slå de to mennesker ihjel. 
Det er koldblodigt og kynisk udført. Det var det, han ville«, siger 
anklageren Stig Fleischer i sin procedure. 
</p><p>
Han kræver livstid til den 67-årige drabstiltalte og for det, som han mener 
har »karakter af likvidering«. 
</p><p>
»Han havde taget sagen i egen hånd, og advokat Anders Lindholt passede bare 
sit arbejde«, tilføjer han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2480835/byretter-oeger-sikkerheden-efter-morfar-gik-amok-med-jagtgevaer/">Byretter øger sikkerheden 
efter morfar gik amok med jagtgevær</a></p><p>
Forsvarsadvokat Merethe Stagetorn lægger efterfølgende vægt på, at tiltalte 
»har været en god samfundsborger og et godt familiemenneske«, og i sin 
procedure omtaler hun gerningen som en »forkvaklet opfattelse af, hvad der 
skulle gøres« i samværssagen. 
</p><p>
»Det handler om kærlighed til et barnebarn«, siger hun afsluttende i Retten på 
Frederiksberg. 
</p><p class=" bl-elem">
Der forventes at falde dom i sagen på torsdag. 
</p>	
</div>
</div></body></html>
