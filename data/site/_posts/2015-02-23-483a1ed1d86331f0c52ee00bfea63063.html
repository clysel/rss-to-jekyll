---
layout:     post
title: 	    "Dansk basket-talent med kurs mod NBA"
post_author:	    
post_date:	    Mon, 23 Feb 2015 12:24:44 +0100
post_site:	    politiken.dk 
post_link:	    http://politiken.dk/magasinet/feature/ECE2558891/dansk-basket-talent-med-kurs-mod-nba/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Det lyder da fedt nok«. 
</p><div class="art-fakta article-box">
<header><h4 class=""/><p/>
<p>
blå bog
</p>

<h5>
Jacob Glarbjerg Larsen </h5>
</header><div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/Anders_Berg_Johanns_915514w.jpg" alt="" border="0"/><span class="caption"><span class="f-img-caption">Foto: 
</span>Anders Johannsen og Simon Johansen</span></span></p><p><b>Født: </b>5. maj 1997 
</p><p><b>Højde:</b> 208 centimeter 
</p><p><b>Position: </b>Forward/center 
</p><p><b>Klub: </b>Virum Vipers 
</p><p><b>Titler: </b>Guld med U16-landsholdet ved B-EM i basketball i 2013 
</p><p class=" bl-elem"><b>Priser: </b>MVP ved B-EM for U16 i 2013. Blev i 2014 nr. 10 i Politikens 
Årets Fund-konkurrence 
</p>
</div>
</div><p/><p/><p>
Ikke just den mest begejstrede reaktion på en invitation, som kun 38 andre 
unge basketballspillere verden over i alderen 16-18 år får. Men 17-årige 
Jacob Glarbjerg Larsen fra Danmark var nu heller ikke helt klar over, hvad 
invitationen til træningscampen Basketball Without Borders indebar, da han 
modtog den for fire måneder siden. 
</p><p>
Det amerikanske basketballforbund, NBA, afholder nu for første gang en 
træningslejr for klodens største ikke-amerikanske talenter i sportens 
hjemland, USA. Arrangementet finder sted i New York, og de unge 
basketballspillere skal coaches af en række trænere og spillere fra verdens 
bedste basketballliga, NBA. Alt imens talentspejdere fra både USA og Europa 
i bogstaveligste forstand vil følge danskeren og de andre basketballhåbs 
mindste dribling tæt fra sidelinjen. 
</p><p>
Den tre dage lange træningslejr kan føre mange muligheder med sig for Jacob 
Glarbjerg Larsen, som drømmer om at få et basketballstipendium til et 
college i USA. 
</p><p>
»Ærligt talt, så kender jeg ikke så mange af navnene på trænerne i lejren. Jeg 
har det sådan, at jeg hellere vil spille end se basketball«, siger 
danskeren, der faktisk håber på en karriere som skuespiller, hvis 
basketballdrømmen falder sammen foran hans store fødder. 
</p><p/><p>
»Jeg ser selvfølgelig finalekampene i NBA og landskampene, men ellers følger 
jeg ikke rigtig med. Jeg vil hellere se en god actionfilm med Arnold 
Schwarzenegger«, lyder det fra Jacob Glarbjerg Larsen efter et par timer i 
NBA-lejrens indkvarteringssted på Manhattan. 
</p><h3>
Kæmper på et miniaturehotel 
</h3><p>
Det er ikke helt til at se, at det er rammerne om en træningslejr for 
basketballspillere. Men på Hotel Budget Inn midt på Manhattan bor de 39 unge 
supertalenter, som deltager i NBA’s tre dage lange talentlejr Basketball 
Without Borders. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00915/Jacob_G__Larsen_-_n_915480" data-id="915480" data-imgtype="jpg" data-caption="Med en højde på 208 cm skal man dukke sig mange gange i løbet af en dag. Foto: Lasse Kofod"/><p>
Gulvene på de limegrønne gange er ikke mere end trekvart meter i bredden, og 
køjesengene på de 10 kvadratmeter store værelser ligner lidt tremmesenge til 
børn, når man tænker på, at de fleste af gæsterne måler mere end 2 meter. 
</p><p>
Det gør dog ikke så meget lige nu. For selv om Jacob er træt efter en lang 
flyvetur, er der ikke tid til søvn. Det er torsdag, klokken har netop 
passeret 19.30, og træningslejren er begyndt. 
</p><p>
Inden Jacob Glarbjerg Larsen når at pakke træningstøjet ud, er det blevet tid 
til lidt statistik. 
</p><p>
Danskeren og de andre drenge må møve sig forbi hinanden på hotellets smalle 
gange, mens NBA-officials måler og vejer, noterer og krydser af. Med sine 
208 centimeter tårner Jacob et godt stykke over de ansatte fra 
basketballforbundet. Man tror på, at han faktisk udlever det, der står på 
hans navyblå T-shirt: ’Just dunk it’ (Bare dunk bolden, red.). 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00915/Anders_Berg_Johanns_915512" data-id="915512" data-imgtype="jpg"/><p/><hr class="img-placeholder" data-classname="inline-img" data-src="http://multimedia.pol.dk/archive/00915/Anders_Berg_Johanns_915513" data-id="915513" data-imgtype="jpg" data-caption="Alle deltagere i træningslejren bliver målt og vejet, på alle ledder og kanter. 208 cm høje Jacob Glarbjerg Larsen vejer - ikke 240 kg, men 240 pounds, svarende til cirka 109 kilo. Foto: Anders Johannsen og Simon Johansen"/><p>
Alligevel må han kigge en anelse op, når han hilser og skal have øjenkontakt 
med et par af de andre deltagere. 
</p><p>
»Jeg har mødt nogle af drengene før på andre træningslejre«, siger Jacob 
Glarbjerg Larsen. 
</p><p>
»Og det er jo nogle af verdens største talenter, så det bliver selvfølgelig 
hårdt, men jeg tror på, at det nok skal komme til at gå helt fint«. 
</p><h3>
Hellere Virum end Spanien 
</h3><p>
Selv om Jacob Glarbjerg Larsen ikke løber rundt med sine lange arme over 
hovedet i eufori over at være med i New York, er han selvfølgelig stolt og 
beæret over at være udtaget til den prestigefulde træningslejr, som han har 
arbejdet hårdt for at komme med til. 
</p><p>
I 2013 spillede Jacob Glarbjerg Larsen en stor rolle på det danske 
U16-landshold, der skrev historie ved at vinde guld ved B-EM i Bosnien. Med 
sejren rykkede holdet op i A-rækken for den aldersgruppe, og Jacob Glarbjerg 
Larsen blev kåret til turneringens bedste spiller, også kaldet ‘Most 
Valueable Player’ (MVP). 
</p><p>
Siden har der været interesse fra store spanske klubber, som danskeren dog 
indtil videre har takket pænt nej til. 
</p><p>
Den beslutning har der været delte meninger om, fortæller talentet, mens en 
NBA-ansat bliver nødt til at tage trappen til hjælp for at måle danskeren i 
fuld udstrækning. 
</p><p>
Talentet tror på, at han kan få mere individuel og personlig træning, hvis han 
bliver i sin nuværende klub, Virum Vipers. En klub, han har spillet for, 
siden han begyndte til basketball som 11-årig. 
</p><p>
»Hvis jeg skiftede til en europæisk klub, ville jeg sandsynligvis bare starte 
på bænken. Og jeg har brug for kamptræning, hvis jeg skal blive ved med at 
udvikle mig«, siger danskeren, inden han kryber under dynen på det lille 
hotelværelse. 
</p><p>
Klokken er ellers kun lidt over 21 dansk tid, men NBA har opfordret deltagerne 
til at spise og ikke mindst sove godt hele weekenden. 
</p><p>
Men det er svært, når fødderne stikker omkring 15 centimeter ud fra sengen. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00915/Jacob_Glarbjerg_Lar_915481" data-id="915481" data-imgtype="jpg"/><p/><hr class="img-placeholder" data-classname="inline-img" data-src="http://multimedia.pol.dk/archive/00915/Anders_Berg_Johanns_915507" data-id="915507" data-imgtype="jpg" data-caption="Der er kun én vej frem mod NBA, og den er belagt med hårdt arbejde, får de unge talenter at vide. Foto: Paw Gissel (øverst) og Anders Johannsen og Simon Johansen"/><p>
Det er søndag middag, og træningslejren er ved at være slut. Jacob Glarbjerg 
Larsen, der er klædt i Nike fra top til sneakertå, slæber sig væk fra banen 
på Baruch College på Manhattan og skænker sig en plastikkop vand fra en 
orange beholder, som står bag en af det lokale hold Baruch Bearcats’ to 
basketballkurve. 
</p><h3>
Peptalk fra NBA-stjerne 
</h3><p>
I løbet af de tre intense dage er Jacob Glarbjerg Larsen blandt andet blevet 
tæsket igennem i intervalspil til to kurve. Han er blevet trænet i 
forskellige angrebs- og spillemønstre med fokus på bevægelse og benarbejde. 
Og så har han haft skydetræning, hvor han har konkurreret med de andre 
talenter i præcision fra 3-points-distancen. Alt sammen med konstant 
feedback fra nogle af NBA’s dygtigste talenttrænere. 
</p><p>
Så han er træt. Normalt varer et træningspas halvanden til to timer, men på 
træningslejren har det været op mod det dobbelte. Det hjælper heller ikke på 
det, at Jacob Glarbjerg Larsens 3-points-skud ikke helt sidder i kurven 
endnu på grund af et drilsk springerknæ, der har plaget ham et halvt år. 
Samtidig har det været svært at overholde NBA’s opfordring om god søvn og 
sund kost. Dagene har været lange. Dagen forinden så han først dyner ved 
midnatstid, og det med kosten er svært at leve op til, når der kun stilles 
frugt frem ved morgenbordet. 
</p><p>
Men det er gået fint. Alt sammen. En anerkendt amerikansk sportsjournalist har 
rapporteret, at flere amerikanske colleges er interesseret i det unge 
talent, og danske medier skriver allerede, at et ’Dansk supertalent nærmer 
sig NBA’. 
</p><p>
Så det må være med en god fornemmelse, danskeren sætter sig på gulvet blandt 
de andre deltagere for at høre arrangørernes afsluttende ord. 
</p><p>
»Det er blevet tid at høre et par råd fra en person, som bør være et 
forbillede for jer alle sammen«, siger en af trænerne og giver ordet til høj 
herre med en sydlandsk accent. Det er Tiago Splitter fra klubben San Antonio 
Spurs, de forsvarende NBA-mestre. Den brasilianske profil er beviset på, at 
man sagtens kan spille lige op med de bedste i verden, selv om man ikke er 
født i basketballdominerende USA. 
</p><p>
»I har en alder nu, hvor de fleste af jeres jævnaldrende går til fester, og 
hvor det måske ikke altid er det sjoveste at træne hver dag og fokusere 
fuldt ud på sin sport«, siger den 211 centimeter høje brasilianer, der 
skiftede fra den spanske liga til NBA i 2010. 
</p><p>
»Men hvis I drømmer om en dag at spille i NBA, er der desværre kun én måde at 
gøre det på. Og det er ved hårdt arbejde«, siger den 30-årige stjerne, som 
sikkert også engang har været på træningslejr og sovet i en alt for lille 
seng. 
</p><p class=" bl-elem"><i class=" bl-elem">Publiceret 23. februar 2015</i></p>	
</div>
</div></body></html>
