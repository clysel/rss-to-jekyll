---
layout:     post
title: 	    "Kinesisk app bruges til at bestille tæskehold"
post_author:	    Adam Fribo
post_date:	    Tue, 21 Apr 2015 10:35:43 +0000
post_site:	    www.version2.dk 
post_link:	    http://www.version2.dk/artikel/kinesisk-app-bruges-til-bestille-taeskehold-149609?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Udvalget at smartphone-applikationer med mere brugbare funktioner vokser konstant, og på den mere lyssky side bruges en kinesisk app til at hyre tæskehold til at skade personer, brugeren ikke bryder sig om.</p>

<p>Det skriver <a href="http://wantchinatimes.com/news-subclass-cnt.aspx?cid=1103&amp;MainCatID=11&amp;id=20150420000004">Want China Times</a>.</p>

<p>Applikationen kaldes Didi Da Ren, og den er tilsyneladende baseret på en ide fra et satire-show, som altså nu er blevet til virkelighed.</p>

<p>For at bekræfte at tjenesten rent faktisk kan bruges, har en journalist placeret en falsk annonce efter et tæskehold. Og vedkommende blev sat i forbindelse med en mand, der hævdede at kunne sende enhver person på hospitalet for mellem 2- og 300 kroner med to dages varsel.</p>

<p>Han skulle bare bruge et billede af offeret og et sted og tidspunkt, han kunne finde personen.</p>

<p>Applikationen, der i øvrigt også bruges til at annoncere for seksuelle ydelser, skal nu være blevet slettet fra de forskellige app-butikker. Men virksomheden Qihoo 360 rapporterer, at den skal være blevet downloadet 40.000 gange bare fra deres butik.</p>
  </section>

      </div></body></html>
