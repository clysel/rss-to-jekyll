---
layout:     post
title: 	    "Selfie foran brændende bygning vækker forargelse i New York"
post_author:	    
post_date:	    Mon, 30 Mar 2015 19:27:40 +0200
post_site:	    politiken.dk 
post_link:	    http://politiken.dk/kultur/medier/ECE2610576/selfie-foran-braendende-bygning-vaekker-forargelse-i-new-york/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vi er dem selv, turisterne, men det gør det ikke bedre. 
</p><p>
De satans til turister, der ikke alene går i vejen, men også peger fingre, som 
var de i zoo, og generelt bare slet ikke fatter, hvordan vi ruller i vores 
hood! Se bare ovenstående, som næsten er for tragisk til at være sjovt. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/new_york_post_924883y.jpg" alt="" border="0"/></span>
I forvejen er de ved at få pip i East Village i New York, USA, overrendt som 
de er af københavnske Vesterbrohipstere og de ligeså provinsielle naboer 
ovre fra New Jersey på den anden side af broen. Jeg kender <i>village 
people</i>, der burer sig helt inde i weekenden og bedøver sig sanseløse, 
inden de går i seng, for at slippe for dem/os, generationen af 
wannabe-kunstnere og håbefulde medieludere og linselus, og det område af 
Manhattan, der går mod øst fra 3rd Avenue og Bowery til East River, mellem 
14th Street mod nord og Houston Street, er at ligne med Mekka. 
</p><h3>
Storsmilende midt i dødsbrand 
</h3><p>
Forleden blev det decideret for meget. Torsdag styrtede en bygning sammen 
efter en gaseksplosion, en storbrand udviklede sig, yderligere tre bygninger 
brast sammen, og en fjerde blev hårdt beskadiget. Der er indtil videre 
fundet to lig i brandtomten, 22 er sårede, og East Village er i chok. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/int_usa/ECE2606132/bygning-i-new-york-styrter-sammen-12-personer-kvaestet/">Bygning i New York styrter 
sammen: 12 personer kvæstet</a></p><p>
Men har man købt en selfiestang, skal den dælme også i brug. Og hvad er vel 
mere indlysende for en turist end at blære sig på Facebook eller Instagram 
over, hvor coolie-badoolie man er. 
</p><p>
»Landsbytosser«, kalder New York Post disse poseurer med deres selfiestang og 
manglende empati, storsmilende midt i en dødsbrand. Det viser sig, at 
kvinden, der tog initiativ til billedet, mildt sagt burde vide bedre. Hun 
tog en serie smilende selfies, et af dem oven i købet med V-tegn, og hedder 
Christina Freundlich. Hun arbejdede på begge Obamas valgkampagner og har 
været kommunikationschef – ja, det her er historien, der bare bliver ved med 
at gi’! – for Iowa Democratic Party. 
</p><p>
Til New York Post medgiver Freundlich, at »det var udeltagende over for dem, 
der blev skadet i sammenstyrtningen og over for byen New York«, siger hun. 
»Jeg er dybt ked af min skødesløse og usmagelige opdatering«. 
</p><p class=" bl-elem">
Det gik så meget over gevind, at en lokal villager satte en seddel op på dør i 
gaden, der var ramt: »Dette er en tragdie, ikke en turistattraktion«. 
</p>	
</div>

</div></body></html>
