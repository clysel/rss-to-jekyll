---
layout:     post
title: 	    "Movias egen advokat: Omstridte annoncer overholder reglerne"
post_author:	    
post_date:	    Wed, 06 May 2015 11:35:09 +0200
post_site:	    politiken.dk 
post_link:	    http://politiken.dk/indland/politik/ECE2656768/movias-egen-advokat-omstridte-annoncer-overholder-reglerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er ikke grundlag for at fjerne annoncer om boykot af bosættervarer fra 
Movias busser. 
</p><p>
Sådan lyder vurderingen fra Movias egen advokat i et internt dokument, som 
Politiken er i besiddelse af. 
</p><p>
Vurderingen blev fremlagt for den politisk udpegede bestyrelse, der alligevel 
valgte at få annoncerne fjernet fra alle 35 busser i København 30. april. 
</p><p>
Af dokumentet fremgår det, at Movias administration har indhentet en vurdering 
fra trafikselskabets advokatfirma LETT af, om kampagnen bør indstilles, 
fordi den overskrider grænserne for lovlige ytringer eller Movias egne 
reklameregler. 
</p><p>
»Dette er ikke tilfældet«, konkluderer advokatfirmaet. 
</p><p>
Administrationen indstiller på den baggrund til bestyrelsen, at der ikke er 
grundlag for at anmode om, at kampagnen indstilles. 
</p><h3>
Advokat påpeger hensyn til ytringsfriheden 
</h3><p>
Trods vurderingen fra advokaten og indstillingen fra administrationen stemte 
otte af ni bestyrelsesmedlemmer for at fjerne annoncerne, der var indrykket 
af Dansk Palæstinensisk Venskabsforening. 
</p><p>
Begrundelsen var blandt andet, at kampagnen med opfordringer om at boykotte 
varer fra de israelske bosætterområder er »diskriminerende med hensyn til 
nationalitet«, og at det er vanskeligt at »adskille nationen Israel fra 
religionen jødedommen«. Movias reklameregler anfører netop, at reklamer ikke 
må være diskriminerende med hensyn til nationalitet eller religion. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2655239/movia-vild-debat-bekraefter-at-det-var-rigtigt-at-fjerne-annoncer-fra-busser/">Movia: Vild debat bekræfter, 
at det var rigtigt at fjerne annoncer fra busser</a></p><p>
Imidlertid vurderer Movias egen advokat netop, at reklamerne ikke 
diskriminerer og dermed overskrider selskabets reklameregler. Advokatfirmaet 
anfører, at kampagnen retter sig mod »de israelske bosættelser og varer 
produceret dér, og ikke Israel som sådan«, og at kampagnen »ikke retter sig 
mod nogen religion«. 
</p><p>
Advokatvurderingen berører, at reklamerne på busserne ikke må krænke personers 
politiske overbevisning, men at »Movia har fast praksis for at tillade 
politisk reklamering«. 
</p><p>
Endelig fremfører advokatvurderingen spørgsmålet om ytringsfrihed, som 
bestyrelsen fra flere sider er blevet beskyldt for at krænke med 
beslutningen om at fjerne annoncerne. 
</p><p>
»Hensynet til ytringsfriheden - særligt i tilfælde af politiske udtalelser - 
medfører, at der bør udvises stor tilbageholdenhed med indgreb«, lyder det i 
vurderingen. 
</p><h3>
Landkort skulle fjernes fra kampagne 
</h3><p>
Det har ikke været muligt at få en kommentar fra formanden fra Movias 
bestyrelse, Thomas Gyldal Petersen (S), borgmester i Herlev. Sammen med 
næstformand Per Hovmand (C) afleverede han i går en redegørelse om sagen, 
hvor de konkluderede, at det var rigtigt at fjerne annoncen. 
</p><p>
Med redegørelsen erklærede formandsskabet sagen for »udtømt«, hvorfor de ikke 
har yderligere kommentarer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2655239/movia-vild-debat-bekraefter-at-det-var-rigtigt-at-fjerne-annoncer-fra-busser/">Movia: Vild debat bekræfter, 
at det var rigtigt at fjerne annoncer fra busser</a></p><p>
I det interne dokument skriver administrationen, at det ikke er Movias »formål 
og virke« som transportvirksomhed at tage stilling til reklamers formål, så 
længe de overholder reglerne. Men administrationen tilføjer, at den konkrete 
sag viser, at dette stringente juridiske synspunkt i praksis er vanskeligt 
at håndtere. 
</p><p>
Derfor anbefaler administrationen, at bestyrelsen på et møde til september 
gennemgår reklamereglerne med henblik på at diskutere, om politiske reklamer 
fortsat skal være tilladt på Movias busser. 
</p><p class=" bl-elem">
Om den konkrete annonce skriver Movias administration også, at der er blevet 
rejst tvivl om korrektheden af de landkort, som fremgår af annoncen. Derfor 
var indstillingen fra administrationen til bestyrelsen, at man skulle få 
Dansk Palæstinensisk Venskabsforening til at fjerne landkortene fra 
annoncen. Den besked nåede dog aldrig frem, da bestyrelsen i stedet valgte 
at fjerne annoncen helt. 
</p>	
</div>

</div></body></html>
