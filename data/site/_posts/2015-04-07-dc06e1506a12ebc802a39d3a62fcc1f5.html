---
layout:     post
title: 	    "11.700 skal skrive under, før danskerne kan stemme på Yahya Hassan"
post_author:	    
post_date:	    Tue, 07 Apr 2015 09:20:02 +0200
post_site:	    politiken.dk 
post_link:	    http://politiken.dk/indland/politik/ECE2617886/11700-skal-skrive-under-foer-danskerne-kan-stemme-paa-yahya-hassan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nationalpartiet har i dag fået sig en potentiel stemmesluger af de helt store 
i digteren Yahya Hassan. 
</p><p>
Men risikoen for, at partiet slet ikke når at drage gavn af Hassans 
popularitet, er stor. 
</p><p><b class="ext-link">LÆS NYHED </b><a class="embeddedlink" href="http://politiken.dk/indland/politik/ECE2617826/yahya-hassan-gaar-ind-i-politik---stiller-op-for-nationalpartiet/">Yahya Hassan går ind i politik - 
stiller op for Nationalpartiet</a></p><p>
På nuværende tidspunkt mangler Nationalpartiet mere end halvdelen af de 
stemmer, der skal til for at bliver opstillingsberettiget. På partiets <a target="_blank" href="http://www.nationalpartiet.dk/">hjemmeside</a> 
fremgår det, at man i alt har indsamlet 15.142 underskrifter, men kun 8.560 
er indtil videre formelt godkendt. 
</p><p>
Dermed er der et godt stykke vej til de påkrævede 20.260, og erfaringen viser, 
at opgaven tager tid at løfte. 
</p><h3>
Tog Alternativet over et år 
</h3><p>
Seneste eksempel er Alternativet, der var 15 måneder om at indsamle og få 
godkendt de påkrævede vælgererklæringer, som det formelt hedder. Til 
sammenligning har Nationalpartiet blot eksisteret i knap et år. 
</p><p><b class="ext-link">LÆS NYHED </b><a class="embeddedlink" href="http://politiken.dk/indland/politik/ECE2559843/20260-underskrifter-alternativet-er-klar-til-folketingsvalg/">20.260 underskrifter: Alternativet 
er klar til folketingsvalg</a></p><p>
For at hjælpe partiet på vej, opfordrede Yahya Hassan allerede inden 
offentliggørelsen af hans kandiatur folk på facebook til at skrive under på 
Nationalpartiet opstillingsberettigelse, »hvis du synes, de har noget andet 
at byde på«. 
</p><p>
Og hvad er det så, Nationalpartiet har at byde på? 
</p><h3>
Stiftet af tre brødre 
</h3><div class="art-quote article-box">
<p class="quote"/>
<blockquote>
<p class="quote-txt">
Vi har en diskurs i samfundet, hvor indvandrere og efterkommere i stigende 
grad bliver gjort til negative objekter
</p>
<p class="sender">
Kashif Ahmad, partiformand, Nationalpartiet 
</p>
</blockquote>
</div><p>
Partiet blev stiftet 15. oktober sidste år af de tre dansk-pakistanske brødre, 
Kashif, Asif og Aamer Ahmad, med førstnævnte som formand. </p><p><b class="ext-link">LÆS NYHED</b><a class="embeddedlink" href="http://politiken.dk/indland/politik/ECE2425561/tre-dansk-pakistanere-stifter-politisk-parti/">Tre dansk-pakistanere stifter 
politisk parti </a></p><p>
Deres klare fokus er på integrationspolitikken, som, de tre brødre mener, de 
senere år i højere grad har været med til at opdele end at samle. 
</p><p>
»Vi har en diskurs i samfundet, hvor indvandrere og efterkommere i stigende 
grad bliver gjort til negative objekter. Retorikken er blevet så ekstrem, at 
vi bliver nødt til at gøre noget for at forsvare de danske værdier, som 
vores egne forældre mødte, da de kom til Danmark – et land, vi selv er født 
og opvokset i, og som vi betragter som vores fædreland«, lød budskabet fra 
Kashif Ahmad, da han og brødrene lancerede partiet i et interview med 
Politiken. 
</p><h3>
Vil gentænke integrationspolitikken 
</h3><p>
Klikker man ind på Nationalpartiets hjemmeside er integrationspolitik eneste 
punkt under fanen politik. Her uddyber partistifterne deres holdning: 
</p><p>
»Vi mener, at vi må gentænke integrationspolitikken. Fra begge sidder af 
folketinget og under både VKO-, SRSF-, og SR-regeringerne har 
integrationspolitik handlet alt for meget om symbolske stramninger, 
religions- og kulturpolitik og alt for lidt om social-, bolig-, uddannelses- 
og beskæftigelsespolitik. Det har ikke virket«. 
</p><p>
»Regeringens seneste lappeløsninger har heller ikke megen udsigt til at få 
effekt. Overordnet ønsker Nationalpartiet, at integration bliver 
'integreret' på alle relevante politikområder. Beskæftigelse er vigtig. Men 
en forbedret integration er al for vigtig og kompliceret til kun at handle 
om nogle få millioner kroner til landets jobcentre«. 
</p><h3>
Udsat for trusler 
</h3><p>
Nationalpartiets vision er at »fremme et samfund, hvor danske værdier som 
respekt, tolerance og fredelig sameksistens er i fokus«. 
</p><p>
»I Nationalpartiet mener vi, at disse danske værdier er under angreb. Vi tror 
på grundloven og ønsker et solidarisk samfund, hvor alle uanset baggrund og 
social status skal føle, at de har en aktiv plads i samfundet«, fastslås 
det. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2431297/nyt-parti-vil-politianmelde-trusler-paa-facebook/">Nyt parti vil politianmelde 
trusler på Facebook</a></p><p>
Visionen trådte straks en del personer over tæerne. Nogen i en sådan grad, at 
de kammede over. Nationalpartiets stiftere blev på diverse sociale medier 
tilsvinet og direkte truet på livet, hvilket i sidste ende førte til en 
politianmeldelse af de groveste eksempler. 
</p><p><i class=" bl-elem">(Artiklen fortsætter under tv-klippet) </i></p><h3 class="tvheader">Nationalpartiets formand svarer på racistiske kommentarer på Facebook</h3>
<div class="tvplayer">
<p class="tvplayer-container" data-tvarticle-id="2429893">

</p>
<p class="art-imgdesc clip-source">
Kilde: politiken.tv / Mikkel Stoumann Fosgrau
</p>
</div><p/><h3>
Seks mærkesager 
</h3><p>
Nationalpartiet har seks mærkesager: 
</p><ul><li>24 års reglen skal afskaffes</li><li>Tilknytningskravet skal afskaffes</li><li>Ingen forbud mod religiøse symboler</li><li>Mere kvalitet i folkeskolen - skolereformen skal revurderes</li><li>Flere varme hænder i sundhedsvæsenet</li><li class=" bl-elem">Mere afbureaukratisering i den offentlige sektor og mere tillid til de 
offentlige ansatte</li></ul><p class=" bl-elem">
Selv om partiet endnu ikke er opstillingsberettiget til Folketinget, er det 
dog repræsenteret på kommunalt niveau. Formand Kashif Ahmad blev i 2013 
valgt til kommunalbestyrelsen i Hvidovre for Hvidovrelisten, som han siden 
har brudt med. 
</p>	
</div>

</div></body></html>
