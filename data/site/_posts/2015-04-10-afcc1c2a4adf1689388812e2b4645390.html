---
layout:     post
title: 	    "Samsung skal bygge verdens største containerskib – igen"
post_author:	    Sanne Wittrup
post_date:	    Fri, 10 Apr 2015 14:41:16 +0000
post_site:	    ing.dk 
post_link:	    http://ing.dk/artikel/samsung-skal-bygge-verdens-stoerste-containerskib-igen-175352
---
<html><body><div><section class="body">
			<p>Havenes giganter – containerskibene – har virkelig vokseværk.</p>
			<p>Mens verdens største, sejlende skib i øjeblikket kan rumme 19.000 containere, er der i løbet af det sidste halve år bestilt mindst 19 skibe fra forskellige rederier med plads til 20.000 containere.</p>
			<p>Nu kommer så en ordre fra det kinesiske rederi OOCL til det sydkoreanske værft Samsung Heavy Industries på seks skibe, der hver skal kunne rumme 21.100 containere, skriver <a href="http://www.tu.no/industri/2015/04/10/samsung-setter-ny-rekord-for-containerskip---igjen">tu.no</a>.</p>
			
			<p>Alle seks skibe bliver 400 meter lange og 58,8 meter brede og skal leveres i 2017, og den samlede kontrakt lyder på 7,58 milliarder kroner efter dagens dollarkurs.</p>
			<p><figure class="plugin right zoomable"><img data-original-image="http://ing.dk/sites/ing/files/cscl_globe_19.000_ton.jpg" src="http://ing.dk/sites/ing/files/styles/w1120_media_right/public/cscl_globe_19.000_ton.jpg?itok=RDIdb9lp" alt=""/><figcaption>Det største sejlende containerskib pr. april 2015 kan rumme 19.000 containeren på hver 20 fod. Men nye og større skibe er allerede bestilt hos Samsung. </figcaption></figure></p>
			<p>Ifølge tu.no har de nye skibe samme mål som fire skibe, som Samsung skal bygge til det japanske rederi MOL, og som blev bestilt tidligere på året. Blot bygger Samsung de kinesiske skibe, så de kan stable et ekstra lag containere op på skibet og dermed øge kapaciteten fra 20.150 til de 21.100 containere.</p>
			
			<p>Ifølge tu.no har værftets skibsdesignere arbejdet med at optimere skrog og fremdrift på de nye skibe for at reducere brændstofforbruget, hvilket indebærer nye propeller og ny bulb.</p>
			<p>Eksperter i markedet mener, at det er muligt at bygge containerskibe med plads til 24.000 TEU (Twenty-foot Equivalent Units), men at det er infrastrukturen ved havnene, der vil sætte en naturlig begrænsning på antallet af containere pr. skib.</p>
			<p>Det tager nemlig lang tid at laste og losse så stort et skib, ligesom det kræver meget lagerplads og en god logistik at håndtere så store mængder containere på kort tid.</p>
			<p>Maersk Lines' skib, Maersk Mc-Kinney, var det første containerskib med en kapacitet på over 18.000 TEU. Det blev leveret i 2013 fra fra det ligeledes sydkoreanske værft Daewoo Shipbuilding &amp; Marine Engineering.</p>
		</section>
		  </div></body></html>
