---
layout:     post
title: 	    "Fagfolk efter nye knubs til dansk turisme: Vi skal have tålmodighed"
post_author:	    
post_date:	    Wed, 06 May 2015 19:27:40 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2657458/fagfolk-efter-nye-knubs-til-dansk-turisme-vi-skal-have-taalmodighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her er landene, der er bedst til at håndtere turister</h4>
<div class="fakta-body" data-buildingblock="embedded_factboxlink">
<p>
1. Spanien 
</p><p>
2. Frankrig 
</p><p>
3. Tyskland 
</p><p>
4. USA 
</p><p>
5. Storbritannien 
</p><p>
6. Schweiz 
</p><p>
7. Australien 
</p><p>
8. Italien 
</p><p>
9. Japan 
</p><p>
10. Canada 
</p><p>
17. Kina 
</p><p>
24. Forenede Arabiske Emirater 
</p><p>
27. Danmark 
</p><p>
28. Brasilien 
</p><p>
45. Rusland 
</p><p>
50. Sydafrika 
</p><p>
52. Indien 
</p><p class=" bl-elem"><i class=" bl-elem">Kilde: World Economic Forum Travel &amp; Tourism Competitiveness Report</i></p>
</div>
</div><p>
Ro på. 
</p><p>
Nogenlunde sådan lyder meldingen fra to danske turismefagfolk som reaktion på 
en helt ny rapport fra World Economic Forum, der i Travel &amp; Tourism 
Competitiveness Report dumper Danmark yderligere et par pladser i forhold 
til sidste udgivelse. 
</p><p>
Rapporten, der er blevet udgivet hvert andet år siden 2007, analyserer 141 
nationers styrker og svagheder som turistland. Der bliver målt færdigheder 
inden for en lang række forskellige faktorer – 90 i alt – som eksempelvis 
pris, sikkerhed, hygiejneforhold, service og infrastruktur samt evnen til at 
tiltrække og servicere udenlandske turister. I 2011 lå Danmark nummer 16, i 
2013 nummer 21, mens vi i den nye udgivelse er dumpet ned som nummer 27. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2627607/eksperter-det-skal-vi-goere-for-at-faa-turister-til-danmark/">Eksperter: Det skal vi gøre 
for at få turister til Danmark</a></p><p>
Men en plads som nummer 27 afspejler ikke nødvendigvis hele virkeligheden, 
mener Jens Friis Jensen, der er viceinstitutleder på RUC og har forsket i 
turisme i mange år. 
</p><p>
»Generelt er dansk turisme inde i en positiv udviklingstendenser. Der er sat 
gang i en masse tiltag, men vi kan bare ikke se effekten af dem endnu«. 
</p><h3>
Indhentet af historien 
</h3><p>
Jens Friis Jensen forklarer, at de seneste tal eksempelvis viser, at Danmark 
har klaret sig bedst i forhold til udenlandske overnatninger fra 2013 til 
2014, hvis man sammenligner med Sverige, Norge og Finland. Ifølge Horesta, 
brancheforeningen for hoteller og restauranter, voksede antallet af 
turistovernatninger i Danmark i 2014 med 2,4 millioner i forhold til året 
før. Det svarer til en fremgang på 5,5 procent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2564304/ny-kaj-skal-tidoble-antallet-af-krydstogtgaester-i-skagen/">Ny kaj skal tidoble antallet 
af krydstogtgæster i Skagen</a></p><p>
World Economic Forums rapport kommer mindre end en måned efter, at 
kommuneforeningen KL's nyhedsbrev, Momentum, viste, at Danmark de sidste 10 
år har været et af de europæiske lande, der har været dårligst til at 
tiltrække udenlandske turister til. Men den holder ikke ifølge Jens Friis 
Jensen. 
</p><p>
»I den slags analyser bliver Danmark indhentet af historien. Vi har haft en 
periode, der har været dårlig, ja. Men det er vendt. Hvis vi fortsætter med 
at understøtte den positive tendens og ikke går i panik, kommer vi til at se 
effekten af de ting, der bliver arbejdet med, senere hen«. 
</p><p>
Jens Friis Jensen nævner Spanien som et eksempel på et land, der efter nogle 
år i krise nu mærker effekten af et langt, hårdt slid med at trække turister 
til. Middelhavslandet er nummer 1 i årets liste fra World Economic Forum. 
</p><h3>
Fra 1. division til Superligaen 
</h3><p>
Også Eskild Hansen, der er konsulent og rådgiver om turismeudvikling, mener, 
at vi skal have tålmodighed med de indsatser, der er sat i gang på 
turismeområdet herhjemme. 
</p><p>
»Det er en proces, der er i fuld gang. Vi skal huske på, at der midt i 
1990'erne ikke havde været bygget et hotel i København i 25 år. Nu går det 
virkelig godt for turismen i København, men sådan har det ikke altid været«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2584111/aarhus-satser-paa-madturister-efter-uddeling-af-michelinstjerner/">Aarhus satser på madturister 
efter uddeling af michelinstjerner</a></p><p>
Eskild Hansen beskriver turistlandet Danmark som et hold i turismens 1. 
division, som skal lave om på holdopstillingen, hvis vi gerne vil op i 
Superligaen. Ifølge ham kræver det, at der er områder i Danmark, der bliver 
bedre til at samarbejde for at vokse. Eskild Hansen nævner krydstogtturismen 
i København og Legoland som eksempler. 
</p><p>
»Legoland er netop kommet ud med et stort overskud for 2014. Men der har også 
været et godt samarbejde mellem Lalandia, Givskud Zoo, Legoland og de 
forskellige kommuner. Og det fungerer rigtig godt. Det er en god opskrift på 
succes, hvis der er store erhvervsaktører lokalt, der går sammen. Det er 
enormt betydningsfuldt«, siger Eskild Hansen. 
</p><h3>
For mange grædekonehistorier 
</h3><p>
Jens Friis Jensen fremhæver også Legoland. Men det er som et eksempel på, 
hvordan danske attraktioner overkommer den udfordring det er, at Danmark er 
et notorisk dyrt land at være på ferie i. Og som også er et element, der 
trækker ned i World Economic Forums rapport. 
</p><p>
»Danmark har en ekstra kvalitetsudfordring, fordi vores prisniveau er så højt. 
Derfor er turisternes forventninger også højere. Men vi skal huske, at vi 
har nogle virkelig gode produkter. Legoland tager eksempelvis en høj pris, 
men tjener penge, fordi produktet er i orden«, siger Jens Friis Jensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2646684/ny-kulturhavn-skal-fremtidssikre-sjaellands-nordligste-by/">Ny kulturhavn skal 
fremtidssikre Sjællands nordligste by</a></p><p>
Siden World Economic Forum sidst udgav deres rapport, har regeringen herhjemme 
iværksat 'Vækstplan for Dansk Turisme', der skal styrke den overordnede 
indsats og ændre den negative kurve, så Danmark igen kommer på højde med de 
lande, vi sammenligner os med. 
</p><p>
Desuden deltog Danmark i november 2014 for første gang i fem år på World 
Travel Forum-messen i London, der besøges af mere end 50.000 professionelle 
fra rejsebranchen og af mange betragtes som den vigtigste af sin slags på 
verdensplan. Desuden er der gang i masser projekter rundt om i Danmark, der 
skal styrke muligheden for at trække besøgende turister til. 
</p><p class=" bl-elem">
»Vi skal passe på, at vores succeser ikke drukner i grædekonehistorier«. 
</p>	
</div>

</div></body></html>
