---
layout:     post
title: 	    "Et ekstra gear: Den ældste cykelklassiker er en brutal og bakket udflugt"
post_author:	    
post_date:	    Sun, 26 Apr 2015 10:10:51 +0200
post_site:	    politiken.dk 
post_link:	    http://politiken.dk/sport/cykling/ECE2643649/et-ekstra-gear-den-aeldste-cykelklassiker-er-en-brutal-og-bakket-udflugt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Milano-Sanremo har distancen, Flandern Rundt har sine brostensstigninger, 
Paris-Roubaix har selvsamme brosten – blot iet fladere landskab og iværre 
stand – og Amstel Gold Race har flest kategoriserede stigninger. Hver især 
har de deres kendetegn. Og hvad er det så, Liège-Bastogne-Liège har, spørger 
du? Tjoh, det skal jeg sige dig. Det er den ældste af alle klassikere, og 
’den gamle dame’ er såmænd også den klassiker med flest højdemeter – knap 
5.000 faktisk. 
</p><div class="art-fakta article-box">
<h4 class="">
Om skribenten</h4>
<div class="fakta-body" data-buildingblock="embedded_factboxlink">
<p><b>Brian Vandborg</b> kommenterer aktuelle begivenheder i cykelsporten. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/STUDIE_Brian_Vandbo_925928k.jpg" alt="" border="0"/></span></p><p><b>Som professionel cykelrytter</b> deltog Brian Vandborg bl.a. i Tour de 
France, Giro d’Italia, Vuelta a España, OL og VM. Resultatmæssige 
højdepunkter er to danske mesterskaber og en fjerdeplads ved VM i 
enkeltstart. 
</p><p class=" bl-elem"><b>Efter cykelkarrieren</b> er Brian Vandborg gået i gang med uddannelsen 
international business på CBS. Sideløbende fungerer han som ekspert på TV 2, 
arbejder freelance med cykelrejser hos Peleton og skriver i Politiken. 
</p>
</div>
</div><p>
Det svarer sådan cirka til kongeetapen i Touren, dog fordelt over lidt flere 
kilometer og bakker. Hvor du i de høje bjerge, med en solid gang 
diesel-tons, kan have held med at sætte folk fra hjul i et malende tempo – 
altså med undtagelse af de dage, hvor Contador og Froome tester hinanden i 
stående enkilometersspurter, så er det trods alt en fordel at have et vist 
antrit for at trække længste strå i Liège. Derfor ser vi også altid en 
blanding af endags-specialister og Grand Tour-bejlere helt fremme. </p><p>
Sidste år var det en lidt defensiv affære, og ikke én af favoritterne angreb, 
før der manglede 20 kilometer til mål. Det faldt ud til fordel for den 
antritsstærke endags-specialist Simon Gerrans, som man stort set ikke havde 
set hele løbet. Det virker måske lidt kedeligt, men det er absolut ikke en 
kritik at være usynlig – netop sådan SKAL en ’snigskytte’ udnytte sin ene 
patron. Dilemmaet på den anden side for de mere holdbare 
etapeløbsspecialister er, at deres hold hurtigt bliver brugt op, hvis et 
hårdt tempo skal holdes det meste af dagen, hvilket efterlader dem for sig 
selv. 
</p><h3>
De vrøvler hos BMC 
</h3><p>
Amstel og Flèche har, sædvanen tro, ikke budt på kæmpe overraskelser. Phillipe 
Gilbert og hans BMC-hold kopierede den vindende opskrift fra i fjor, og 
farten på Cauberg var der egentlig ikke noget i vejen med. Problemet var 
bare, at en vis australier ikke veg fra Gilberts hjul. En taktik, der heller 
ikke ved første øjekast virker forkert, men set i bagklogskabens lys, så var 
det vel forudsigeligt, at Gilbert ikke ville alene til mål med feltets 
hurtigste mand. 
</p><div class="art-quote article-box">
<p class="quote"/>
<blockquote>
<p class="quote-txt">
At BMC's sportsdirektør efterfølgende siger, at de ikke pludselig kunne skifte 
taktik så kort før mål, det er altså noget sludder! 
</p>
<p class="sender">
Brian Vandborg 
</p>
</blockquote>
</div><p>
Selvsamme sprinterkanon, Matthews, havde til gengæld gravet så dybt, at han 
pludselig kun var tredjestærkest på stregen. Og hvor BMC ikke kunne gøre 
tingene specielt meget anderledes på Cauberg, så tillader jeg mig at sætte 
kæmpe spørgsmålstegn ved taktikken, da Van Avermaet reagerer på Fuglsangs 
glimrende initiativ med otte kilometer til mål. Fint nok, at Gilbert er 
kaptajnen, men at BMC’s sportsdirektør efterfølgende siger, at de ikke 
pludselig kunne skifte taktik så kort før mål, det er altså noget sludder! 
</p><p><b class="ext-link">Fuglsang vil til tops:</b><a class="embeddedlink" href="http://politiken.dk/sport/cykling/ECE2643647/de-vilde-styrt-skaber-stof-til-eftertanke-men-kvaeler-ikke-lysten-til-at-satse-hoejt/">De vilde styrt skaber stof 
til eftertanke, men kvæler ikke lysten til at satse højt</a></p><p>
Og jeg vil slet ikke ind på diskussionen for eller imod radioer – jeg synes 
faktisk, de har deres plads i sporten – men det er da kritisabelt, at der 
sidder en velkørende Van Avermaet, der hellere end gerne vil dele føringer 
med Fuglsang – og som i øvrigt klart ville slå Jakob i spurten (no 
disrespect, Jakob!) – som får tåbelige instrukser blæst i øret om blot at 
sidde på hjul. Der sad jo rigeligt med holdkammerater om Gilbert, og så er 
det da alt andet lige bedre at have to potentielt fordelagtige scenarier på 
hånden. 
</p><p>
Flèche bliver vel mest af alt husket for de mange styrt; et tegn på, at den 
kortere distance – i forhold til de andre klassikere – gør, at flere ryttere 
er friske længere inde i løbet. Næstsidste stigning gjorde løbet lidt mere 
uforudsigeligt end tidligere med sin top få kilometer før Muren i Huy. Det 
gjorde dog også, at der ingen udspil kom før små 200 meter før mål: Folk var 
simpelthen blevet møre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2638769/ustyrlig-35-aarig-fejrer-foedselsdag-med-suveraen-triumf/">Ustyrlig 35-årig fejrer 
fødselsdag med suveræn triumf</a></p><p>
Nu er det fjerde gang, jeg forsøger mig som skribent, og det er fjerde gang, 
jeg kommer med samme svada om en klassiker: Det gælder om at vente! 
Statistisk set er der under én procents chance for, at morgenudbruddet kører 
hjem. Der er ikke så mange pandekageflade stykker omkring Liège, men de 
første 170 kilometer foregår til gengæld på overvejende brede og fint asfalterede veje, hvor man ret komfortabelt og uden stress bliver suget med. 
Herefter sker første udskilning via tripletten Stockeu – Haute-Levée – 
Rosier. 
</p><p>
Positionskampen hen mod indkørslen til Côtes de Stockeu er skræmmende, og jeg 
husker tilbage på 2011, hvor hele feltet stadig var samlet (minus 
udbryderne), men på toppen af Haute-Levée, femten kilometer senere, sad vi 
blot halvdelen tilbage. Tidligere er der så igen kommet lidt ro på herefter, 
men et par nye stigninger er blevet tilføjet og et par gamle er blevet 
skrottet, og løbet er blevet ti kilometer kortere. Det betyder, at 
restitutionstiden er blevet væsentligt forkortet, og der er nu gennemsnitlig 
kun knap ti kilometer mellem top og bund på de resterende kategoriserede 
stigninger. Den væsentlige forskel fra forrige år er dog, at La Redoute 
(hvor jeg altid sprængte feltet ... rettelse: blev sat) nu ikke længere 
afløses af en længere transportstrækning. 
</p><h3>
Den sidste saft forsvinder 
</h3><p>
Den kortere afstand hen til Roche-aux-Faucons, der topper med små 20 kilometer 
til målstregen i Ans, gør forhåbentlig, at hårdheden på netop La Redoute 
kommer til sin ret, så vi ser nogle af favoritterne røre på sig allerede 
her. Ellers er Roche-aux-Faucons så hård i sig selv, at vi de senere år har 
set det afgørende ryk finde sted her, eller på det flade stykke hen over 
toppen, som SLET IKKE er fladt! Slutteligt venter Saint-Nicolas med seks 
kilometer til mål, som mærkeligt nok sjældent har skabt de afgørende ryk, 
men den sidste saft forsvinder fra hovedparten af de resterende rytteres 
ben, inden de stiger jævnt op mod opløbssvinget. 
</p><p>
Alejandro Valverde må være den store favorit efter sejren i onsdags, og med 
forbehold for tilstanden efter deres styrt, så er Daniel Martin og Gilbert 
givetvis også stærke bejlere. Kwiatkowski, Rodriguez, Moreno, Henao, 
Kreuziger, Costa og Mollema høres ligeledes til i favoritfeltet. Det gør 
’Fuglen’ bestemt også. På papiret er Liège den af Ardenner-klassikerne, der 
ligger bedst til ham, og med den form, han har vist, så er podiet bestemt 
realistisk: Han skal bare have følgeskab af en, der har mistet 
radiokontakten til bilen. 
</p><p class=" bl-elem"><i class=" bl-elem"><b>Live: </b>Politiken følger de afgørende kilometer i Liège-Bastogne-Liège 
direkte i tekst i 'Sportssøndag live' fra kl. 14. </i></p>	
</div>

</div></body></html>
