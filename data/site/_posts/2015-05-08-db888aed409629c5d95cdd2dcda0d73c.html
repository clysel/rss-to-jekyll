---
layout:     post
title: 	    "230 kilometer kyst markedsføres som Den Danske Riviera"
post_author:	    
post_date:	    Fri, 08 May 2015 14:28:47 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2648387/230-kilometer-kyst-markedsfoeres-som-den-danske-riviera/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Strækningen fra Sejerøbugten i vest til Øresund i øst kaldes populært Den 
Danske Riviera. 
</p><p>
Besøgende kan opleve kridhvide strande, forfriskende vandreture, lækre 
restauranter, inspirerende museer og idylliske badebyer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2646684/ny-kulturhavn-skal-fremtidssikre-sjaellands-nordligste-by/">Ny kulturhavn skal 
fremtidssikre Sjællands nordligste by</a></p><p>
Politiken har taget turen langs rivieraen. 
</p><h3>
1. Syden er flyttet til Nordkysten 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Rejser_Riviera_932157y.jpg" alt="" border="0"/><span class="caption"><span class="f-img-caption">Strandliv. 
</span>Stranden ved Gudmindrup Lyng er en af landets bedste. Foto: Morten Langkilde</span></span>
Høje jubelskrig og store plask fra ungerne dominerer stranden ved Gudmindrup 
Lyng i Sejerøbugten, mens mor og far nikker bifaldende og opmuntrende, hver 
gang de bliver bedt om at se på en aktivitet. 
</p><p>
Ikke alle kan dog bevare kådheden. En far kommer hen til livredder Daniel 
Bidstrup og spørger: 
</p><p>
»Har I noget mod bistik?«. 
</p><p>
Lige i hælene på faren dukker moren op med en lille grædende dreng ved hånden. 
Livredderen fjerner nænsomt brodden og smører noget smertestillende på 
såret. Snart har drengen glemt alt om stikket og er tilbage på stranden i 
legehumør. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2646770/paa-sjaellands-odde-ligger-stenhaarde-minder-om-fortidens-bedrifter/">På Sjællands Odde ligger 
stenhårde minder om fortidens bedrifter</a></p><p>
Drengen har været i eksperthænder, for ikke alene har Daniel Bidstrup syv års 
erfaring som livredder – han er også medicinstuderende. 
</p><p>
»Vi livreddere holder især øje med børn og dårlige svømmere. Hvis der er 
kraftig østenvind, kan svømmerne let drive til havs, men vi har en gummibåd 
til redningsaktioner, hvis det går galt. Vi livreddere roterer, og jeg har 
bl.a. været livredder på Rømø og Bellevue. På Rømø var jeg med i to 
redningsaktioner«, beretter Daniel Bidstrup, der også drager nytte af sin 
erfaring som konkurrencesvømmer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2642074/turismeekspert-om-dark-sky-paa-moen-unikt-projekt/">Turismeekspert om Dark Sky på 
Møn: »Unikt projekt«</a></p><p>
Hvis strandlivet bliver lidt for livligt og stressende, kan en vandretur på 
Korevle lidt syd for Gudmindrup Lyng bringe ro i sindet. Korevle er i 
virkeligheden to sandrevler med en lagune imellem, som blev igangsat af en 
julestorm i 1902. Efter stormen voksede to store sandrevler frem, som har 
inddæmmet en en halv meter dyb lagune. 
</p><p>
På korevlerne græsser en flok galloway-kvæg med lang, krøllet og ulden pels 
som naturplejere. Racen er valgt, fordi den er meget fredsommelig. Tyren 
Francis styrer flokken, selv om han efterhånden er godt oppe i årene. Han 
har dog ikke glemt, hvad hans vigtigste formål her i livet er, kan Politiken 
konstatere, selv om to store tyrekalve forsøger at gøre mesteren kunsten 
efter. 
</p><p>
Læs mere på <a class=" bl-elem" href="http://www.odsherred.dk" target="_blank">odsherred.dk</a></p><h3>
2. Vandretur blandt helligkilder 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Rejser_Riviera11_932158y.jpg" alt="" border="0"/><span class="caption"><span class="f-img-caption">Skovkirkegård. 
</span>Patienter fra statshospitalet blev begravet i Grønnehaveskoven. Foto: Morten Langkilde</span></span>
En tør sommerdag i 1985 undrede skovfoged Jørgen Stoltz siger over, at han 
pludselig fik våde fødder i skovbunden i Grønnehaveskoven ved Nykøbing 
Sjælland. Da området blev gravet op, dukkede en kilde frem med en 
stensætning omkring og så dyb, at man kunne dyppe sig i den. 
</p><p>
Stoltz, som i dag er naturvejleder, mener, at der kan være tale om den 
forsvundne Thoras Kilde, der stammer helt tilbage fra vikingetiden. Ifølge 
sagnet forliste tre søstre ved en sejlads over Kattegat, og hvor hver af de 
tre lig drev i land, udsprang en kilde med helbredende kraft. Tidligere var 
der en kyststrækning ud for Thoras Kilde. De to andre kilder er Sankt Karens 
Kilde syd for Nykøbing og Sankt Helene ved Tisvilde. Hos Thora drikker vi 
lidt kildevand, dog af flaske. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ECE2431396/nordsjaellandske-museer-trodsede-den-gode-sommer/">Nordsjællandske museer 
trodsede den gode sommer </a></p><p>
Sammen med naturvejlederen har vi begivet os ud på vandrerute nummer 121, 
’Kultur langs kysten’, som er 6,5 kilometer lang. Vandreturen begynder på 
Nykøbing Havn og går gennem Grønnehave og Annebergparken, inden den slutter 
ved Kulturhistorisk Museum Annebjerggård. Selv om turen hører til kategorien 
’Let tilgængelig’, byder den på masser af oplevelser, bl.a. passerer vi 
flere af skovens 14 gravhøje. 
</p><p>
Ved en bronzealderhøj i skovens sydøstlige hjørne støder vi på en række 
gravsten, en såkaldt skovkirkegård, der officielt hedder Patientkirkegården, 
men kaldes de Hjerneløses Kirkegård. Et øgenavn, som i den grad støder 
Stoltz: 
</p><p>
»Kun de hjerteløse kalder de begravede for hjerneløse. Patienter fra 
Statshospitalet Nykøbing Sjælland, som var glemt af familien, blev begravet 
her. Inden begravelsen fjernede man hjernen, som skulle bruges til 
forskning. Mange hjerner blev aldrig undersøgt. I dag opbevares flere 
tusinde hjerner i formalin i plastikspande i Aarhus. De må ikke destrueres, 
for de betragtes som lig«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2537217/turisterne-kommer-igen-til-danmark-paa-ferie/">Turisterne kommer igen til 
Danmark på ferie</a></p><p>
Nu om dage kaldes området, hvor hospitalet ligger, for Annebergparken og er en 
blanding af institutioner, kulturetablissementer og beboelse. Bygningen 
Fyrrehus er indrettet som museum, Nykøbing Sj. Psykiatriske Museum. 
</p><p>
»Hospitalet havde 1.200 patienter og 800 ansatte i 1950’erne og var kendt for 
sin frugtavl. Faktisk var hospitalet tidligere den primære vækstmotor i 
Odsherred, indtil turismen tog over«, fortæller museumsleder Rasmus Friis 
Sørensen, mens han viser rundt i museet. Her får besøgende et indblik i 
overlæge Frode Krarups behandlingsteorier, der var et opgør med tidligere 
tiders ofte rå metoder. 
</p><p>
Bagefter gør det godt med et ophold ved havnen og en malurtsnaps på 
Tænkebænken, hvorpå der står to vers af Peter A.G. Nielsens sang ’Når jeg 
bliver gammel’. 
</p><p>
Læs mere på <a href="http://www.sns-museum.dk" target="_blank">sns-museum.dk</a> 
eller <a class=" bl-elem" href="http://www.visitodsherred.dk" target="_blank">visitodsherred.dk</a></p><h3>
3. Madkunst og arkitektur 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Rejser_Riviera2_932163d.jpg" alt="" border="0"/><span class="caption"><span class="f-img-caption">Lækkert. 
</span>Lokale råvarer og eget brød. Restaurant Madkunsten i Nykøbing Sjælland er en omvej værd. Foto: Morten Langkilde</span></span>
Henriette Larsen og Michael Mortensen laver ikke kunst, som kan betragtes på 
museer, men mange af deres retter nærmer sig det kunstneriske, når de 
serveres på deres Restaurant Madkunsten på Algade i Nykøbing Sjælland. 
</p><p>
Det gælder ikke mindst deres kylling af Scan Label-racen fra Ellemosegården på 
Tuse Næs ved Holbæk. Brystet er revet ud, lårene hakket til fars, skroget 
brændt af og brugt til sky og skindet brændt under pres. Retten krydres med 
bronzefennikel og oreganoblomst, som ægteparret selv har dyrket. Hertil 
serveres miniporrer, gulerødder og kartofler. 
</p><p>
»Vi anvender så vidt muligt lokale råvarer og bager selv vort brød med en god, 
gammeldags krumme«, fortæller Michael Mortensen, mens han hælder et glas 
rabarbersaft op og annoncerer dagens dessert: »Hindbærfromage med vaniljeis 
og friske bær«. 
</p><p>
Langs med Sjællands nordkyst er der masser af små og store madtempler som 
Restaurant Madkunsten i forskelligt prisniveau og med forskellig grad af det 
nye nordiske køkken. 
</p><p>
For madglade arkitekturinteresserede er Fiskerøgeriet på Sjællands Odde et 
must. Ikke bare på grund af de lækre fiskefrikadeller, de friskrøgede sild, 
laks, makrel, ål og hellefisk samt røgeriets kaviarprodukter, men også fordi 
Fiskerøgeriet er tegnet af den verdensberømte arkitekt Arne Jacobsen for 
fiskeeksportør Leo Henriksen i begyndelsen af 1940’erne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2566549/sjaelland-har-faaet-sin-foerste-nationalpark/">Sjælland har fået sin første 
nationalpark</a></p><p>
Mens besøgende gumler løs på en delle, bør de også kaste et blik på Det Runde 
Hus ved siden af røgeriet. Også det hus tegnede Arne Jacobsen for Leo 
Henriksen som privatbolig. Oprindelig var huset Arne Jacobsens 
eksamensopgave og skulle kunne dreje rundt med solen, og der skulle være 
helikopterlandingsplads på taget. 
</p><p>
Ingen af delene blev dog fuldført, men ellers er alt tilpasset cirkelformen 
såsom buede skabe, skuffer med skæve vinkler, sofasæt og borde. 
</p><p>
»Det gode ved at vokse op i et rundt hus var, at man aldrig kunne blive sat i 
skammekrogen«, ler Leo Henriksens sønnesøn, Steen, som er tredje generation 
i Fiskerøgeriet. 
</p><p>
Nu om dage bor Steen Henriksens mor i Det Runde Hus. 
</p><p>
Læs mere på <a href="http://www.restaurant-madkunsten.dk" target="_blank">restaurant-madkunsten.dk</a> 
eller <a class=" bl-elem" href="http://www.odsherred-arkitektur.dk" target="_blank">odsherred-arkitektur.dk</a></p><h3>
4. Badeby er også kurby 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Rejser_Riviera14_932164d.jpg" alt="" border="0"/><span class="caption"><span class="f-img-caption">Livsnydere. 
</span>Henning Lysgaard og Nicolai Westergaard nyder livet foran Frida. Foto: Morten Langkilde</span></span>
Tre ting trækker folk til Hornbæk: Havnen, stranden og Ilse Jacobsen. 
</p><p>
I flere årtier har designeren og iværksætteren Ilse Jacobsen domineret 
badebyen i sådan en grad, at hun har fået kælenavnet dronningen af Hornbæk. 
Det begyndte med dyre gummistøvler, som i dag er udvidet med tøjkollektion, 
blomsterbutik, kosmetik, spa og restaurant. Varemærket Ilse Jacobsen Hornbæk 
er ikke alene kendt i Danmark, men så langt væk som Kina. 
</p><p>
»Jeg driver et livsstilsfirma og har grundlagt det hele med mine egne 
sparepenge. Den kombinerede spa og restaurant, Kurbadet, har jeg ikke kun 
opført, fordi jeg selv lider af leddegigt, men fordi Hornbæk også skal være 
en attraktion uden for sommersæsonen«, fortæller Ilse Jacobsen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2621691/guide-saadan-skal-du-tilbringe-en-weekend-i-aarhus/">Guide: Sådan skal du tilbringe 
en weekend i Aarhus</a></p><p>
Ilse Jacobsen understreger dog, at Hornbæks største aktiver er havnen og 
stranden. John Mogensen ved, hvad bydronningen taler om, for han har været 
livredder på stranden siden 1992. Uden for sæsonen er han biolog i Gribskov 
Kommune. 
</p><p>
»Tidligt på sæsonen kan man fange fladfisk med en gaffel ude på 2,5 meter 
vand, men hen på sommeren bliver vandet for varmt for fiskene. Vi har fint 
badevand, skønne klitter og kridhvidt sand, men her er hestehuller 
(revlehuller, red.). Derfor er det nødvendigt med en livredder«, siger John 
Mogensen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2627227/moed-cowboyen-der-passer-paa-kvaeget-ude-i-vadehavet/">Mød cowboyen, der passer på 
kvæget ude i Vadehavet</a></p><p>
Gamle penge og kendisser dominerer Hornbæk, mens den nye, kreative kapital 
ferierer hos konkurrenten Tisvilde. Hornbæk markedsføres på stil, klasse og 
god smag, men byen har også et folkeligt islæt, hvilket man kan forvisse sig 
om ved at gå på Universitetet. 
</p><p>
Universitetet er Skurbyen på Hornbæk Havn. De 27 skure på havnen blev 
oprindelig benyttet af lokale fiskere til at opbevare deres grej og som 
omklædningsrum for skolesvømningen. Nu om dage er det lystfiskere og andet 
godtfolk som tømrer Henning Lysgaard og automekaniker Nicolai Westergaard, 
der befolker skurene. De to fisker sammen i fritiden og kommer dagligt til 
deres skur ’Frida’ for at få en sludder med vennerne og måske en bajer. 
</p><p>
»Vi kan ikke leve uden Frida. Hvis vi ikke kunne komme her, ville vi dø«, 
siger de to venner samstemmende. 
</p><p>
Læs mere på <a href="http://www.visitnordsjaelland.dk" target="_blank">visitnordsjaelland.dk</a> 
eller <a class=" bl-elem" href="http://www.ilsejacobsen.com" target="_blank">ilsejacobsen.com</a></p><h3>
5. Havfruer lokker på museum 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Rejser_Riviera7_932165d.jpg" alt="" border="0"/><span class="caption"><span class="f-img-caption">Messen. 
</span>Cafeteriet på Søfartsmuseet har udsigt til den gamle tørdok. Foto: Morten Langkilde</span></span>
I mytologien lokker havfruer og nymfer søfolk ude på havet, men på M/S Museet 
for Søfart i Helsingør lokker de os via film ind i udstillingslokalerne 
placeret under jordoverfladen rundt om en tørdok. En meget rost og anerkendt 
arkitektonisk pragtpræstation af arkitektfirmaet Bjarke Ingels Group. 
</p><p>
På 4.000 kvadratmeter udfoldes 400 års søfartshistorie. I montrer, 
interaktivt, på filmlærredet, ved modeller, spil og i plancher føres børn og 
voksne ind i søens forunderlige verden. 
</p><p>
Museet trækker naturligvis de store linjer med handelsflåde, krigstidssejlads, 
koloni- og slavehandel, smugleri og frelsen i sømandskirkerne, men ser også 
livet på søen fra kvindernes side derhjemme. Hustruerne stod for opdragelse, 
husholdning og drev i flere tilfælde sågar en gård. De blev betænkt med 
breve, men også med souvenirs af mere eller mindre kunstnerisk kvalitet. 
</p><p>
Savnet kunne være stort hjemme, men også på havet. For søfolkene kunne det 
afhjælpes, når skibet kom i havn. Red light districts eller luderkvarterer 
er beskrevet og ikke mindst konsekvenserne af et besøg. På skibene uddeltes 
et såkaldt ’Pikbestik’ eller en ’Beskyttelsesæske for mænd’ med vatpinde og 
salver til behandling af kønssygdomme. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2627178/noas-ark-laegger-til-i-horsens/">Noas Ark lægger til i Horsens</a></p><p>
Et besøg hos de letlevende damer kunne enten erstattes eller suppleres af en 
konsultation hos en tatovør, fortæller omviser og underviser Mikkel 
Fredslund Jacobsen: 
</p><p>
»Tatoveringsbillederne har vi bl.a. fået fra Tattoo-Ole, som er den ældste 
fungerende tatovørsalon i Nyhavn i København. Desværre kan vi ikke udstille 
kong Frederik IX med bar overkrop og tatoveringer, fordi 
rettighedsindehaverne kræver enorme summer, som museet ikke har råd til«. 
</p><p>
Danmarks position som den fjerdestørste skibsfartsnation efter Japan, 
Grækenland og Kina illustreres gennem søfartens historie fra sejlskib over 
dampskib til motorskib. Historien viser, at livet om bord i dag er et 
multietnisk miljø, og dagens søfolk fortæller på filmoptagelser, at 
besætningerne bliver som én stor familie – om de er polakker, filippinere 
eller danskere. 
</p><p>
Efter en rundtur i museet må man give Mikkel Fredslund Jacobsen ret: »Der 
findes tre slags mennesker – de levende, de døde og de søfarende«. 
</p><p class=" bl-elem">
Læs mere på <a class=" bl-elem" href="http://www.mfs.dk" target="_blank">mfs.dk</a></p>	
</div>

</div></body></html>
