---
layout:     post
title: 	    "Tech-siden Gigaom lukker"
post_author:	    Christian Loiborg
post_date:	    Tue, 10 Mar 2015 10:40:40 +0000
post_site:	    www.version2.dk 
post_link:	    http://www.version2.dk/artikel/tech-siden-gigaom-lukker-95928?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Den populære teknologiside Gigaom har uden varsel drejet nøglen om - virksomheden bag er ikke i stand til at betale sine kreditorer. Det fremgår af et indlæg på <a href="https://gigaom.com/2015/03/09/about-gigaom/">Gigaom</a>.</p>

<p>Det fremgår af det kortfattede indlæg, at virksomheden ikke har i sinde at indgive en konkursbegæring, og at kreditorerne lige nu har kontrol over virksomheden. På sin egen side, <a href="http://om.co/2015/03/09/a-statement-about-gigaom/">takker stifteren Om Malik</a> dem, der har været med til at gøre det muligt at drive Gigaom til det, det på otte år blev til.</p>

<p>Om Malik <a href="https://gigaom.com/2014/02/20/now-that-gigaom-is-all-grown-up-its-time-for-the-next-chapter/">forlod mediet sidste år</a>, for at blive en partner i venturekapitalvirksomheden True Ventures. Samtidig rejste de $8 millioner til Gigaom, der i dag svarer til 55 millioner kroner.</p>

<p>Gigaom var et blognetværk, der i 2011 blev samlet som ét stort nyhedsmedie. De tidligere selvstændige blogs blev til en række kanaler, der bl.a. dækkede teknologinyheder, Apple, cloud, data, mobil og video. Tilbage i 2008 valgte mediet ikke at fokusere på reklamebannere, men i stedet satse på en abonnementsmodel for læserne.</p>

<p>Antallet af månedlige besøgende på Gigaom har siden 2012 været omkring 5 millioner.</p>
  </section></div></body></html>
