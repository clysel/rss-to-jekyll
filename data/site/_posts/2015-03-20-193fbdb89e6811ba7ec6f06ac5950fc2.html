---
layout:     post
title: 	    "Solen spillede kostbar: »Vi skulle have lejet et fly«"
post_author:	    
post_date:	    Fri, 20 Mar 2015 16:39:44 +0100
post_site:	    politiken.dk 
post_link:	    http://politiken.dk/indland/ECE2596587/solen-spillede-kostbar-vi-skulle-have-lejet-et-fly/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Solformørkelse</b></h4>
<div class="fakta-body" data-buildingblock="embedded_factboxlink">
<p>
Vi skal helt tilbage til 1961 og 1999 for at finde formørkelser, der var lige 
så dybe som dagens. 
</p><p>
Næste gang Danmark vil opleve en delvis solformørkelse er om seks år, den 10. 
juni 2021, hvor Solen vil være dækket med 25 procent. Den 12. august 2026 
vil der komme en solformørkelse, som vil minde om den, som vi bliver vidne 
til på fredag den 20. marts. 
</p><p>
Næste totale solformørkelse i Danmark er om 127 år, den 25. maj 2142. Den 
seneste totale solformørkelse vi oplevede i Danmark var for 164 år siden, 
den 25. maj 1851. 
</p><p>
Man kan ofte opleve solformørkelser et sted på Jorden. Det er oftest delvise 
solformørkelser, og de kommer cirka med et halvt års mellemrum. 
</p><p>
En total solformørkelse et givent sted på Jorden sker med cirka 370 års 
mellemrum. 
</p><p>
En solformørkelse er, når Jorden, Månen og Solen står på lige linje, så månen 
kan komme til at dække for solen. Solformørkelsen sker i en glidende 
bevægelse, når månen bevæger sig ind foran Solen og dækker for solskiven. 
</p><p class=" bl-elem"><i class=" bl-elem">Kilder: Orion Planetarium og Aarhus Universitet. </i></p>
</div>
</div><p>
»Den er fuld nu i godt to minutter på Færøerne«, råber Jesper Theilgaard. 
</p><p>
Danmarks Radios meteorolog er desperat. Han piller sin iPhone frem og viser 
livebilleder i miniformat til det skuffede publikum. 
</p><p>
Mens de på Færøerne har frit udsyn til dagens solformørkelse, løber dagens 
højdepunkt ud i skyerne for de fremmødte ved Tycho Brahe Planetarium i 
København. 
</p><p><b class="ext-link">FÆRØERNE</b><a class="embeddedlink" href="http://politiken.dk/rejser/temarejser/ECE2596294/politiken-i-trshavn-det-var-en-kaempe-oplevelse-moerket-kom-saa-hurtigt/">Politiken i Tórshavn: »Det var 
en kæmpe oplevelse, mørket kom så hurtigt«</a></p><p>
Skyerne har nemlig lagt sig som et gråt, koldt og ondt dække over byen. De 
flere hundrede fremmødte må bruge fantasien eller mobiltelefonernes 
internetadgang til at danne sig et indtryk af månens sjældne dans om solen, 
der udspiller sig denne formiddag over Danmark. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Solform_rkelse_set__922482y.jpg" alt="" border="0"/><span class="caption"><span class="f-img-caption">Solformørkelse. 
</span>DR's meteorolog Jesper Teglgaard kunne vise billeder af solformørkelsen på sin iPhone taget fra et fly over Færøerne, men ellers viste solen sig kun et par gange gennem skyerne.</span></span></p><p>
Den seneste time er optimismen gradvist blevet pillet ud af folk foran 
indgangen til biografen med fysik og naturfilm. 
</p><p>
Men de fleste er alligevel blevet hængende med krydsede fingre og et håb om at 
opleve solformørkelsen på sit absolut højeste. Øjeblikket, hvor 80 procent 
af solens skive er dækket af månen. 
</p><h3>
Kæmper for at holde humøret oppe 
</h3><p>
En time før er 48-årige Annette Krath Poulsen listet ned fra sin tegnestue for 
at opleve dagens solformørkelse. Det er jo næsten »once in a life time, hvis 
der ellers er noget at se«, forklarer hun, mens hun prøver et par 
beskyttelsesbriller oven på sine almindelige briller. 
</p><p>
»Så kan man jo slet ikke se noget«, konstaterer hun. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/Solform_rkelse_set__922481y.jpg" alt="" border="0"/><span class="caption"><span class="f-img-caption">Solbriller. 
</span>Der blev både brugt beskyttelsesbriller, mærkelige papkasser og en enkelt gammel fotonegativ foran Tycho Brahe Planetarium. Foto: Jens Dresling</span></span></p><p>
I mellemtiden kæmper Jesper Theilgaard for at holde humøret oppe hos publikum. 
DR sender live fra begivenhederne, og ifølge Theilgaard er der stadig 
mulighed for huller i skydækket. 
</p><p>
»Det er godt nok spændende...«, runger Theilgaards stemme over et 
højtaleranlæg. 
</p><p>
Omar Akbari og Annemaj Dreibøl tror efterhånden ikke rigtigt på det længere. 
De har 8-måneder gamle Victoria med i barnevognen, så hun kan opleve 
spændingen omkring dagens naturfænomen. 
</p><p><b class="ext-link">MYTER</b><a class="embeddedlink" href="http://politiken.dk/viden/ECE2593379/da-dragen-spiste-et-stykke-af-solen/">Da dragen spiste et stykke af solen</a></p><p>
»Det er din første gang, og så får du ikke engang lov til at se det«, siger 
Annemaj Dreibøl til Victoria, der er pakket godt ind i jakke med pels og 
dyne. 
</p><p>
De føler sig snydt, men har tænkt sig at holde ud: 
</p><p>
»Theilgaard har måske ret, så vi bliver helt til klokken 12, hvis det er 
nødvendigt«, fortæller de to forældre, som bor få gader væk. 
</p><p><b>Et enkelt glimt af solformørkelsen</b></p><p>
I morges troede 25-årige Mikkel Theiss, der er astroguide på Tycho Brahe 
Planetarium og læser Astrofysik på Københavns Universitet, et kort øjeblik 
på, at vejret ville klare op. Hans humør er endnu ganske højt. 
</p><p>
»Der er virkelig fedt med al den opmærksomhed«, siger han og kigger rundt på 
alle menneskene, der pludselig interesserer sig for hans fag. 
</p><p>
Der er børn, unge, forældre og gamle. Den eneste, der umiddelbart holder sig 
væk, er solen. 
</p><p><b class="ext-link">SOLFORMØRKELSE</b><a class="embeddedlink" href="http://politiken.dk/viden/ECE2595600/i-dag-spiller-solen-og-maanen-hovedrollerne-i-et-naturskuespil/">I dag spiller Solen og Månen 
hovedrollerne i et naturskuespil</a></p><p>
»Uh, uh«, udbryder flere. Folk rækker hænderne op og peger på himlen. 
</p><p>
»Der er den jo«, siger Omar Akbari, da skyerne trækker sig fra hinanden og 
giver de fremmødte et kortvarigt glimt af herligheden. Månen har kun spist 
en meget lille del af solen på nuværende tidspunkt. 
</p><p>
Gustav Jæger Glifberg på 10 år har taget fri fra skole og er til stede med sin 
far, for »det ser rimelig sejt ud, når månen kommer ind over«, fortæller 
han. Gustav står hele tiden klar med beskyttelsesbrillerne i hånden, hvis 
solen skulle komme frem igen. 
</p><p>
»Årh se, der er den igen«, nærmest råber han. 
</p><h3>
Papkasser, negativer og kikkerter 
</h3><p>
Der har været meldt udsolgt af beskyttelsesbriller op til dagens naturfænomen, 
så de nysgerrige fremmødte har taget alternative midler i brug for at kunne 
se solen uden at beskadige øjnene. 
</p><p>
Flere bærer rundt på komplicerede konstruktioner af papkasser, gaffatape og 
toiletpapir- og køkkenrullerør. Der er kameraer med sølvfarvede filtre, og 
en ældre dame har sågar fundet et gammelt fotonegativ frem, som hun spejder 
mod himlen gennem. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/Solform_rkelse_set__922479y.jpg" alt="" border="0"/><span class="caption"><span class="f-img-caption">Jubii! 
</span>Gustav Jæger Glifbjerg med cykelhjelmen glæder sig over de enkelte glimt af solformørkelsen. Foto: Jens Dresling</span></span></p><p>
Men det ser ikke ud til, at de fremmødte får mere solformørkelse i dag. Det 
blev til to glimt. I hvert fald to levende. Først Svalbard og siden Færøerne 
har nemlig nu fuld udsigt til solformørkelsen, lyder beskeden over 
højtalerne. 
</p><p>
Jesper Theilgaard forsøger sig med sin iPhone i vejret og får et øjeblik de 
fremmødte til at stimle sammen. Men børnene er begyndt at fryse, og folk 
forsvinder fra pladsen foran Tycho Brahe Planetarium. Over skyerne er månen 
og solen også på vej væk fra hinanden igen. 
</p><p class=" bl-elem">
»Vi skulle have lejet et fly«, konstaterer to kvinder. 
</p>	
</div>
</div></body></html>
