---
layout:     post
title: 	    "Anholt-havmøllerne snurrer igen efter kabelfejl"
post_author:	    Sanne Wittrup
post_date:	    Wed, 25 Mar 2015 09:52:54 +0000
post_site:	    ing.dk 
post_link:	    http://ing.dk/artikel/anholt-havmoellerne-snurrer-igen-efter-kabelfejl-175019
---
<html><body><div><section class="body"><p>Mandag kl. 12.07 blev der atter sat spænding på kablet mellem Anholt Havmøllepark og det danske elnet efter at kablet - og dermed vindmøllerne - har været ude af drift i fire uger og to dage. Siden da er havmøllerne langsomt blevet koblet på elnettet igen.</p>
			
			<p>Selv om møllerne nu igen kan sende strøm ind på elnettet, er reparationsarbejdet ikke slut. Bland andet ligger en del af kablet på stenet havbund, og der er brug for at spule det yderligere ned i havbunden for at beskytte det mest muligt, fortæller afdelingsleder i Energinet.dk afdeling for vedligehold, Per Hylle:</p>
			<p><figure class="plugin right zoomable"><img data-original-image="http://ing.dk/sites/ing/files/anholt_kabel.jpg" src="http://ing.dk/sites/ing/files/styles/w1120_media_right/public/anholt_kabel.jpg?itok=NZBnDkIX" alt=""/><figcaption>Reservekablet og det oprindelige kabel er her blevet sat sammen og klar til at blive hejst ned i vandet. </figcaption></figure></p>
			<p>»Det har været et kæmpe arbejde og udskifte den ødelagte del af kablet, og det kan let tage et par måneder. Det har kun taget lidt over fire uger, og det skyldes ikke kun, at vi har været heldige med vejret, det skyldes især, at vores underleverandører NKT og JD Contractors har arbejdet hårdt på at få kablet tilbage i drift hurtigst muligt,« siger Per Hylle, afdelingsleder i Energinet.dk’s afdeling for Vedligehold Jylland i en <a href="http://energinet.dk/DA/El/Nyheder/Sider/Anholtkabel-sender-igen-stroem-fra-havmoeller-til-elnettet.aspx">pressemeddelelse</a>.</p>
			<p>Reparationen er foregået i flere tempi. Først skulle fejlen og det præcise sted i kablet opspores, og derefter skulle den ødelagte del skæres af. Siden er først den ene ende af et reservekabel og derefter den anden ende sat sammen med det oprindelige kabel. Det arbejde kræver hver for sig flere sammenhængende dage med roligt vejr, ellers er bølgerne for høje, og reparationsarbejdet må starte forfra.</p>
			<p><figure class="plugin right zoomable"><img data-original-image="http://ing.dk/sites/ing/files/nettilslutning_anholt.jpg" src="http://ing.dk/sites/ing/files/styles/w1120_media_right/public/nettilslutning_anholt.jpg?itok=o8u6JXBx" alt=""/></figure></p>
			<p>Den ødelagte del af kablet er nu sendt til et laboratorium for at få undersøgt, hvad der fik fejlen til at opstå. En mulig årsag kan være et skibsanker, der har beskadiget kablet; at der er sket en fejl i kablet, da det i sin tid blev rullet ud over havbunden eller at kablet simpelthen er født med en fejl.</p>
			<p>Først når laboratoriet er færdigt med sit arbejde, kan Energinet.dk svare på, hvad reparationen kommer til at koste.</p>
			<p>Det er anden gang, at en fejl rammer nettilslutningen af Anholt Havmøllepark. Første gang opstod fejlen i den del af kablet, som ligger på land.</p>
			
			<p>Dong Energy, der ejer havmøllerne, får betaling for den strøm som mølleparken kunne have produceret i den periode, kablet har været ude af drift, og hvor det ikke har været muligt at sælge vindstrømmen.</p>
			<p>Energinet.dk kan endnu ikke muligt at sige, hvor stort kompensationsbeløbet bliver.</p>
			<p>Anholtkablet forsyner normalt også borgere og virksomheder på Anholt med strøm. Der vil dog gå nogle dage, inden kablet igen bliver brugt som øens strømforsyning, hvor øen indtil da fortsat får strøm fra øens dieselgeneratorer.</p>
		</section></div></body></html>
