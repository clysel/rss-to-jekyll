---
layout:     post
title: 	    "Danmark til VM med beskedne medaljedrømme"
post_author:	    
post_date:	    Wed, 18 Feb 2015 12:25:27 +0100
post_site:	    politiken.dk 
post_link:	    http://politiken.dk/sport/cykling/ECE2551983/danmark-til-vm-med-beskedne-medaljedroemme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
19 sæt medaljer – 10 hos mændene og ni hos kvinderne, der ikke kører parløb – 
skal der kæmpes om, de fem dage VM i banecykling strækker sig over, men 
Danmark, der førhen på sværdsiden var bredt repræsenteret, nøjes med at 
blande sig i tre af titelopgørene. 
</p><p>
Satsningen er koncentreret om mændenes 4-km-holdforfølgelsesløb og omnium for 
begge køn, hvor de to regerende juniorverdensmestre, Casper Pedersen og 
Amalie Dideriksen, først og fremmest er med for at samle 
OL-kvalifikationspoint og suge erfaring til sig, selv om førstnævnte 
sluttede som samlet vinder af vinterens World Cup og den ligeledes 18-årige 
Amalie blev nr. 4. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2515114/dansk-ol-chancer-styrket-med-flot-world-cup-indsats/">Dansk OL-chancer styrket med 
flot World Cup-indsats</a></p><div class="art-fakta article-box">
<h4 class="">
fakta </h4>
<h5>
VM i banecykling</h5>
<div class="fakta-body" data-buildingblock="embedded_factboxlink">
<p><b>Dansk deltagelse</b></p><p><b>4-km-hold:</b> Onsdag og i torsdag.
</p><p class=" bl-elem"><b>Omnium:</b> Casper Pedersen fredag-lørdag og Amalie Dideriksen 
lørdag-søndag.
</p>
</div>
</div><p>
»Målsætningen for de to lyder på en placering mellem de ti bedste«, 
konstaterer Danmarks Cykle Unions banelandstræner, den tidligere 
verdensmester i den kollektive tempoudfordring Casper Jørgensen, der, når 
det gælder forfølgelsesholdet stiler endnu mere beskedent end kaptajnen 
Rasmus Quaade.</p><p>
»Siden vi vandt sølv sidste sæson, er der sket en kraftig udskiftning. På den 
baggrund er det acceptabelt, hvis vi er blandt de otte, der går videre fra 
den indledende tidskørsel, men jeg håber da, at vi kan komme op i topseks«. 
</p><p>
Gengangere fra kvartetten, der i 2014 blev besejret med cirka 1,7 sek. af 
Australien i finalen, er Quaade og Casper Folsach, mens Lasse Norman og Alex 
Rasmussen erstattes af to ud af følgende tre: Casper Pedersen, Anders Holm 
og Daniel Hartvig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2514637/knivskarp-world-cup-dyst-beviser-atter-dansk-verdensklasse/">Knivskarp World Cup-dyst 
beviser atter dansk verdensklasse</a></p><div class="art-quote article-box">
<p class="quote"/>
<blockquote>
<p class="quote-txt">
</p><p>
Siden vi vandt sølv sidste sæson, er der sket en kraftig udskiftning
</p><p class=" bl-elem"/>

<p class="sender">
Casper Jørgensen, landstræner 
</p>
</blockquote>
</div><p>
Under seksdagesløbet i Ballerup proklamerede den tidlige VM- og OL-guldvinder 
i pointløb Dan Frost, at han som nyvalgt formand for DCU’s baneudvalg vil 
arbejde for deltagelse i discipliner som scratch, parløb og pointløb.</p><p>
Her har rød-hvide aktører inden for det seneste tiår hentet medaljer – guld 
til Michael Mørkøv og Alex Rasmussen i parløb 2009, til sidstnævnte i 
scratch 2010, efter at han også vandt i 2005, og sølv til Daniel Kreutzfeldt 
i pointløb 2009 – men selv om der i sidste øjeblik åbnedes mulighed for, at 
Michael Mørkøv kunne få fri til at stille op, føres Dan Frosts planer med 
opbakning fra DCU tidligst ud i livet ved næste års VM i London. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2513353/to-danske-teenagere-jagter-mere-succes-i-world-cup/">To danske teenagere jagter 
mere succes i World Cup</a></p><p>
Danmark hører dermed hjemme blandt de små af de i alt 37 nationer, der har 
taget vejen til Saint-Quentin-en-Yvelines. 
</p><p>
Og selv om denne forstadskommune til den franske hovedstad naturligvis 
langtfra kan måle sig med de historiske herligheder, naboen Versailles har 
at fremvise, udspiller konkurrencerne om den globale hæder sig i et 
overdådigt idrætspalads. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2500117/dansk-duo-rejser-sig-magtfuldt-efter-bittert-nederlag/">Dansk duo rejser sig magtfuldt 
efter bittert nederlag</a></p><p class=" bl-elem">
Når det er skudt op netop her, skyldes det, at Saint-Quentin-en-Yvelines var 
udset til at danne ramme om banesporten, hvis Paris fik værtskabet for OL i 
2012. Den kappestrid tabte franskmændene som bekendt, men de holdt fast i 
planerne om at opføre en arena af olympisk format. 
</p>	
</div>
</div></body></html>
