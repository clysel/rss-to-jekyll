---
layout:     post
title: 	    "Blå partier: Regioner dør efter valg "
post_author:	    
post_date:	    Mon, 11 May 2015 23:00:24 +0200
post_site:	    politiken.dk 
post_link:	    http://politiken.dk/indland/politik/ECE2665585/blaa-partier-regioner-doer-efter-valg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med et udspil om nedlæggelse af landets fem regioner til fordel for fem 
sundhedsfællesskaber med hver sin professionelle bestyrelse i stedet for 
folkevalgte regionsråd, skaber Konservative nu pres på Venstre for før 
folketingsvalget at levere klare svar på, om partiet vil nedlægge 
regionerne. 
</p><p>
Samtlige de tre partier – Konservative, Liberal Alliance og Dansk Folkeparti – 
der skal bære Lars Løkke Rasmussen (V) ind i Statsministeriet, tager det 
nemlig nu for givet, at regionerne <i>vil</i> blive nedlagt, hvis valget 
giver borgerligt flertal, som alle meningsmålinger forudsiger. 
</p><p>
Regionerne blev dannet i 2007 med Løkke i spidsen, dengang som indenrigs- og 
sundhedsminister, og fik som hovedopgave at drive sundhedsvæsenet. Op til 
valget i 2011 ville Venstre så afskaffe dem, men siden 2013 har partiet ikke 
villet svare klart på, om man fortsat ønsker det. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/fasttrack/article2639693.ece">Hvad skal Danske Regioner 
kæmpe for?</a></p><p>
»Så vidt jeg husker, gik de fire blå partier til valg på det her sidste gang. 
Jeg er heller ikke selv klar over, hvad Venstre mener om det her i dag, må 
jeg sige, men det er vores holdning, at de skal afskaffes. Ingen skal være i 
tvivl om, at det er noget, vi vil kæmpe for«, siger den konservative 
formand, Søren Pape Poulsen, der på spørgsmålet, om han regner med, at det 
også kommer til at ske efter valget, svarer: 
</p><p>
»Ja, det tror jeg da«. 
</p><p>
Samme klare forventning har Dansk Folkeparti og Liberal Alliance. 
</p><p>
»Jeg tror, det er en af de ting, hvor de tænker, at hvis vi andre tre mener, 
at regionerne skal nedlægges, har de en forståelse for det«, siger formand 
Kristian Thulesen Dahl (DF) og tilføjer: 
</p><p>
»Det er en almindelig anerkendelse, at det, diskussionen ret snart kommer til 
at stå om, det er ikke, om regionerne skal bestå eller ej, men hvad skal de 
erstattes af«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2655830/saadan-skal-udkanten-reddes-det-mener-partierne/">Sådan skal udkanten reddes: 
Det mener partierne</a></p><p>
For Liberal Alliances politiske ordfører, Simon Emil Ammitzbøll, er det ikke 
afgørende, om Venstre melder officielt ud på denne side af valget, for 
regionerne vil blive nedlagt alligevel, forudser han: 
</p><div class="art-quote article-box">
<p class="quote"/>
<blockquote>
<p class="quote-txt">
Det kommer til at gå sådan, at regionerne bliver nedlagt
</p>
<p class="sender">
</p><p class=" bl-elem">Simon Emil Ammitzbøll</p> 

</blockquote>
</div><p/><p>
»Når der er tre af fire borgerlige partier, som er optaget af at få nedlagt 
regionerne, tror jeg også på, at Venstre er indstillet på at give sig. Jeg 
tror, det kommer til at gå sådan, at regionerne bliver nedlagt«. 
</p><h3>
Venstre overvejer alternativer 
</h3><p>
Både Socialdemokratiet, de radikale, SF og Enhedslisten vil bevare regionerne, 
og dermed er Venstre det eneste parti, der ikke vil svare klart på 
regionsspørgsmålet. 
</p><p>
Hverken Lars Løkke Rasmussen, politisk ordfører Inger Støjberg eller 
næstformand Kristian Jensen vil lade sig interviewe. Kommunalordfører Jacob 
Jensen siger: »Det er vores position, at vi har ikke nogen løsningsmodel 
færdig på forhånd«. 
</p><p><i class=" bl-elem">Kommer regionerne til at blive afskaffet med en V-statsminister efter 
valget?</i></p><p>
»Det kan jeg ikke sige, for vores holdning er ikke gjort op, i forhold til om 
vi ønsker, at regionerne skal nedlægges – i og med at vi ikke har en færdig 
model for, hvordan det skal se ud alternativt«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/skyggekabinettet/ECE2664283/venstre-er-klar-til-flere-effektiviseringer/">Venstre er klar til flere 
effektiviseringer</a></p><p><i class=" bl-elem">Hvorfor har I ikke det?</i></p><p>
»Fordi vi synes, det er rimeligt nok at få en snak med de andre partier i blå 
fløj om, hvad de ser, der skal i stedet for. Vi synes også, det er rimeligt 
nok, at vi ser på med regionsfolkene, hvad det er for opgaver, der løses 
fornuftigt i dag, og hvilke der kunne organiseres på en anden måde«. 
</p><p>
Ifølge en mangeårig forsker på området, Roger Buch fra Danmarks Medie- og 
Journalisthøjskole, har regioner præsteret flot på næsten alle parametre. 
</p><p>
»Og derfor er spørgsmålet, om der overhovedet er et problem«, siger han og 
tilføjer, at regionerne allerede drives professionelt af embedsmænd på både 
sygehusene og i regionerne: »Vi har masser af professionalisme i forvejen, 
kombineret med et demokratisk og folkeligt element, og det er det, der 
forsvinder, hvis man vælger sådan en model«. 
</p><p class=" bl-elem">
I sit nye udspil vil K også give de professionelle bestyrelser mulighed for at 
udbyde driften af et eller flere sygehuse inden for fællesskabet til private 
leverandører. 
</p>	
</div>

</div></body></html>
