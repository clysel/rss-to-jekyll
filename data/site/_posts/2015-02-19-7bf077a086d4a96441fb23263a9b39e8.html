---
layout:     post
title: 	    "Sportsdøgnet: Landsholdsspiller vender hjem til Danmark"
post_author:	    
post_date:	    Thu, 19 Feb 2015 22:50:46 +0100
post_site:	    politiken.dk 
post_link:	    http://politiken.dk/sport/ECE2554855/sportsdoegnet-landsholdsspiller-vender-hjem-til-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Håndbold:</b> Trine Troelsen vender hjem til dansk håndbold efter et 
år i franske Toulon. Den 29-årige bagspiller skal i næste sæson spille for 
Silkeborg-Voel, og hun afkorter dermed sit udlandseventyr, der oprindeligt 
skulle have varet i to år. Trine Troelsen har spillet 130 landskampe for 
Danmark. 
</p><p><b>Håndbold:</b> Landsholdsspilleren Kristina Kristiansen stopper i Team 
Tvis Holstebro efter denne sæson. Playmakeren udnytter en klausul i sin 
kontrakt, der gør det muligt for hende at stoppe et år før planlagt. 
Kristina Kristiansen siger i en pressemeddelelse, at hun i øjeblikket taler 
med flere klubber i både ind- og udland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/haandboldemkvinder/ECE2491356/trods-em-nedturen-er-der-to-danskere-paa-all-star-holdet/">Trods EM-nedturen er der to 
danskere på All Star-holdet</a></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00914/Spain_F1_914760y.jpg" alt="" border="0"/><span class="caption"><span class="f-img-caption">langfart. 
</span>Susie Wolff fik kørt 86 omgange for Williams, og det var næstflest af samtlige ved testen torsdag. Foto: Manu Fernandez/AP</span></span></p><p><b>Motorsport:</b> Formel 1-verdensmester Lewis Hamilton fik kun kørt 11 
omgange ved præsæsonens anden test inden han måtte forlade sin Mercedes og 
skynde sig hjem under dynerne. Briten havde høj feber, og overlod derfor 
rattet til reservekører Pascal Wehrlein. Hurtigst ved testen i Barcelona var 
Lotus’ Pastor Maldonado foran Kimi Räikkönen i Ferrari. Torsdagens 
dramatiske højdepunkt var et sammenstød mellem Susie Wolff i Williams og 
Felipe Nasr i Sauber, der sendte begge biler ud i gruset. Begge kom dog på 
banen igen senere. Testen fortsætter fredag og slutter søndag. 
</p><p><b>Håndbold:</b> Nikolaj Markussen har meddelt, at han stopper i Skjern 
efter denne sæson og fortsætter karrieren i BSV Bjerringbro. Men 2,11 meter 
høje landsholdsspiller kan blive værdigfuld for vestjyderne i sin sidste tid 
i klubben. Det viste han i ligakampen på udebane mod GOG, hvor han bombede 
11 mål ind og var stærkt medvirkende til sit holds sejr på 27-24. Skjern er 
nu på fjerdepladsen i ligaen, mens GOG er nr. 7. De otte bedste går videre 
til slutspillet.
</p><p><b>Fodbold:</b> I sin kandidatur til posten som Fifa-præsident slår Luis Figo 
ved en præsentation på Wembley til lyd for, at VM-slutrunden skal udvides 
til 40 eller 48 hold, og at en større del af Fifa's indtægter til bruges på 
fodboldens græsrødder. Portugiseren stiller op til valget 29. maj, hvor Sepp 
Blatter, hollænderen Michael Van Praag og jordaneren Ali Bin Al Hussein er 
de øvrige kandidater. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2540874/fifa-godkender-tre-modkandidater-til-blatter/">Fifa godkender tre 
modkandidater til Blatter</a></p><p><b>Håndbold:</b> Efter 13 år i Team Tvis Holstebro får den 31-årige 
målmand Rasmus Lind ikke forlænget sin kontrakt. 
</p><p><b>Golf:</b> Birdie på 8. og 18. hul, en dobbeltbogey på 13. og 15 huller i 
par resulterede i en runde i 71 slag for Søren Kjeldsen i første runde af 
Hero Indian Open i New Delhi. Det placerer Kjeldsen som nummer 39. Lasse 
Jensen brugte trods fire birdies 74 slag i sin første runde på European Tour 
i lidt over en måned. 
</p><p><b>Golf:</b> Therese Kølbæk er med en runde 75 slag bedste dansker efter 
første runde af Australian Open på Royal Melbourne Golf Club, der tæller til 
både Ladies European Tour og den amerikanske LPGA. Kølbæk er på en delt 
50.-plads, mens Line Vedel med 79 slag deler placeringen som nummer 119. 
Sydkoreaneren Il Hee Lee fører med en runde i 68 slag, der er 5 under banens 
par. 
</p><p class=" bl-elem"><b>Fodbold:</b> Uffe Bech skal have foretaget et mindre operativt indgreb i 
maven hos en specialist i München. Landsholdsspilleren er derfor ikke med 
for FC Nordsjælland, der indleder forårssæsonen i Superligaen fredag aften 
mod Randers FC. 
</p>	
</div>
</div></body></html>
