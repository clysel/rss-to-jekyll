---
layout:     post
title: 	    "Dansk teenagetalent står foran afgørende eksamen"
post_author:	    
post_date:	    Fri, 08 May 2015 18:08:46 +0200
post_site:	    politiken.dk 
post_link:	    http://politiken.dk/sport/cykling/ECE2662007/dansk-teenagetalent-staar-foran-afgoerende-eksamen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Tre angrebsivrige aktører havde valgt den helt rigtige dag til at udfolde deres offensive tendenser, da den 176 km lange 3. etape fra Barlin til Saint Omer i dag stod på programmet som et slags mellemspil i det franske 4 Jours de Dunkerque.</p><p>Franskmændene Alexis Gougeard (Ag2r-La Mondiale) og Julien Antomarchi (Roubaix-Lille Metropole) tog tidligt chancen sammen med colombianeren Steven Ramirez (Colombia), og eftersom ingen af dem udgjorde nogen trussel i det samlede klassement, viste Team Europcar med den franske indehaver af den lyserøde førertrøje Bryan Coquard ikke den ringeste interesse for at hente lykkeridderne.</p><h3>Ung franskmand havde mest is i maven</h3><p>I finalen, der ligesom i går på en meget risikobetonget opløbsstrækning, havde 22-årige Gougeard mest is i maven, og han kunne strække armene jublende i vejret en halv længde foran Antomarchi, mens sydamerikaneren ikke formåede at matche de to følgesvende.</p><p>Alerxis Gougeard, der er i gang med sin anden sæson som professionel, regnes for et af de mest spændende talenter i fransk cykelsport.</p><p>Det var frasnskmandens anden gevinst i år, idet han i marts susedes første over stregen i Classic Loire Atlantaique, ganske som han gjorde det i sin debutsæson, hvor han også vandt Boucles de l’Aulne.</p><h3>Fik forbilledlig støtte fra holdkammerater</h3><p>En overgang så det ud, som om Cofidis med gårsdagens svenske etapevinder Jonas Ahlstrand ville indlede en seriøs jagt, men det blev aldrig rigtigt til noget – nok også fordi mange af de bedst placerede i klassementet først og fremmest havde opmærksomheden rettet mod morgendagens skrappe styrkeprøve.</p><p>Her kommer også det danske teenagetalent Mads Pedersen (Cult Energy) op til en meget afgørende eksamen.</p><p class=" bl-elem">I dag formåede den 19-årige sølvvinder fra juniorernes VM i 2013 med forbilledlig støtte fra holdkammeraterne problemfrit at sidde med hjem i hovedfeltet, og medc en 11. plads på etapen rykkede han oven i købet en enkelt plads frem i klassementet, så han nu er på sjettepladsen 44 sekunder efter Bryan Coquard.</p>	
</div>

</div></body></html>
