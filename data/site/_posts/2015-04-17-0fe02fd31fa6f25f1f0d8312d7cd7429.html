---
layout:     post
title: 	    "Bombetrussel tvinger fly til jorden i Indonesien"
post_author:	    
post_date:	    Fri, 17 Apr 2015 06:41:34 +0200
post_site:	    politiken.dk 
post_link:	    http://politiken.dk/udland/ECE2631692/bombetrussel-tvinger-fly-til-jorden-i-indonesien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et fly fra selskabet Batik Air måtte på grund af en bombetrussel 
sikkerhedslande i byen Makassar i det sydlige Sulawesi i Indonesien fredag 
middag lokal tid.
</p><p>
Det oplyser J. A. Barata, talsmand for Indonesiens transportministerium.
</p><p>
»Jeg blev ringet op af Sultan Hasanuddin-lufthavnen i Makassar, der fortalte 
om en bombe om bord på et fly på vej fra Ambon til Jakarta«, sagde han kort 
efter sikkerhedslandingen.
</p><div class="art-quote article-box">
<p class="quote"/>
<blockquote>
<p class="quote-txt">
På nuværende tidspunkt er flyet blevet erklæret fri for sprængstof af 
politiet. Alle passagerer er blevet evakueret og er i sikkerhed.
</p>
<p class="sender">
Lufthavnsdirektør Tommy Soetomo 
</p>
</blockquote>
</div><p/><p>
Flyet, der havde 122 passagerer om bord, blev efterfølgende gennemgået af 
politiets bomberyddere for at undersøge, om der var sprængstof placeret.
</p><p>
Ifølge lufthavnsdirektør Tommy Soetomo var der dog tale om falsk alarm.
</p><p>
»På nuværende tidspunkt er flyet blevet erklæret fri for sprængstof af 
politiet. Alle passagerer er blevet evakueret og er i sikkerhed«, skriver 
Soetomo i en sms-besked til Reuters.
</p><h3>
Uvist hvordan bombetrussel indløb
</h3><p>
Flyet var på vej fra den østlige by Ambon til den indonesiske hovedstad, 
Jakarta.
</p><p>
På grund af den alvorlige trussel blev flyet isoleret fra andre fly, og 
lufttrafikken blev ikke forstyrret af sikkerhedslandingen, lyder det fra 
lufthavnsdirektøren.
</p><p>
Det er uvist, hvordan bombetruslen indløb. Det vil politiet nu efterforske, 
fortæller transportministeriets talsmand.
</p><p class=" bl-elem">
Batik Air er et datterselskab af det indonesiske luftfartsselskab Lion Air.
</p>	
</div>

</div></body></html>
