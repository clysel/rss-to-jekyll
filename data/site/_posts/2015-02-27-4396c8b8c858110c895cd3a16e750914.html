---
layout:     post
title: 	    "Test dig selv: Er kjolen hvid eller blå?"
post_author:	    
post_date:	    Fri, 27 Feb 2015 18:07:51 +0100
post_site:	    politiken.dk 
post_link:	    http://politiken.dk/viden/ECE2567281/test-dig-selv-er-kjolen-hvid-eller-blaa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Taler vi om det samme, når vi taler om farven på en rød trøje, en orange 
appelsin og den blå himmel? Det er nogle af de spørgsmål brugere på sociale 
medier stiller hinanden. Det skyldes et billede af en kjole lagt på det 
sociale medie Tumblr, hvor farverne tilsyneladende bliver opfattet helt 
forskelligt. 
</p><p>
På tech-nyhedssitet Wired.com udtaler neurolog Jay Neitz fra University of 
Washington, der har studeret individuelle forskelle i farveopfattelse i 30 
år, at forskellen er den største, han nogensinde har observeret. For at 
blive klogere på årsagen afprøver Politiken billedet på to fagpersoner. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00917/_____Intet_navn_____917075x.jpg" alt="" border="0"/></span></p><p>
Den ene er Troels W. Kjær, der er hjerneforsker og overlæge ved 
Neurofysiologisk afdeling på Roskilde Sygehus. Han ser ved første øjekast en 
hvid kjole med guld. Men dernæst er han ikke i tvivl: Kjolen er blå. 
</p><h3>
Sølvhvid bliver til blå 
</h3><p>
Den anden er Poul Kattler, videnskabelig medarbejder ved Experimentarium. Han 
ser en sølvhvid kjole, men så folder han et paprør og ser igennem det, imens 
han bevæger sig tættere på sin skærm. 
</p><p>
»Nu ser jeg, at kjolen helt klart er blå – og at den har et sort mønster«, 
siger Poul Kattler. Og nu kan han slet ikke få øje på den sølvhvide farve 
længere, selvom han så farven for under et minut siden. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis du kun fokuserer direkte på kjolen, bliver den hvid, men hvis du 
fokuserer på baggrunden først, så bliver du klar over, at kjolen er blå.
</p>
<p class="sender">
Troels W. Kjær 
</p>
</blockquote>
</div><p/><p>
»Det demonstrerer, hvordan vores syn har en automatpilot, som vi helt ubevidst 
slår til«, forklarer han. Når vi først har besluttet os for, at en appelsin 
er orange eller at en kjole er blå, ændrer vi ikke opfattelse igen. 
</p><h3>
Farver og modlys 
</h3><p>
Forklaringen på forskellen er, at vi bliver meget påvirket af det lys og af 
den kontekst, vi ser billedet i, forklarer Troels W. Kjær. 
</p><p>
Det kan spille ind, at brugere, der sidder foran deres computere har skærme 
med forskellige indstillinger, og at mange derfor ganske enkelt ikke ser det 
samme. Men vigtigere endnu ligger fotoet på Tumblr på en lys og rodet 
baggrund, og det er taget i modlys. 
</p><p>
»Hvis du kun fokuserer direkte på kjolen, bliver den hvid, men hvis du 
fokuserer på baggrunden først, så bliver du klar over, at kjolen er blå«, 
siger Troels W. Kjær. 
</p><p>
Hvis man er ældre, er der større sandsynlighed for, at man har tillært at 
aflæse baggrund og billede sammen, simpelthen fordi man har set 
kombinationen mange gange før. Så måske vil flere ældre end yngre se, at 
kjolen som blå. 
</p><h3>
Kan opleve farver forskelligt 
</h3><p>
Men vi er i stand til at opleve farver forskelligt, og vores farvefølsomhed er 
genetisk nedarvet, forklarer forskeren. Gennem undersøgelser, hvor man 
bruger det såkaldte Nagels anomaloskop, har forskere undersøgt 
farveblindhed, som også optræder som meget små forskelle i opfattelse, det 
ville være forkert at se som defekter, siger Troels W. Kjær. 
</p><p>
Farveperception virker sådan, at lyset kommer ind i gennem øjets linse. Så 
rammer lyset bagsiden af øjet, og sender signaler til den del af hjernen, 
der omsætter signalerne til et billede. Forskellige bølgelængder af lys 
bliver oversat til farver. Men vores øjne tager højde for det lys, vi 
befinder os i. Om morgenen er lyset rødligt, til middag er det blåhvidt og 
ved tusmørke bliver lyset rødligt igen. Det spiller ind på vores opfattelse 
af farver. 
</p><p class=" bl-elem">
»Vi har eksempelvis tillært en evne til at opfatte farver i kunstigt lys, som 
vores tipoldeforældre ikke havde. Det er en udvikling, der er sket, og den 
er ikke ens hos alle. Så ja vores opfattelse af farver kan være forskellig, 
men i dette tilfælde er det især baggrunden på billedet, der skaber 
forskellen i vores opfattelse af farverne«, siger Troels W. Kjær. 
</p>	
</div>
</div></body></html>
