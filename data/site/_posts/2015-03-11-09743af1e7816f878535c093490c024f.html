---
layout:     post
title: 	    "Mobilepay på vej i Føtex, netto, Salling og Bilka"
post_author:	    
post_date:	    Wed, 11 Mar 2015 11:23:37 +0100
post_site:	    politiken.dk 
post_link:	    http://politiken.dk/forbrugogliv/forbrug/indkoeb/ECE2582682/mobilepay-paa-vej-i-foetex-netto-salling-og-bilka/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dansk Supermarked tager et stort skridt i retning af mobile betalingsløsninger 
i koncernens butikker. 
</p><p>
Kunder i supermarkedskæderne Føtex, Bilka, Salling og Netto vil fremover kunne 
bruge deres mobiltelefon og Mobilepay-appen til at betale med. 
</p><p>
Så i stedet for at have sin pung eller dankortet med på indkøbstur, kan man 
nøjes med at have telefonen med i lommen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2555413/danske-bank-gearer-op-for-beloebsgraenserne-paa-mobilepay/">Danske Bank gearer op for 
beløbsgrænserne på Mobilepay</a></p><p>
Og Dansk Supermarkeds direktør for e-commerce og digital Kenneth Nielsen har 
store forventninger til det nye samarbejde. 
</p><p>
»Vi tror, det her bliver fremtidens mobilbetalingsløsning for store 
kædebutikker i hele den danske detailhandel. Det er en meget kundevenlig og 
intuitiv løsning, hvor du får beløbet direkte op på mobilskærmen og 
godkender betalingen ved at swipe (trække fingeren hen over skærmen, red.)«, 
siger han i en pressemeddelelse. 
</p><h3>
Kun fem butikker i begyndelsen 
</h3><p>
Der er i første omgang tale om en forsøgsperiode, hvor systemet testes af i 
Føtex i Storcenter Nord i Aarhus og fire andre steder i landet. 
</p><p>
Siden er det planen, at kunder i samtlige af koncernens 566 butikker skal 
kunne bruge det. 
</p><p class=" bl-elem">
Forventningen er, at mobilbetalinger udgør fem procent af de 200 millioner 
årlige betalinger i Dansk Supermarkeds butikker til næste sommer. 
</p>	
</div>
</div></body></html>
