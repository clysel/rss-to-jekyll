---
layout:     post
title: 	    "Polsk koncerthus vinder verdens største bygningspris"
post_author:	    
post_date:	    Fri, 08 May 2015 17:04:18 +0200
post_site:	    politiken.dk 
post_link:	    http://politiken.dk/kultur/arkitektur/ECE2661558/polsk-koncerthus-vinder-verdens-stoerste-bygningspris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det nye musikhus Szczecin i byen Szczecin i Polen har modtaget den mest 
prestigefulde pris i verden, der gives til et enkelt bygningsværk, Mies van 
der Rohe-prisen. 
</p><p>
Vinderprojektet er tegnet af den italiensk/ spanske tegnestue Barozzi / Veiga. 
Det erstatter et gammelt koncerthus og har ikke blot skullet rumme en sal 
til symfonisk musik med 1.000 siddepladser og en kammermusiksal til 200 
mennesker men også give stedet en ny symbolsk rolle. 
</p><p>
De mange skrå gavle i facaden fremtræder næsten gotisk og er ifølge juryen for 
prisen »i dialog med et nærliggende slot«. <span class="img-contimg-fl-left"><img class="image inlineLightBox" src="http://multimedia.pol.dk/archive/00935/PL02_02_Simon_Menge_935000h.jpg" alt="" border="0"/><span class="caption"><span class="f-img-caption">Gotisk. 
</span>Det nye musikhus set udefra. Fotograf: Simon Menges</span></span></p><p>
Den store koncertsal er beklædt med akustikplader af træ belagt med bladguld. 
Projektet rummer desuden en lobby med cafe, og to store trapper fungerer som 
et overdækket torv i den kolde årstid. Rundt om koncertsalene er 
multifunktionelle rum, der gør huset til et aktiv for mange mennesker. 
</p><p>
Projektet vinder for sin brede sociale værdi og for at styrke byens historiske 
identitet med et moderne monument. 
</p><h3>
Bjarke Ingels blandt finalisterne 
</h3><p>
Koncerthuset er kåret som det bedste af 420 projekter fordelt over 279 
forskellige steder i EU. 
</p><p>
Prisen uddeles hvert andet år af the Mies van der Rohe Foundation i Barcelona. 
Den er et led i EU's officielle støtte til arkitektur som en vigtig 
kunstart, der gennem byggesektoren beskæftiger 12 procent af arbejdsstyrken 
i Europa. 
</p><p>
Blandt de fem finalister var også Søfartsmuseet i Helsingør tegnet af BIG. Men 
som David Zahle fra tegnestuen vurderede allerede inden prisen uddeltes: Det 
er nok op ad bakke, når prisen sidste gang gik til en dansk tegnestue. 
</p><p>
Han refererede til, at Henning Larsen Architects vandt prisen sammen med 
Studio Olafur Eliasson for koncerthuset Harpa i Reykjavik. 
</p><p class=" bl-elem"><b class="ext-link">LÆS OGSÅ:</b><a class="embeddedlink" href="http://politiken.dk/kultur/ECE2094420/bjarke-ingels-hul-i-jorden-er-en-arkitektonisk-genistreg/">Bjarke Ingels' hul i jorden 
er en arkitektonisk genistreg</a></p>	
</div>

</div></body></html>
