---
layout:     post
title: 	    "Akademikere kræver at pensionskasser sælger kulaktier"
post_author:	    
post_date:	    Fri, 17 Apr 2015 18:06:47 +0200
post_site:	    politiken.dk 
post_link:	    http://politiken.dk/oekonomi/2050/energi/ECE2632382/akademikere-kraever-at-pensionskasser-saelger-kulaktier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Kulforfslag</h4>
<h5>
Afstemninger</h5>
<div class="fakta-body" data-buildingblock="embedded_factboxlink">
<p>
Fire pensionskasser for akademikere har i denne uge på deres 
generalforsamlinger stemt om et forslag om at afvikle investeringer i de 100 
største kulselskaber inden 2019 og indlede en dialog med andre fossile 
selskaber, der har risikable projekter. 
</p><p>
Forslaget blev vedtaget i MP Pension (magistre og psykologer), i AP 
(arkitekter) og i DIP (civil- og akademiingeniører). Hos DIP fik forslaget 
kun 50,1 procent af stemmerne og sendes nu til urafstemning. 
</p><p class=" bl-elem">
I den fjerde pensionskasse, PJD (jordbrugsakademikere og dyrlæger) stod 
stemmerne lige. Dermed bortfaldt forslaget.
</p>
</div>
</div><p>
Medlemmerne i tre ud af fire pensionskasser for akademikere har ved kassernes 
generalforsamlinger i denne uge kastet sig ind i klimakampen. Medlemmer har 
sagt ja til et forslag om, at kasserne skal afvikle deres investeringer i de 
100 største kulselskaber og indlede en kritisk dialog med andre selskaber, 
som har investeringer i økonomisk risikable olie- og gasprojekter. 
</p><p>
Det er første gang, et sådant krav vedtages af medlemmerne af en dansk 
pensionskasse. 
</p><p>
Kravet udspringer af kampagnen Ansvarlig Fremtid, som er en del af den globale 
bevægelse for at droppe investeringer i kul, olie og gas. Baggrunden er, at 
hovedparten af kul-, olie- og gasreserverne skal blive i jorden, hvis den 
globale opvarmning skal begrænses til 2 grader. 
</p><p>
Argumenterne er også <a class="embeddedlink" href="http://politiken.dk/oekonomi/ressourceoekonomi/ECE2510561/finansfolk-advarer-mod-investeringer-i-kul-og-olie/">økonomiske</a>: 
Hvis verden mener 2 graders-målet alvorligt, kan investeringer i dyre olie- 
og gasprojekter udvikle sig til dårlige investeringer, fordi de ikke kan 
udnyttes fuldt ud. Kulaktierne er allerede i stærkt <a class="embeddedlink" href="http://politiken.dk/oekonomi/2050/energi/ECE2602068/kollapsede-kulaktier-er-i-frit-fald/">fald</a>. </p><h3>
57 procent støttede forslag 
</h3><p>
Talsmand for Ansvarlig Fremtid, Thomas Meinert Larsen, er meget glad for 
resultatet af afstemningerne i pensionskasserne. 
</p><p>
»Jeg tror, akademikerne nærer et ønske om, at de har en fornuftig pension at 
se frem til, og at den er skabt på en måde, så de kan sove godt om natten. 
Og det er vel det, vores forslag flugter med«, siger han. 
</p><p>
I hans egen pensionskasse, MP Pension, der varetager pensionsopsparingen for 
110.000 magistre og psykologer, fik forslaget opbakning fra 57 procent af 
stemmerne på generalforsamlingen. 
</p><p>
Bestyrelsens formand, Erik Alstrup, gav inden afstemningen torsdag aften 
udtryk for, at bestyrelsen ikke vil rette sig efter vedtagelsen. Det er 
bestyrelsen ikke forpligtet til, idet investeringsstrategiener bestyrelsens <a class="embeddedlink" href="http://politiken.dk/oekonomi/2050/energi/ECE2631949/skal-pensionskasser-redde-kloden/">ansvar</a>. </p><p>
Den afvisning fastholder han i en mail til Politiken. 
</p><p>
»Bestyrelsen er helt enig i målet om at begrænse CO2-udledningen, men ikke i 
midlet. At sælge aktier, som bliver købt af andre investorer, gavner ikke 
miljøet«, skriver Erik Alstrup. 
</p><div class="art-quote article-box">
<p class="quote"/>
<blockquote>
<p class="quote-txt">
Det er lige lovlig firkantet at sige, at noget er sort eller grønt
</p>
<p class="sender">
Per Bremer Rasmussen, Forsikring &amp; Pension 
</p>
</blockquote>
</div><p>
Han mener også, at investeringsrisikoen stiger, hvis man indskrænker 
pensionskassens investeringsmuligheder. </p><p>
Thomas Meinert Larsen håber, at bestyrelsen besinder sig. 
</p><p>
»Hvis den ikke vil følge generalforsamlingens anvisninger, vil det være lidt 
af et brud med almindelige demokratiske principper«, siger han. 
</p><p>
I arkitekternes pensionskasse, AP, hvor forslaget fra Ansvarlig Fremtid i 
tirsdags fik opbakning fra 58 procent, har bestyrelsen samme holdning som i 
MP Pension. 
</p><h3>
Urafstemning hos ingeniører 
</h3><p>
I ingeniørpensionskassen DIP endte afstemningen torsdag aften med et flertal 
på 50,1 procent for forslaget. Bestyrelsen vil derfor sende det til 
urafstemning, og det er helt i orden, mener Rose Holdt, som er medlem af DIP 
og Ansvarlig Fremtid. 
</p><p>
»Når afstemningen var så tæt, er det rimeligt nok. DIP har forbedret sine 
etiske retningslinjer, så de er meget i tråd med vores forslag, så jeg 
forstår ikke, hvorfor bestyrelsen anbefalede, at man ikke stemte for det«, 
siger Rose Laden Holdt. 
</p><p>
Hun er meget tilfreds med debatten på generalforsamlingen, som hun beskriver 
som omfattende og saglig. 
</p><p>
Urafstemningen skal ifølge DIP’s administrerende direktør, Søren Kolbye 
Sørensen, finde sted inden 56 dage fra generalforsamlingen. 
</p><p>
Både i MP Pension og AP Pension vil bestyrelsen analysere mulighederne for 
noget væsentligt mere vidtgående end forslaget fra Ansvarlig Fremtid: At 
oprette en særlig afdeling helt uden investeringer i fossile brændsler. Det 
er ikke et forslag, som Ansvarlig Fremtid støtter, idet de kræver frasalg af 
kul og samt en aktiv dialog med højrisiko olie- og gasselskaber. 
</p><p>
MP Pensions formand, Erik Alstrup, mener imidlertid, at der er medlemmer, som 
er interesserede i denne mulighed. 
</p><p>
»Forslagsstillerne har fra start meddelt, at de selv anså forslaget om at 
frasælge kul for at være utilstrækkeligt, og den generelle debat om 
klimaforandringer er kommet for at blive. Desuden har vi p.t. ingen aktier i 
selskaber, som har kuludvinding som hovedaktivitet, og vi tror ikke, at de 
medlemmer, der ser frasalg som en løsning, er interesserede i blot at slå et 
slag i luften«, skriver han. 
</p><h3>
Flere afstemninger på vej 
</h3><p>
Ansvarlig Fremtids forslag kommer senere på måneden til afstemning i to andre 
akademikerpensionskasser, blandt dem Juristernes og Økonomernes 
Pensionskasse, JØP. 
</p><p>
Spørgsmålet om klimaansvarlige investeringer bliver også et tema ved årsmødet 
i brancheforeningen Forsikring &amp; Pension i maj. Pensionsselskaberne i 
foreningen forvalter en formue på 2.300 milliarder <a class="embeddedlink" href="http://politiken.dk/oekonomi/2050/klima/ECE2606485/pensionsselskab-sortlister-31-kulselskaber/">kroner</a>. </p><p class=" bl-elem">
»Det er lige lovlig firkantet at sige, at noget er sort eller grønt. Vi vil 
gerne have en mere nuanceret debat. Vi anerkender, at vi har en rolle. Det 
er bare svært at investere meget anderledes, end verden ser ud. Vi vil gerne 
have en ærlig snak om, hvilke muligheder vi har fra pensionskassernes side. 
Kan vi på en konstruktiv måde indgå i den gradvise bevægelse mod 
uafhængighed af fossile brændstoffer«, siger administrerende direktør i 
Forsikring &amp; Pension, Per Bremer Rasmussen, om baggrunden for at tage 
sagen op. 
</p>	
</div>

</div></body></html>
