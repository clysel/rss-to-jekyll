---
layout:     post
title: 	    "Partier skælder ud på ministerens dåbskorstog"
post_author:	    
post_date:	    Thu, 07 May 2015 21:16:16 +0200
post_site:	    politiken.dk 
post_link:	    http://politiken.dk/indland/politik/ECE2659369/partier-skaelder-ud-paa-ministerens-daabskorstog/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kirkeministeren skal overhovedet ikke blande sig i, om børn bliver døbt i 
kirken. 
</p><div class="art-quote article-box">
<p class="quote"/>
<blockquote>
<p class="quote-txt">
I stedet bør ministeren se på, hvorfor vi har en kirke, som tager sig af den 
civilregistrering
</p>
<p class="sender">
Jørgen Arbo-Bæhr (EL) 
</p>
</blockquote>
</div><p/><p>
Sådan lyder det fra Enhedslisten, Liberal Alliance, SF og Alternativet, efter 
at kirkeminister Marianne Jelved (R) er gået ind i et personligt korstog for 
at få det drastisk faldende dåbstal op igen. 
</p><p>
»Det, synes jeg, hun skal overlade til biskopperne. Vi har en lang tradition 
for, at der er en armslængde mellem det politiske og det kirkelige«, siger 
Liberal Alliances kirkeordfører, Mette Bock. 
</p><h3>
Under 2 ud af 3 bliver døbt 
</h3><p>
Dåbstallet er fra 2003 faldet fra 75,5 procent til kun 63,9 procent i 2013. 
Det kalder kirkeministeren »bekymrende«, og hun vil derfor sammen med 
landets ti biskopper forsøge at få det tal til at stige. 
</p><p>
»Jeg mener, at folkekirken har al mulig grund til at forstærke indsatsen for 
at vende tendensen. Det er helt afgørende, at folkekirken også fremover har 
solid opbakning i befolkningen«, siger Marianne Jelved i en 
pressemeddelelse. 
</p><p><b class="ext-link">DEBAT</b><a class="embeddedlink" href="http://politiken.dk/debat/ECE1752065/12-gode-grunde-til-at-vaere-medlem-af-folkekirken/">12 gode grunde til at være medlem af 
folkekirken</a></p><p>
Det skal folkekirken da også tage seriøst, understreger Mette Bock, men det er 
biskoppernes opgave, mener hun: 
</p><p>
»Jo, det er et problem for folkekirken, men det er netop en folkekirke og ikke 
en statskirke«. 
</p><p>
Pernille Vigsø Bagge, præst og kirkeordfører for SF, synes det er »glimrende«, 
at biskopperne interesserer sig for det faldende dåbstal. Men, »det er 
begrænset, hvad kirkeministeren kan og skal gøre«, siger hun og tilføjer: 
</p><p>
»Det er folkekirken selv, der kan gøre noget i sagen, på linje med indsatsen 
med mini-konfirmander og babysalmesang, som jo ikke er noget, folketing 
eller kirkeministerium har fundet på. De ting, der vokser nedefra, virker 
bedst. Også i folkekirken«. 
</p><div class="art-quote article-box">
<p class="quote"/>
<blockquote>
<p class="quote-txt">
Det er jo ikke kirkeministeren, der skal ud at stå på gader og stræder og 
fortælle, at nu skal folk få deres barn døbt
</p>
<p class="sender">
Christian Langballe (DF) 
</p>
</blockquote>
</div><p/><p>
Enhedslistens kirkeordfører, Jørgen Arbo-Bæhr, er hårdere i filten. Han mener 
slet ikke, at kirken bør stå for navngivning: 
</p><p>
»I stedet bør ministeren se på, hvorfor vi har en kirke, som tager sig af den 
civilregistrering. Det bør lægges om, så det bliver samfundet som for 
eksempel tager sig af fødsler, navngivning og dødsfald«. 
</p><p><b class="ext-link">DEBAT </b><a class="embeddedlink" href="http://politiken.dk/debat/profiler/herbener/ECE2230876/er-det-ok-at-vi-tvinger-spaedboern-ind-i-folkekirken/">Er det ok at vi tvinger spædbørn ind i 
folkekirken?</a></p><p>
Hos Alternativets formand og pt. eneste folketingsmedlem lyder der ligeså 
skarp kritik. For stat og kirke skal helt adskilles, og kirkeministeren 
afskaffes, mener Uffe Elbæk: 
</p><p>
»Og så synes jeg, at man som politiker, og i det her tilfælde som 
kirkeminister, skal være meget påpasselig med at give gode råd til folks 
tro. Det er en privat sag, og derfor ville jeg nok ikke have gjort det, hvis 
det var mig«. 
</p><h3>
DF: Politikergylle 
</h3><p>
Fra Dansk Folkeparti kommer der omvendt rygklap til ministeren. 
</p><p>
»Jeg synes sådan set, det er okay. Man kan jo ikke fra Kirkeministeriet 
lovgive sig til, at dåbstallet kommer til at stige, men at man laver noget 
dåbsoplæring, synes jeg er glimrende. Men folkekirken står og falder med det 
kristne budskab og Evangeliet, så det er bare om at komme ud over rampen og 
få forkyndt det kristne budskab«, siger kirkeordfører for Dansk Folkeparti 
og præst Christian Langballe og tilføjer: 
</p><p>
»Det er jo ikke kirkeministeren, der skal ud at stå på gader og stræder og 
fortælle, at nu skal folk få deres barn døbt. Det er jo biskopper og 
præster, der tager sig af det ude i kirkerne«. 
</p><p>
For det, som Liberal Alliances Mettes Bock kalder for armslængdeprincippet, 
giver Christian Langballe ikke meget for: 
</p><p class=" bl-elem">
»Det er noget politikergylle. Det der med armslængdeprincippet bliver brugt i 
alle mulige og umulige situationer, og det er sådan noget, man kan sige, når 
man står med den politisk korrekte pegepind. Jeg kan da godt forstå, at 
kirkeministeren interesserer sig for folkekirken, og jeg synes, det er 
dejligt, at hun gør det«, siger han. 
</p>	
</div>

</div></body></html>
