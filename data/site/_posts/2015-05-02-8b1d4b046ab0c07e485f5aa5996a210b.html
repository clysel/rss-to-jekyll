---
layout:     post
title: 	    "Mange nepalesere var trænet til at håndtere katastrofen"
post_author:	    
post_date:	    Sat, 02 May 2015 09:41:12 +0200
post_site:	    politiken.dk 
post_link:	    http://politiken.dk/udland/ECE2651743/mange-nepalesere-var-traenet-til-at-haandtere-katastrofen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den 14. januar 2014 på Durbar-pladsen foran det royale palads i Nepals 
hovedstad, Kathmandu, var en gruppe mennesker i gang med at yde førstehjælp. 
</p><p>
Patienterne fejlede dog ikke noget. Ligesom bygningerne, der blev inspiceret, 
ikke var faldet sammen, og de mennesker, der skulle lokaliseres og reddes, 
ikke var fanget i rigtige murbrokker. 
</p><p>
Derimod var der tale om en simulering af et jordskælv. En øvelse, som var 
arrangeret af lokale myndigheder, Røde Kors og andre organisationer for at 
teste beredskabet. Blandt nødhjælpsorganisationer i Nepal havde der i nogle 
år været en fornemmelse af uundgåelighed. Det store jordskælv ville komme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2648060/mad-og-vand-naar-frem-til-ramte-landsbyer-i-nepals-bjerge/">Mad og vand når frem til ramte 
landsbyer i Nepals bjerge</a></p><p>
15. april 2015 – for en uge siden – var der gang i førstehjælpen på 
Durbar-pladsen igen. Men denne gang var det ikke en øvelse. 
</p><h3>
Kaos 
</h3><p>
Et jordskælv med en kraft på 7,8 havde ramt 80 kilometer uden for Kathmandu, 
og bygningerne omkring pladsen, der stod på Unesco’s liste over verdensarv, 
var faldet sammen med utallige mennesker under sig. Kaos og død indfandt sig 
i Nepal. 
</p><p>
Når man en uge efter skælvet opgør skaderne, er det nedslående tal: I går 
rundede dødstallet 6.300 personer, næsten 14.000 er kvæstet, mindst 130.000 
huse er kollapset og yderligere 85.000 beskadiget, otte millioner mennesker 
er blevet påvirket af ødelæggelserne, og mindst to millioner af dem har brug 
for telte, vand, mad og medicin over de næste tre måneder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2648060/mad-og-vand-naar-frem-til-ramte-landsbyer-i-nepals-bjerge/">Mad og vand når frem til ramte 
landsbyer i Nepals bjerge</a></p><p>
Men det kunne være gået meget værre, hvis ikke et jordskælv på den anden side 
af jorden havde advaret nødhjælpsorganisationer om faren i Nepal. Efter at 
et fatalt jordskælv med epicenter tæt ved Haitis fattige hovedstad, 
Port-au-Prince, i 2011 kostede 316.000 mennesker livet, begyndte 
nødhjælpsorganisationer at se sig omkring: Hvor ville det ske næste gang? 
</p><p>
»Først er der den objektive fare. Det er den, som geologerne sidder med, og 
som handler om, hvor der er sandsynlighed for jordskælv. Dernæst er der, 
hvor der er risiko for, at faren kan omsættes til store menneskelige 
omkostninger. Det er ikke jordskælv, der dræber folk, men sammenstyrtede 
bygninger«, forklarer Jonas Keiding Lindholm, der er vicegeneralsekretær i 
Red Barnet. 
</p><h3>
På udkig efter seismisk aktivitet 
</h3><p>
Derfor ledte man efter fattige lande med stor seismisk aktivitet i 
undergrunden. 
</p><p>
Langs Indiens nordlige grænse mødes landet med det asiatiske kontinent, og i 
undergrunden støder de store kontinentalplader sammen. Her ligger Nepal. Et 
land med omkring 28 millioner indbyggere, en dårlig infrastruktur og en 
økonomi, der gør det til et af verdens 20 fattigste lande. Et potentielt 
katastrofalt sammenfald, der kunne give et nyt Haiti. 
</p><p>
»Vi havde set på Nepal før, men Haiti var en brat opvågning. Derfor blev det 
forberedende arbejde til et jordskælv optrappet«, fortæller Anders 
Skjelmose, landekoordinator for Røde Kors i Nepal siden 2010. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2648817/roede-kors-i-nepal-folk-er-saa-utaalmodige-at-de-er-paa-graensen-til-at-plyndre-vores-forsyninger/">Røde Kors i Nepal: »Folk er så 
utålmodige, at de er på grænsen til at plyndre vores forsyninger«</a></p><p>
Enhver organisation, der arbejdede med jordskælv i Nepal, gjorde det samme. 
Også Red Barnet, hvor Jonas Keiding Lindholm stod for at udforme en 
reaktionsplan, hvis ulykken skulle være ude. Man frygtede det værste. 
</p><p>
»Vi har lavet planer, hvor vi frygtede 250.000 døde, hvis det ramte lige under 
Kathmandu. Det er et sådan scenario, der kan holde en nødhjælpsarbejder 
vågen om natten«, fortæller Jonas Keiding Lindholm. 
</p><h3 class="tvheader">Dokumentation: Jordskælvet i Nepal</h3>
<div class="tvplayer">
<p class="tvplayer-container" data-tvarticle-id="2644837">

</p>
<p class="art-imgdesc clip-source">
Kilde: Politiken.tv / AP / Klip: Peter Vintergaard
</p>
</div><p/><h3>
Forberedelse på katastrofen 
</h3><p>
Hos Røde Kors begyndte man at lave simuleringer for at se, hvordan forskellige 
organisationer og myndigheder spillede sammen i tilfælde af jordskælv. Man 
trænede omkring 10.000 frivillige i førstehjælp, og hvordan de kunne støtte 
eftersøgningshold. 4-500 personer fik yderligere træning, så de kunne hjælpe 
med nødhjælpsdistribution. 
</p><p>
Man lavede fremskudte lagre rundt omkring i landet med mange tusind 
familiekits, der kunne sikre en presenning over hovedet og det basale 
udstyr, hvis katastrofen skulle ramme. Man oplyste folk om, hvordan de 
skulle agere under jordskælv, og lærte dem, at det »for eksempel er en 
dårlig idé at have de store gryder hængende over børnenes seng«, fortæller 
Anders Skjelmose. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har lavet planer, hvor vi regnede med 250.000 døde, hvis det ramte lige 
under Kathmandu. Det er et sådan scenario, der kan holde en 
nødhjælpsarbejder vågen om natten
</p>
<p class="sender">
Jonas Keiding Lindholm, Red Barnet 
</p>
</blockquote>
</div><p>
Lignende lagre, uddannelser og oplysning af borgere blev etableret af alle fra 
Red Barnet til FN’s Fødevareprogram.</p><p>
Alt sammen blev sat i bevægelse, da jordskælvet ramte Nepal sidste lørdag: 
</p><p>
»Men ingen plan er god nok til at rumme virkeligheden«, siger Jonas Keiding 
Lindholm om det kaos, der er opstået. 
</p><p>
Alligevel er planerne ikke forgæves, og situationen i Nepal ville have været 
mange gange værre uden dem, forklarer Peder Damm, der leder Dansk Røde Kors' 
katastrofearbejde i Nepal lige nu. 
</p><p>
»De frivillige har ydet en forfærdelig masse førstehjælp i de første timer og 
dage. De har eftersøgt i mange bygninger helt ude i de små landsbyer, hvor 
folk ellers ikke ville vide, hvad de skulle gøre. Det står meget tydeligt, 
at de forberedende investeringer har givet kæmpe bonus midt i al 
ulykkeligheden og tragedien. Det ville have gået meget værre uden det«, 
fortæller han fra Nepal. 
</p><h3>
Fatalisme 
</h3><p>
Et meget vigtigt bidrag fra Dansk Røde Kors har været et radioprojekt, hvor 
man for et par år siden satte antenner til VHF-radioer op i Nepal. Da 
jordskælvet ramte, brød al kommunikation ned på telefonnettet, og antenner 
stod tilbage som den eneste forbindelse til Nepals provinser. 
</p><p>
»Hvis ikke vi havde det beredskab, havde man først kunnet få kommunikation 
igennem flere dage efter jordskælvet og derfor ikke kunnet kommunikere om, 
hvilken hjælp der var brug for hvor«, forklarer Peder Damm. 
</p><p>
Men når man nu frygtede, at Nepals bygninger ville falde sammen, hvis et 
jordskælv ramte, kunne man så ikke have undgået en stor del af skaderne 
gennem forebyggelse? Svaret er nej. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2647794/jeg-kaempede-mig-over-til-doerkarmen/">Jeg kæmpede mig over til 
dørkarmen</a></p><p>
»Det er udtryk for fattigdom og ulighed i verden«, siger Anders Skjelmose og 
forklarer, at det er 80 år siden, at et jordskælv sidst ramte Nepal med 
samme kraft. »Når den daglige kamp handler om at overleve, så er det 
begrænset, hvad du har af mentalt overskud til at engagere dig i 
katastrofeforebyggelse«, tilføjer Jonas Keiding Lindholm. 
</p><p class=" bl-elem">
Eller som seismologen Susan Hough siger til New York Times: »Fatalisme opstår, 
når problemer er så langt uden for folks kontrol, at de ikke kan gøre noget 
– eller ikke tror, de kan gøre noget ved det«. 
</p>	
</div>

</div></body></html>
