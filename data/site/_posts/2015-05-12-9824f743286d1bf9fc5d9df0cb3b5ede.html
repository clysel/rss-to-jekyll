---
layout:     post
title: 	    "Roman om jagten på pagtens ark - og mange andre mystiske sager - bliver for rodet"
post_author:	    
post_date:	    Tue, 12 May 2015 16:49:31 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2664253/roman-om-jagten-paa-pagtens-ark---og-mange-andre-mystiske-sager---bliver-for-rodet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Mads Peder Nordbo: Gudspartiklen. </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p>
Roman. People’s Press, 341 sider, 300 kroner. 
</p><p>
Udkommer d. 11. maj.
</p><p class=" bl-elem">
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på politiken.dk/plus.
</p>
</div>
</div><p>
Mikkel mangler i den grad livsgnist og gejst. Han har mistet sin kæreste og 
kærlighed, den væne Veronika, under dunkle omstændigheder med klang af 
mystik og eksperiment. 
</p><p>
Mikkel er nemlig ph.d.-studerende og interesseret i det sælsomme og 
spektakulære grænseland mellem filosofi og fysik. Imidlertid forsøger vennen 
og miniplayboyen Patrick at muntre den traurige unge mand op med ture i byen 
på jagt efter piger, der ikke er alt for dyre at drikke billige. 
</p><p>
Men så sker der noget mirakuløst i Mikkels lejlighed. På den anden side af 
klædeskabet igennem et hul dukker en anden og forunderlig verden op i form 
af en guddommelig energi, en slags tidslomme, der kan ændre ham selv og 
kanske den ganske verden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2663597/litteraturredaktoeren-en-roman-tager-tid-en-teaterforestilling-er-et-quickfix/">Litteraturredaktøren: »En 
roman tager tid. En teaterforestilling er et quickfix«</a></p><p>
Samtidig arriverer en smuk og enigmatisk kvinde med operafornavnet Tosca, hvis 
sorte hår er som tøvende slanger. 
</p><p>
Dette er den flamboyante og fejende optakt til ’Gudspartiklen’. Sådan lidt i 
retning af ’Narnia’ og C.S. Lewis for cool ungersvende og toughe tøser med 
hang til sprut og sex samt kødelige og åndelige følelser rystet til en stærk 
og kraftig cocktail. I den glamourøse og guddommelige bar stedt et sted 
mellem himmel og jord, fantasy og forskning. Det univers, hvor himmellegemer 
er andet og mere end astrologiske konstellationer i fjerne galakser i 
firmamentet. 
</p><h3>
Flere puslespil end brikker 
</h3><p>
Således begiver vor antihelt sig ud i verden, der som kviksølv hele tiden er i 
bevægelse og forvandling. Men også har plads til både eventyreren Indiana 
Jones og højenergifysikeren Holger Bech-Nielsen. 
</p><p>
Jamen, vi taler såmænd om jagten på pagtens ark fra Bibelen. Du ved, kære 
biografgænger, den, der hos Steven Spielberg kan smelte stygge nazister til 
germansk smørsovs, når der lettes på låget. Så den vilde skattejagt går igen 
over stok og sten, gru og gåder. 
</p><div class="art-quote article-box">
<p class="quote"/>
<blockquote>
<p class="quote-txt">
<i>Kill your darlings,</i> hedder det som bekendt i journalistikken. I 
'Gudspartiklen' burde det hedde: Dræb dine dæmoner.
</p>
</blockquote>
</div><p/><p>
Denne pagt er desværre ikke alene i plottet. Inden da skal vi femten år 
tilbage til Nigeria for at høre om mere verdslige trængsler for de stakkels 
indfødte. Om en afrikansk pige, Oluchi, hvis spor siden snor sig ind i 
romanens flerstrengede og forgrenede motivkreds. For så vidt bliver en sund 
jordforbindelse til det spektakulære cirkus. 
</p><p>
Men sjældent har jeg læst om så mange mystiske sager stablet oven på hinanden 
hulter til bulter. Såsom koncentrationslejre, trafficking, blodskam, 
søsterskab, overgreb på børn, kristne i Etiopien, kaos og katastrofer plus 
fæle mennesker, som vil have fingre i de guddommelige kræfter, der hersker 
over liv og død med energi og erindringer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2663595/forfatter-taenk-hvis-individet-er-pisseligegyldigt/">Forfatter: Tænk hvis individet 
er pisseligegyldigt</a></p><p>
For mig at se er der i handlingen flere puslespil end brikker. Og sprogligt er 
der rimeligt mange klicheer. Øjne klemmes, øjenbryn løftes, blodet pumpes 
hidsigt rundt og heftigt rørende. A la »hendes krop foldede sig nænsomt om 
min og lod mig smelte ind i hende«. Det er åbenbart ikke kun pagtens ark, 
der kan få mennesker til at kontaminere. 
</p><p>
Nordbos narrative forcer er dels hans sans for personers gøren og laden netop 
i nutid, dels scener, der er determineret af funktionel action og episk 
spænding. <i>Kill your darlings,</i> hedder det som bekendt i 
journalistikken. I ’Gudspartiklen’ burde det hedde: Dræb dine dæmoner. Der 
er simpelthen alt for mange af dem. 
</p><p>
Myldretid for motiver og mennesker skaber her i teksten mere trafikkaos end 
fart og tempo. 
</p><p class=" bl-elem">
Således bliver romanen forpustet og får sidestik i det alt for lange løb. 
</p>	
</div>

</div></body></html>
