---
layout:     post
title: 	    "Mærsk vil have flere kvinder i toppen"
post_author:	    
post_date:	    Mon, 30 Mar 2015 15:55:30 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2610531/maersk-vil-have-flere-kvinder-i-toppen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den gode nyhed er, at Mærsk-koncernen på kun to-tre år har fordoblet andelen 
af kvinder i topledelsen. Den dårlige nyhed er, at andelen kun er gået fra 5 
procent til 10 procent. Og det er ikke nok, mener bestyrelsesformand Michael 
Pram Rasmussen. 
</p><p>
»Lad os tale om det, som det er; der skal flere kvinder i ledelsen. Og det 
kommer der«, sagde bestyrelsesformanden, da han i dag holdt tale ved 
generalforsamlingen i shipping- og oliekoncernen. 
</p><div class="art-quote article-box">
<p class="quote"/>
<blockquote>
<p class="quote-txt">
Lad os tale om det, som det er; der skal flere kvinder i ledelsen
</p>
<p class="sender">
Michael Pram Rasmussen, bestyrelsesformand, Maersk Group 
</p>
</blockquote>
</div><p/><p>
Mærsk er et af det danske erhvervslivs flagskibe og var i årtier kendt for at 
have en stærkt konservativ og mandsdomineret kultur. Men i lighed med flere 
andre større selskaber som Carlsberg har koncernen de seneste år været 
fokuseret på at ændre sit ansigt, så der kommer flere kvinder i topledelsen 
- både i direktionerne i de mange selskaber og i bestyrelsen. 
</p><p>
»Vi arbejder på at blive endnu mere diversificerede. Herunder med øget 
repræsentation af det underrepræsenterede køn, som det hedder i 
regelsættet«, sagde Michael Pram Rasmussen. 
</p><h3>
Kvinde søges til bestyrelsen 
</h3><p>
Målet gælder også i bestyrelsen i Maersk Group, der det seneste år har bestået 
af ni mænd og tre kvinder, altså en kvindeandel på 25 procent. Ud over Ane 
Mærsk Mc-Kinney Uggla, der er næstformand og A.P. Møller-familienes 
finansielle overhoved, er de to andre medlemmer den tyske bankchef Dorothee 
Blessing og den hviderussiske medarbejderrrepræsentant Renata Frolova. 
</p><p>
Målet om tre kvinder i bestyrelsen skulle oprindeligt nås senest i 2017. Men 
det er altså lykkedes før tid, og derfor skærper Maersk målet og ønsker en 
kvindeandel på 33 procent. 
</p><p>
»Bestyrelsen har besluttet at sætte nyt mål om fire kvinder ud af 12 medlemmer 
til opfyldelse inden 2019«, sagde Michael Pram Rasmussen. 
</p><p>
Selskabet er heller ikke helt tilfreds med at være en global koncern med 
89.000 ansatte over hele verden, men hvor de fleste ansigter på 
direktionsgangene er vestlige. 
</p><p class=" bl-elem">
»Vi arbejder tillige på at få flere ikke-vesterlændinge i topledelsen. Her er 
tallet 6 procent ved årets udgang, så også her er der plads til forbedring«, 
sagde Michael Pram Rasmussen. 
</p>	
</div>
</div></body></html>
