---
layout:     post
title: 	    "Gentofte Kommune går glip af Mærsk-milliarder"
post_author:	    
post_date:	    Sat, 04 Apr 2015 22:30:02 +0200
post_site:	    politiken.dk 
post_link:	    http://politiken.dk/indland/ECE2616479/gentofte-kommune-gaar-glip-af-maersk-milliarder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det bliver staten, der tager alle de 4,6 milliarder kroner, som boet efter 
skibsreder Mærsk Mc-Kinney Møller, der døde for tre år siden, skal betale i 
skatter og afgifter. 
</p><p>
Hovedreglen i loven er ellers, at den kommune, som en afdød person boede i, 
skal have en tredjedel af skatterne fra dødsboet. 
</p><p>
Og efter at Berlingske for en uge siden havde omtalt, at boet nu var gjort op, 
og at Gentofte Kommune, som skibsrederen boede i, havde udsigt til at få 
indsat 1,5 milliarder kroner på kontoen i løbet af kort tid, var borgere, 
ansatte og virksomheder i kommunen allerede begyndt at glæde sig. 
</p><p>
Men det var for tidligt. En paragraf, der blev indsat i loven i 2006, betyder 
nemlig, at hvis der går mere end et par år med at afslutte boopgørelsen, 
tilfalder alle skatter og afgifter staten. 
</p><div class="art-quote article-box">
<p class="quote"/>
<blockquote>
<p class="quote-txt">
Det er både irriterende og ærgerligt, at nogen er bibragt den opfattelse, at 
Gentofte Kommune har fået et meget stort beløb, og så er det bare ikke 
rigtigt.
</p>
<p class="sender">
Gentoftes borgmester, Hans Toft (K). 
</p>
</blockquote>
</div><p/><p>
Gentofte har i 2015 en indtægt på 7 millioner i skatter fra dødsboer, og her 
er skibsrederens bo ikke med. Og Skat har i en mail for få dage siden til 
kommunaldirektøren i Gentofte meddelt, at »der ikke kommer skattebeløb til 
udbetaling til Gentofte Kommune i 2016 som følge af dødsboskatter, som 
betales af boet efter Mærsk Mc-Kinney Møller«. 
</p><p><b>Gode forslag fra borgerne</b></p><p>
»Det er både irriterende og ærgerligt, at nogen er bibragt den opfattelse, at 
Gentofte Kommune har fået et meget stort beløb, og så er det bare ikke 
rigtigt«, siger Gentoftes borgmester, Hans Toft (K). 
</p><p>
Flere medier, bl.a. TV 2/Lorry, har haft rundspørger, hvor borgerne foreslog, 
at pengene skulle bruges til nye sportsanlæg, plejehjem, nye kulturtilbud, 
daginstitutioner eller lavere skat. Det er en generende debat, når Gentofte 
ikke får den store skatteindtægt, siger Hans Toft. 
</p><p>
»Borgerne er bibragt en tro på mange ekstra aktiviteter og faciliteter. 
Medarbejderne har allerede set nye handlemuligheder, samarbejdspartnere 
bliver ikke nemmere at forhandle med, og politikere og myndigheder tror, at 
der åbner sig nye muligheder for udligning til Vestdanmark«. 
</p><p>
Gentoftes borgmester er heller ikke tilfreds med, at kommunen går glip af 
pengene. Han mener, at der må være tale om en utilsigtet virkning af en 
ændring af loven om dødsbobeskatning, som Folketinget vedtog i 2006 i 
forbindelse med kommunalreformen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/ECE1600300/lav-skatteprocent-truet-maersks-doed-kan-udloese-skattesmaek/">Lav skatteprocent truet: 
Mærsks død kan udløse skattesmæk</a></p><div class="art-quote article-box">
<p class="quote"/>
<blockquote>
<p class="quote-txt">
Vi undrer os og er skeptiske og vil nu bede Skat om at give os en dokumenteret 
begrundelse.
</p>
<p class="sender">
Hans Toft 
</p>
</blockquote>
</div><p/><p>
Lovændringen betød, at kommunernes andel af dødsboafgifterne blev nedsat fra 
40 procent til 33 procent. Samtidig blev det skrevet ind i loven, at 
kommunens andel skal afregnes »på grundlag af de oplysninger, der foreligger 
1. maj i året 2 år efter dødsåret«. 
</p><p>
Det har i praksis betydet, at har Skat ikke afsluttet boopgørelsen 1. maj i 
det andet år efter dødsfaldet, får kommunen ikke andel i skattebetalingerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE1598347/maersk-mc-kinney-moeller-forbandt-fortid-og-nutid/">Mærsk Mc-Kinney Møller 
forbandt fortid og nutid</a></p><p>
Det vil som ofte være store dødsboer med mange værdier, som tager længere tid 
at behandle, og som kommunerne dermed ikke får en andel i skatten fra. Og 
det er den regel, der betyder, at Gentofte ikke får del i skattebetalingerne 
fra Mærsk Mc-Kinney Møllers bo. 
</p><p>
Det vil borgmester Hans Toft dog ikke bare acceptere. Han mener, at der er 
tale om en »urimelig lovgivning og skattepraksis«, som skal efterprøves. 
</p><p>
»Vi undrer os og er skeptiske og vil nu bede Skat om at give os en 
dokumenteret begrundelse«, siger han. 
</p><p>
»Gentofte Kommunes ret til at få andel af skatterne beror på, hvilke 
oplysninger Skat har modtaget om boet og hvornår. Vi vil derfor bede Skat 
dokumentere, hvilke oplysninger Skat har været i besiddelse af om dødsboet, 
og hvornår Skat har modtaget disse. Endvidere vil vi bede Skat oplyse, om 
alle kommuner i lignende tilfælde har fået den samme behandling og 
afgørelse, som Gentofte Kommune nu har modtaget«, siger Hans Toft. 
</p><p><b>Andre kommuner mister penge</b></p><p>
Lovændringen skete, mens Venstres nuværende næstformand, Kristian Jensen, var 
skatteminister. 
</p><p>
Han forklarer, at der var tale om én blandt mange ændringer, der skete i 
forbindelse med kommunalreformen, hvor der blev flyttet rundt på opgaver og 
pengestrømme, og han kan ikke huske, om der var en særlig diskussion af den 
særlige tidsfrist dengang: »Vi har ikke siddet og kalkuleret med, at Mærsk 
Mc-Kinney Møllers dødsboopgørelse ville trække ud i mere end to år, da vi 
vedtog loven«, siger Kristian Jensen. 
</p><div class="art-quote article-box">
<p class="quote"/>
<blockquote>
<p class="quote-txt">
Vi mente samlet set, at det var en rigtig og retfærdig fordeling af midlerne. 
</p>
<p class="sender">
Kristian Jensen (V) 
</p>
</blockquote>
</div><p/><p>
Folketinget har vedtaget, at en kommune skal have en tredjedel af skatterne 
fra boet. Er det så fornuftigt at vedtage, at hvis behandlingen af boet 
trækker ud, så får kommunerne alligevel ikke denne andel? 
</p><p>
»Det er jo ikke en tilsigtet og planlagt virkning. Vi har ikke siddet og 
beregnet, at staten skulle have et større provenu og kommunerne et mindre. 
Vi lavede lovgivningen efter den bedste viden dengang. Vi mente samlet set, 
at det var en rigtig og retfærdig fordeling af midlerne. Det mener jeg 
stadig væk. Hvis andre ønsker at lave den om, må de foreslå det«, siger 
Kristian Jensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2219310/maersk-faar-21-milliarder-kroner-i-overskud/">Mærsk får 21 milliarder kroner 
i overskud</a></p><p>
Favrskov Kommune i Østjylland oplevede i 2009 et lignende tilfælde, hvor 
kommunen gik glip af 15,7 millioner kroner, fordi afregningen fra et større 
dødsbo trak ud. 
</p><p>
Det fik Kommunernes Landsforening til at skrive til Skatteministeriet, at det 
var et problem, at reglen betød, at mange kommuner ikke får deres andel af 
dødsboafgifterne. 
</p><p>
Og det mener Kommunernes Landsforening stadig, siger cheføkonom i KL Morten 
Mandøe. 
</p><p>
»Det er vores opfattelse, at man skatteteknisk skal gøre, hvad man kan for at 
få de her sager gjort op i tide, så kommunerne kan få deres tredjedel af 
skattebetalingen«, siger han. 
</p><p>
Men sagen er ikke helt enkel for kommunerne. For de skatteindtægter, som 
kommunerne får fra dødsboer, bliver nemlig modregnet i kommunernes samlede 
bloktilskud. 
</p><p>
»Derfor er det samlet set ikke et problem for kommunerne, hvis en kommune ikke 
får sin andel af skatterne fra et dødsbo«, siger han. 
</p><p class=" bl-elem">
Underdirektør i Skat Preben Kristiansen må ikke udtale sig om konkrete sager, 
men siger generelt, at »Skat har meget stærk fokus på at afslutte vigtige 
sager hurtigt, og vi har gode og korte sagsbehandlingstider på området«. 
</p>	
</div>

</div></body></html>
