---
layout:     post
title: 	    "Forældrebrevet til statsministeren: Regeringen må love, politiet ikke forsvinder"
post_author:	    
post_date:	    Wed, 25 Feb 2015 12:16:30 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2562305/foraeldrebrevet-til-statsministeren-regeringen-maa-love-politiet-ikke-forsvinder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p><b>BREVET FRA FORÆLDRENE PÅ CAROLINESKOLEN</b></p><p>
Kære statsminister Helle Thorning-Schmidt 
</p><p>
Dette brev kommer oven på de tragiske omstændigheder i København den 14. og 
15. februar 2015 og er et brev, vi håbede, vi aldrig skulle skrive. 
</p><p>
Som forældre til elever, børnehave- og vuggestuebørn på Carolineskolen, den 
jødiske skole i København, gør vi os i disse dage kraftige overvejelser om, 
hvorvidt vi fortsat tør aflevere vores børn på skolen. 
</p><p>
Carolineskolen har eksisteret i over 200 år og er en af de ældste jødiske 
skoler i verden. Skolen er grundstenen i vores lille menighed og er med til 
at fastholde de værdier, der ligger i vores dansk-jødiske identitet og 
kulturhistorie. Skolen giver børnene en forståelse af, hvad det vil sige at 
være dansk og jøde på samme tid. 
</p><p>
Vi har altid vidst, at det ikke var helt uden risiko, når vi dagligt 
afleverede vores højt elskede børn på skolen om morgenen. Men risikoen 
fyldte trods alt ikke så meget, at den gav anledning til alvorlig bekymring. 
Efter likvideringen af Dan Uzan har situationen desværre forandret sig. 
</p><p>
Forældrene til de små 200 børn på skolen, i børnehaven og vuggestuen stiller 
alle samme spørgsmål: Tør vi aflevere vores børn på skolen? Kan vi gå på 
arbejde uden at være plaget af frygt for, hvad der kan ske med vores børn, 
hvis den næste terrorhandling sker på skolen, som det er sket andre steder i 
Europa, bl.a. i Toulouse. 
</p><div class="art-fakta article-box">
<h4 class="">
Om Carolineskolen</h4>
<div class="fakta-body" data-buildingblock="embedded_factboxlink">
<ul><li>Carolineskolen ligger på det ydre Østerbro</li><li>Skolen er en jødisk privatskole med godt 200 elever fra børnehavneklasse 
til 9. klasse og 24 lærere</li><li class=" bl-elem">Udover de almindelige skolefag undervises eleverne i jødisk religion, kultur 
og historie samt i hebraisk</li></ul><p class=" bl-elem"><i class=" bl-elem">Kilde: Carolineskolens hjemmeside</i></p>
</div>
</div><p>
Vi ønsker at kunne fortsætte et jødisk liv i Danmark, sådan som vi har gjort 
det i mere end 400 år. Men retten til at eksistere som jøde i Danmark er på 
alle måder truet. Hvis vi skal kunne opretholde modet til at bruge vores 
institutioner, det være sig skolen, børnehaven, vuggestuen, synagogen eller 
menighedscentret, er det afgørende med permanente seriøse 
sikkerhedsforanstaltninger, helt som de jødiske menigheder har det i bl.a. 
Frankrig, Tyskland, England og Italien. </p><p>
Da vi mødte på skolen tirsdag den 17. februar – to dage efter terrorangrebet - 
var der svært bevæbnet politi på begge sider af skolen. Betjentene kommer 
fra specialenheder, der er uddannet til netop denne type opgave. De er den 
eneste årsag til, at vi siden angrebet har turde at aflevere vores børn. 
</p><p>
Så længe trusselsniveauet mod jøderne er så højt, lige så længe er det 
nødvendigt med kvalificeret bevæbnet politi ved de jødiske institutioner - 
og en opgradering af sikkerhedsinstallationerne i øvrigt. Det er ikke en 
opgave, som en lille menighed på få tusinde medlemmer selv kan eller bør 
håndtere. Det kræver en permanent indsats, som kun en stat kan garantere. 
</p><p>
Den dag Danmark ikke længere støtter op om vores børns sikkerhed, den dag 
bevæbnet politi forsvinder fra vores skole, den dag forsvinder vores børn 
også fra skolen. Det er sådan alle forældre føler det lige nu. Desværre. 
</p><p>
Vi har behov for regeringens ord på, at politiet ikke forsvinder, når det 
bliver hverdag igen. Og at vores sikkerhed i øvrigt opgraderes, så vi kan 
føle os trygge i vores danske samfund, som vi er stolte af at være en del 
af. 
</p><p>
I håbet om at du vil møde os i åben dialog hurtigst muligt. 
</p><p>
Med venlig hilsen 
</p><p class=" bl-elem">
Forældrene på Carolineskolen 
</p>	
</div>
</div></body></html>
