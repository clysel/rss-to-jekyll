---
layout:     post
title: 	    "Forening mod spiseforstyrrelser aflyser samarbejde med modebranchen"
post_author:	    
post_date:	    Fri, 20 Feb 2015 11:42:49 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2555707/forening-mod-spiseforstyrrelser-aflyser-samarbejde-med-modebranchen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ovenpå gårsdagens storm omkring modemagasinet Covers brug af en ultratynd 
model, vælger LMS - Landsforeningen mod spiseforstyrrelser og selvskade nu 
at opsige et samarbejde med modebranchen om at sikre modellernes 
sundhedsidealer og arbejdsvilkår. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2554015/cover-beklager-syletynd-model-denne-modeserie-skulle-vi-ikke-have-trykt/">Cover beklager syletynd model: 
»Denne modeserie skulle vi ikke have trykt«</a></p><p>
Det etiske charter, der ligger til grund for samarbejdet, blev vedtaget 
allerede i 2007, og i 2013 blev det opdateret, men nu vælger LMS altså at 
droppe det, skriver <a href="http://www.b.dk/nationalt/forening-mod-spiseforstyrrelser-dropper-samarbejde-med-modebranchen" target="_blank">Berlingske</a>. </p><p>
»Det virker som ren provokation, tankeløshed eller direkte dumhed at bruge 
sådan en model. Vi har svært ved at vurdere, om pigen i Cover lider af en 
spiseforstyrrelse, men vi synes, at det på ingen måde er etisk i orden, at 
et modemagasin bringer sådan et billede til en modereportage. Det viser, at 
alt det arbejde, vi har lavet sammen med modebranchen, fuldstændigt preller 
af«, siger Anne Minor Christensen, der er formand for LMS om baggrunden for, 
at foreningen nu har valgt at aflyse samarbejdet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2554798/modelbureau-tynd-model-har-ikke-anoreksi/">Modelbureau: Tynd model har 
ikke anoreksi</a></p><p>
Modebranchen har ifølge <a href="http://www.b.dk/nationalt/100-modeller-skal-sundhedstjekkes-kun-en-moedte-op" target="_blank">Berlingske</a> 
heller ikke været på stikkerne i forhold til et samarbejde, som den har 
indgået med Københavns Kommune omkring sundhedstjek af modelbureauernes 
modeller. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/engel-schmidt/ECE2554166/modebladet-cover-iscenesaetter-et-sygt-kvindeideal/">Modebladet Cover iscenesætter 
et sygt kvindeideal</a></p><p>
Ifølge aftalen skal 100 modeller om året benytte tilbuddet, og »den aftale er 
faldet helt til jorden«, lyder det fra borgmesteren: 
</p><p>
»Der er kun én, altså én enkelt model, der har været igennem, og vi synes 
ikke, at modebranchen har levet op til deres aftale,« siger Ninna Thomsen 
til Berlingske. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2554456/politikere-vil-lovgive-mod-ultratynde-idealer-i-modebranchen/">Politikere vil lovgive mod 
ultratynde idealer i modebranchen</a></p><p>
Hun forklarer, at Københavns Kommune havde en klar aftale med Danish Fashion 
Institute, blandt andet fordi unge modeller havde spiseforstyrrelser. 
</p><p>
»Danish Fashion Institute har stadig nogle måneder til at leve op til aftalen, 
men hvis ikke de speeder gevaldigt op og tager det her alvorligt, synes jeg, 
at de har svigtet vores aftale,« siger borgmesteren. 
</p><p class=" bl-elem">
Både Unique Models og modelbureauet Le Management melder, at de nu vil til at 
bruge ordningen. 
</p>	
</div>
</div></body></html>
