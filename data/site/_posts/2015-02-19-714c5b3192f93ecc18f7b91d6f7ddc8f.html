---
layout:     post
title: 	    "Storbritannien advarer om terrortrussel i Danmark"
post_author:	    
post_date:	    Thu, 19 Feb 2015 20:22:55 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2554909/storbritannien-advarer-om-terrortrussel-i-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
I kølvandet på lørdagens angreb mod Krudttønden og synagogen i Krystalgade i 
København har Storbritanniens udenrigsministerium torsdag ændret sin 
rejsevejledning til Danmark.
</p><p>
I vejledningen advares briter, som skal en tur til Danmark, om at være på vagt.
</p><p>
»Der er en generel trussel om terrorisme. Angreb kan være vilkårlige, herunder 
på steder der frekventeres af udlændinge«, lyder det i den opdaterede 
rejsevejledning.
</p><p>
»Efter de to skudepisoder på Østerbro og i Krystalgade i København den 14. og 
15. februar 2015, bør du være særligt årvågen og følge de sikkerhedsråd, de 
danske myndigheder udsteder, fortsætter det i vejledningen«.
</p><h3>
Advarer ikke mod rejser til Danmark
</h3><p>
Storbritannien advarer dog ikke direkte mod rejser til Danmark.
</p><p>
Weekendens angreb i København, som kostede i alt to mennesker livet og sårede 
fem andre, har ikke umiddelbart fået eksempelvis USA til at ændre 
rejsevejledningen for Danmark.
</p><p class=" bl-elem">
I New Zealand har angrebet fået udenrigsministeriet til at gennemgå 
rejsevejledningen for Danmark, men der er ikke fundet anledning til at ændre 
på risikovurderingen eller anbefalingerne generelt over for newzealandske 
rejsende, skriver ministeriet.
</p>	
</div>
</div></body></html>
