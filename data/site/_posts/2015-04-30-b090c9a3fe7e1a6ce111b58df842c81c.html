---
layout:     post
title: 	    "Foretrækker Gud automatvåben eller musik?"
post_author:	    
post_date:	    Thu, 30 Apr 2015 09:29:58 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2648840/foretraekker-gud-automatvaaben-eller-musik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
TIMBUKTU</h4>
<h5>
Drama. Biografpremiere</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
Instr.: Abderrahmane Sissako Mauretanien-Fr., 97 min.
</p></div>
</div><p>
Siden jeg for et år siden så Abderrahmane Sissakos ’Timbuktu’ første gang, er 
filmens billeder blevet ved med at vende tilbage til mig. 
</p><p>
Måske kun naturligt, for ikke en dag går uden nye meldinger om jihadmilitsers 
hærgen i Afrika og Mellemøsten. ’Timbuktu’ udspiller sig i 2012, da militser 
rykkede ind i det nordlige Mali, smadrede løs på fortiden i Timbuktu og 
indførte egne idiosynkratiske bud på sharialovgivning. 
</p><h3>
Moderne kolonister 
</h3><div class="art-quote article-box">
<p class="quote"/>
<blockquote>
<p class="quote-txt">
Mange af de (u)hellige krigere er nyomvendte fanatikere med al den vilkårlige 
brutalitet og dobbeltmoral, der følger med.
</p>
</blockquote>
</div><p/><p>
Abderrahmane Sissako er selv vokset op i musiknationen Mali. ’Timbuktu’ 
betragter ikke jihadismen med McWorlds skrækslagne blik, men har et 
tiltrængt indre blik på konflikterne i den muslimske verden. I ’Timbuktu’ er 
andengenerationsindvandrerne fra Europa reelt moderne kolonister, der som 
nye magthavere ankommer til Mali bevæbnet med automatvåben og en lige så 
brutal som forvirret retro-religiøsitet. 
</p><p>
I Mali tromler de ind over en kultur, hvor musik og fodbold til daglig trives 
i en from muslimsk hverdag. Mange af de (u)hellige krigere er nyomvendte 
fanatikere med al den vilkårlige brutalitet og dobbeltmoral, der følger med. 
Jihadisterne forbyder cigaretter, fodbold og musik, men smugryger, 
diskuterer, hvorvidt Messi eller Zidane er fodboldens største halvgud og 
savner i det stille den parisiske hiphop. Skildret af Sissako med ironi, men 
uden sarkasmens distance. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/oscar/ECE2557033/afrikansk-film-loeber-med-bunke-af-priser-inden-oscarfesten/">Afrikansk film løber med bunke 
af priser inden Oscarfesten</a></p><p>
At ’Timbuktu’ er aktuel og vedkommende, siger sig selv. Skildringen af 
Timbuktus indbyggere, der pludselig må leve med risikoen for pisk og 
stening, hvis de synger eller elsker i smug, ryster man ikke lige af sig. 
Men det er faktisk filmens blide, visuelle intimitet, der også nu kommer ind 
under min hud. 
</p><h3>
Urhistoriske konflikter 
</h3><p>
Den nænsomme stemning i skildringen af livet i teltet hos den lille 
hyrdefamilie bestående af Kidane og Satima og børnene Toyah og Issan duver 
på talesprogets musik. Yndlingskoen hedder GPS, men på mange måder er deres 
liv ikke synderlig anderledes end kvægfolkets på Det Gamle Testamentes tid. 
Den urgamle interessekonflikt mellem nomadiske kvægfolk og de fastboende er 
den samme. 
</p><div class="art-quote article-box">
<p class="quote"/>
<blockquote>
<p class="quote-txt">
På mange måder er deres liv ikke synderlig anderledes end kvægfolkets på Det 
Gamle Testamentes tid.
</p>
</blockquote>
</div><p/><p>
GPS forvilder sig endnu en gang ind i fiskeren Amadous net. Normalt ville 
sammenstødet, skildret af Sissako, så de to mænds slagsmål og årtusindernes 
gentagelse løber sammen i ét uforglemmeligt billede, måske være blevet 
ordnet i mindelighed. Men nerverne er på højkant, og Kidane og Amadous 
konflikt bliver en del af de selvbestaltede magthaveres shariajustits. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2577416/dansk-generalmajor-faar-noeglestilling-for-fn-i-mali/">Dansk generalmajor får 
nøglestilling for FN i Mali</a></p><p class=" bl-elem">
’Timbuktu’ udvikler sig tragisk, men med musikalitet i hver eneste filmiske 
fiber påberåber Sissako sig en tro på, at mennesket skal være Guds 
musikinstrument og ikke hans Kalasjnikov. 
</p>	
</div>

</div></body></html>
