---
layout:     post
title: 	    "Arbejdsgivere: Danskere overdriver stress på arbejdet"
post_author:	    
post_date:	    Mon, 20 Apr 2015 18:42:46 +0200
post_site:	    politiken.dk 
post_link:	    http://politiken.dk/oekonomi/ECE2635591/arbejdsgivere-danskere-overdriver-stress-paa-arbejdet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danskerne er mere stressede end nogensinde, lyder det ofte i debatten om 
arbejdsmiljø. De seneste ti år er antallet af anmeldelser om stress, 
depression og andre psykiske erhvervssygdomme da også steget med ikke mindre 
end 170 procent. 
</p><p>
Men danskernes psykiske arbejdsmiljø har det fint. Så klar lyder udmeldingen 
fra Dansk Arbejdsgiverforening (DA). 
</p><p>
»På nogle områder er der problemer, men jeg mener ikke, at der generelt er et 
problem med dårligt psykisk arbejdsmiljø«, siger direktør Pernille Knudsen, 
DA. 
</p><div class="art-quote article-box">
<p class="quote"/>
<blockquote>
<p class="quote-txt">
Èt forhold går igen på alle arbejdspladser: Misforholdet mellem arbejdskrav og 
personaleressourcer bliver større og større.
</p>
<p class="sender">
Johnny Schultz, psykolog 
</p>
</blockquote>
</div><p/><h3>
Under 6 procent anerkendes 
</h3><p>
Politiken kunne fredag fortælle, at Arbejdstilsynet i 2014 var på 30.000 besøg 
på danske arbejdspladser for at undersøge deres psykiske arbejdsmiljø. Men 
tilsynet løftede kun pegefingeren eller gav påbud i 3 procent af besøgene. 
</p><p>
Ifølge eksperter og fagfolk er det alt for få i en tid, hvor danskerne 
arbejder hårdere end nogensinde, og flere og flere går ned med stress eller 
andre psykiske erhvervssygdomme. 
</p><p><b class="ext-link">KRITIK</b><a class="embeddedlink" href="http://politiken.dk/oekonomi/arbejdsmarked/ECE2631566/kritik-arbejdstilsynet-fanger-ikke-sygelig-stress-paa-jobbet/">Arbejdstilsynet fanger ikke sygelig stress 
på jobbet</a></p><p>
Men den analyse er DA ikke enig i. For det meget lave antal påbud er ikke 
udtryk for, at Arbejdstilsynet ikke gør deres arbejde ordentligt, men 
derimod at problemet slet ikke er så stort, som det bliver pustet op til. 
</p><p>
Og selv om antallet af anmeldelser til Arbejdsskadestyrelsen om psykiske 
erhvervssygdomme er stigende, er det stadig kun et fåtal af dem, der 
anerkendes, understreger Pernille Knudsen. 
</p><p>
»Der er ikke nogen af vores tal eller tallene fra Arbejdstilsynet og 
Arbejdsskadestyrelsen, der viser, at der er store problemer med 
arbejdsrelateret stress. Men jeg er med på, at fagbevægelsen påstår, at der 
er problemer«. 
</p><p>
I 2014 blev der anmeldt 5.500 sager om psykiske erhvervssygdomme, men kun 300 
– eller under 6 procent af dem – blev anerkendt. Antallet af anerkendelser 
kan dog nå at stige, fordi sager om psykisk arbejdsmiljø kan tage lang tid 
at afgøre. 
</p><h3>
LO: DA taler mod bedre vidende 
</h3><p>
Men tallene er ikke retvisende, mener fagbevægelsen, og derfor undrer man sig 
over DA’s udmelding. 
</p><p>
»DA taler mod bedre vidende«, siger næstformand i LO Lizette Risgaard: 
</p><p>
»De ved godt, at en af årsagerne til, at der er så få, der får anerkendt 
psykiske erhvervssygdomme, handler om kriterierne. For at få anerkendt en 
psykisk erhvervssygdom eller en psykisk arbejdsskade, skal det være en varig 
skade, og det er altså langtfra i alle anmeldelser, at det er tilfældet. Så 
det handler om kriterierne – ikke om omfanget«. Hun tilføjer: 
</p><p>
»Og desværre er omfanget jo stigende. Både antallet af anmeldelser og antallet 
af anerkendte sager«. 
</p><p><b class="ext-link">BELØN DE GODE</b><a class="embeddedlink" href="http://politiken.dk/oekonomi/arbejdsmarked/ECE2633115/lo-og-ftf-firmaer-skal-beloennes-for-godt-arbejdsmiljoe/">LO og FTF: Firmaer skal 
belønnes for godt arbejdsmiljø</a></p><p>
Arbejdspsykolog Johnny Schultz mener da også, at DA’s konklusion er for hård. 
Det psykiske arbejdsmiljø har det historisk dårligt, og det er der ifølge 
ham en god grund til. 
</p><p>
»Kulturerne på danske arbejdspladser er forskellige, men ét forhold går igen 
på alle arbejdspladser: Misforholdet mellem arbejdskrav og 
personaleressourcer bliver større og større. Det har konsekvenser for det 
psykiske arbejdsmiljø, og det stiller endnu større krav om effektiv ledelse, 
der ved noget om stress og psykisk arbejdsmiljø«, siger Johnny Schultz. 
</p><p>
Han har forsket i, hvad der styrker virksomheders arbejdsmiljø og har i 25 år 
været indehaver af virksomheden Stress Management, der afholder kurser for 
private og offentlige virksomheder i, hvordan medarbejdere og ledelse bedst 
håndterer stress. Spørger man ham, skal sandheden om danskernes stressniveau 
findes midt imellem DA og LO’s påstande. 
</p><p>
»Jeg vil sige, at de begge to har ret. DA, vil jeg mene, minimerer problemet, 
og der kan måske også være en tilbøjelighed til, at LO maksimerer det. Men 
under alle omstændigheder har LO ret i, at problemet skal tages alvorligt«. 
</p><h3>
Flere sager bør anerkendes 
</h3><p>
Johnny Schultz tilføjer, at anerkendelsestallet for psykiske erhvervssygdomme 
burde være væsentligt højere, end det er i dag, og det er advokat Søren Kjær 
Jensen enig i. Han har gennem mere end 25 år beskæftiget sig med 
erstatningsret og fører sager om både fysiske og psykiske arbejdslidelser. 
</p><div class="art-fakta article-box">
<h4 class="">
Stress</h4>
<h5>
Det skal din chef holde øje med</h5>
<div class="fakta-body" data-buildingblock="embedded_factboxlink">
<p><b>Mange chefer</b> har svært ved at spotte, når deres medarbejdere viser tegn 
på stress. Her er nogle af de faresignaler, man kan holde øje med:
</p><ul><li class=" bl-elem">Irritabel eller aggressiv</li></ul><ul><li class=" bl-elem">Går let i forsvarsposition</li></ul><ul><li class=" bl-elem">Opgivende holdning til arbejdet</li></ul><ul><li class=" bl-elem">Klager over mangel på overskud til familie og privatliv</li></ul><p class=" bl-elem"><b>Kilde: Stress Management</b></p>
</div>
</div><p/><p>
»Der har altid været færre anerkendelser i sager om psykiske erhvervssygdomme. 
Det skyldes ikke mindst, at sygdomme opstår over tid, og at psykiske 
sygdomme kan skyldes mange forhold. Det går i den type sager udover den 
syge, hvis det er mere sandsynligt, at sygdommen skyldes andet end 
arbejdsbelastninger«. 
</p><p><b class="ext-link">FAKTA</b><a class="embeddedlink" href="http://politiken.dk/oekonomi/arbejdsmarked/ECE2630690/daarlig-hukommelse-og-soevnproblemer-er-tegn-paa-stress/">Dårlig hukommelse og søvnproblemer er tegn 
på stress</a></p><p>
I DA anerkender man, at det er svært at definere, hvor en psykisk lidelse 
strammer fra. Men, tilføjer Pernille Knudsen: 
</p><p>
»Jeg går ud fra, at de folk, der vurderer sagerne i Arbejdsskadestyrelsen, kan 
dokumentere, om sygdommen stammer fra arbejdet. Og vi er faktisk det land i 
Europa, der anerkender allerflest sager om psykiske erhvervssygdomme«. Hun 
tilføjer: 
</p><p class=" bl-elem">
»At blive ramt af en psykisk arbejdsskade er ikke nødvendigvis så ødelæggende. 
Hvis du mister din arm, har du nedsat arbejdsevne resten af livet, hvorimod 
stress ikke nødvendigvis er varigt. Mens det står på, er det jo meget 
ødelæggende, men det ændrer sig for de fleste«. 
</p>	
</div>

</div></body></html>
