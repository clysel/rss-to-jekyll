---
layout:     post
title: 	    "Analyse: Skal pensionskasser redde kloden?"
post_author:	    
post_date:	    Sat, 18 Apr 2015 08:51:03 +0200
post_site:	    politiken.dk 
post_link:	    http://politiken.dk/oekonomi/dkoekonomi/ECE2631519/analyse-skal-pensionskasser-redde-kloden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er mange måder at være aktivist på.
</p><p>
Mandag kravlede 21 aktivister fra Greenpeace over hegnet til den boreplads i 
Vendsyssel, hvor det franske oliefirma Total forbereder den første boring 
efter skifergas på land i Danmark. Nogle af dem lænkede sig fast til 
boretårnet og kravlede først ned 20 timer senere, da de blev for sultne.
</p><p>
Det er den slags, der straks skaffer omtale på TV 2 News og på de evigt sultne 
netaviser.
</p><p>
Men ugens vigtigste aktivisme foregår langt væk fra boretårnet i Vendsyssel – 
og helt uden lænker. 
</p><p>
Den foregår ved noget så gabende kedsommeligt som generalforsamlingerne i en 
stribe pensionskasser lige fra jordbrugsakademikerne over psykologerne og 
arkitekterne til civilingeniørerne. 
</p><p>
Aktivisterne har samlet sig i foreningen Ansvarlig Fremtid og stiller ved hver 
enkelt generalforsamling forslag om, at pensionskasserne skal droppe 
investeringer i kul senest i 2018. Og at de samtidig skal indgå i dialog med 
olie- og gasselskaber for at presse dem til at opgive risikable og 
forurenende udvinding af olie og gas fra tjæresand eller i Arktis.
</p><h3>
Pensionskassernes rolle
</h3><p>
Det rejser et interessant – og ikke helt enkelt – spørgsmål: Skal 
pensionskasser redde kloden, eller skal de sørge for, at pensionisterne har 
noget at leve af, når deres arbejdsliv er slut?
</p><div class="art-quote article-box">
<p class="quote"/>
<blockquote>
<p class="quote-txt">
Er de sorte energiselskaber inde i en uafvendelig dødsspiral?
</p>
</blockquote>
</div><p>
Hos Ansvarlig Fremtid hænger de to ting sammen: Kulkraft er en såkaldt 
solnedgangsindustri, og derfor er det risikabelt at placere pensionsmidlerne 
i selskaber, der er dybt sværtet ind i kul.</p><p>
Meget tyder på, de har ret: de sidste fem år er værdien af amerikanske 
kulaktier faldet med 76 procent – samtidig med, at det generelle aktieindeks 
er strøget i vejret. 
</p><p>
Men så sent som sidste år fremsatte Ansvarlig Fremtid et mere vidtgående 
forslag om, at pensionskasserne skulle droppe alle investeringer i olie, kul 
og gas. På foreningens hjemmeside, står det da også klart, at formålet i 
lige så høj grad er etisk som økonomisk: 
</p><p>
Foreningen vil med egne ord »bekæmpe klimakrisen, og kul-, gas- og 
olieselskabernes <i>gamble</i> med Jordens fremtid«.
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/ledere/ECE2612713/vores-pensionkasser-skal-ikke-holde-en-sort-kulindustri-i-live/">Vores pensionkasser skal ikke 
holde en sort kulindustri i live</a></p><p>
Den bevægelse er global. I denne uge har studerende, ansatte og kandidater fra 
det amerikanske eliteuniversitet Harvard bebudet demonstrationer under 
overskriften ’Harvard Heat Week’. 
</p><p>
Ligesom mange andre amerikanske universiteter råder Harvard over en enorm 
formue (ca. 250 mia. kr.), og aktivisterne kræver, at universitetets fond 
skal droppe sine investeringer i olie-, kul- og gasindustrien.
</p><h3>
Sorte energiselskaber
</h3><p>
Men analysen siger også, at fonde med fossile selskaber i deres portefølje 
klarede sig markant bedre, inden finanskrisen ramte i 2007.
</p><p>
Det rejser spørgsmålet: Er de sorte energiselskaber inde i en uafvendelig 
dødsspiral, eller er de lave oliepriser blot et forbigående fænomen?
</p><p>
Hvis det sidste er tilfældet, vil det være meget uklogt for en pensionskasse 
at afskære sig fra at investere i dem i al fremtid. I hvert fald hvis 
formuen forvaltes ud fra økonomiske – og ikke etiske – hensyn.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/2050/klima/ECE2606485/pensionsselskab-sortlister-31-kulselskaber/">Pensionsselskab sortlister 31 
kulselskaber </a></p><p>
Når værdien af de store olieselskaber ikke er styrtdykket, skyldes det helt 
enkelt, at markedet ikke for alvor tror på, at politikerne er parat til at 
handle for at holde de globale temperaturstigninger under 2 grader. 
</p><p>
Det er der heller intet, der tyder på – ikke engang i Danmark, hvor Mærsk og 
andre olieselskaber sammen med regeringen for nylig afsatte 1 mia. kr. til 
at finde mere olie og gas. 
</p><p class=" bl-elem">
På den måde har aktivisterne ved boretårnet i Vendsyssel og dem fra Ansvarlig 
Fremtid noget til fælles: Begge grupper beder erhvervslivet og 
pensionskasserne føre en mere ansvarlig klimapolitik end de folkevalgte 
politikere.
</p>	
</div>

</div></body></html>
