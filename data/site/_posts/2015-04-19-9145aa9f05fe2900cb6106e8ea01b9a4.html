---
layout:     post
title: 	    "Da en ung dansk andenviolinist blev overmandet af en gammel israelsk konge"
post_author:	    
post_date:	    Sun, 19 Apr 2015 10:55:36 +0200
post_site:	    politiken.dk 
post_link:	    http://politiken.dk/kultur/ECE2632431/da-en-ung-dansk-andenviolinist-blev-overmandet-af-en-gammel-israelsk-konge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Carl Nielsen var stadig menig violinist i Det Kongelige Kapel, da han fik 
idéen til sin første opera. Ægteskabet med billedhuggeren Anne Marie 
Carl-Nielsen, der senere skulle komme under alvorligt pres på grund af Carl 
Nielsens utroskab, var stadig godt, og der findes masser af breve, skrevet 
når de var adskilt på grund af deres arbejde. I et af dem skriver Anne Marie 
opmuntrende og drillende til Carl, at operaen, han bakser med, nok skal 
blive, hvad hun, billedhuggeren, kalder for et monumentalt arbejde: »For 
opfattelse af en Caracter har du Din Slubbert«.
</p><p>
Dagbladet Politiken var også på Carl Nielsens tid en levende avis og optaget 
af, hvad Danmarks nye komponist gik og lavede. I et interview forklarer Carl 
Nielsen om, hvorfor han gik i gang med en bibelsk opera, som han til at 
begynde med overvejede at kalde 'Profeten': 
</p><p>
»Det store mærkelige Stof betog mig og forfulgte mig, saa jeg i lange Tider 
slet ikke kunne frigøre mig for det, hvor jeg saa var – ogsaa naar jeg sad 
derinde i Kapellet og syslede paa Andenviolinen til Balletter og 
Vaudeviller«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2590619/forfattere-giver-carl-nielsens-liv-og-musik-levende-ord-med-paa-vejen/">Forfattere giver Carl Nielsens 
liv og musik levende ord med på vejen</a></p><p>
Det var kong Sauls skæbne, der havde fanget den 34-årige Carl Nielsen. 
Historien om herskeren, der føler sig truet, og som rammes af en tvivl, der 
ender med at ødelægge ham. 
</p><div class="art-fakta article-box">
<h4 class="">
Blå bog </h4>
<h5>
Carl Nielsen</h5>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/_____Intet_navn_____929066w.jpg" alt="" border="0"/></span></p><p><b>Dansk komponist </b>(1865-1931), der som <b>søn af en spillemand</b> 
på Fyn kom til København og blev uddannet ved Det Kongelige Danske 
Musikkonservatorium. 
</p><p>
Parallelt med arbejdet som violinist i Det Kongelige Kapel brød Carl Nielsen 
igennem som komponist. 
</p><p class=" bl-elem">
Han <b>skrev bl.a. seks symfonier</b>, en fløjtekoncert, en klarinetkoncert og 
en violinkoncert foruden to operaer og folkelige sange.
</p>
</div>
</div><p>
Saul skaber spænding. Selv det store forspil til den anden af operaens fire 
akter, som er det stykke, der oftest er blevet brugt som koncertmusik uden 
for operakonteksten, er fyldt med skærende disharmonier. "Kong 
Sauls hof stråler, men det gør ondt i øjnene", som Carl 
Nielsen-biografen Steen Chr. Steensen har formuleret det.</p><p>
Over for den mørke magtmand står David med sin harpe som lyrisk-musikalsk 
modvægt. Med en kærlighedshistorie mellem David og Sauls datter, Mikael, 
personligt drama og endda en scene, hvor kongen ligesom i 'Macbeth' hos 
Shakespeare konsulterer en spåkone og får manet en afdød frem, var her stof 
til en hel aften i operaen, har Carl Nielsen sikkert tænkt. 
</p><h3>
Modtaget med kølighed 
</h3><p>
Nielsen knoklede på, og i november 1902 kunne han dirigere uropførelsen af sin 
første opera på Det Kongelige Teater. Men hverken kritikerne eller publikum 
følte sig rigtig forløst. 
</p><p>
Operaen havde ikke italienske melodier og heller ikke Wagners senromantiske 
patos og væv af ledemotiver. Musikerne i Det Kongelige Kapel, der ellers var 
komponistens kollegaer, fandt musikken for svær og for krads. 
Premiereaftenen var præget af en vis kølighed i modtagelsen, og 'Saul og 
David' fik i første omgang kun ni opførelser, hvilket for godt hundrede år 
siden ikke var meget for en ny opera. 
</p><p><b class="ext-link">'SAUL OG DAVID ANNO 1902':</b><a class=" bl-elem" href="http://multimedia.pol.dk/archive/00929/Saul_og_David_29_11_929068a.pdf">Læs 
anmeldelsen fra 1902</a></p><p>
Siden er den blevet opført flere gange, ikke mindst i Danmark, men i det hele 
taget inden for Skandinaviens grænser. Svenskerne gav den flere chancer. 
Først i Göteborg i 1928 med Kirsten Flagstad som Mikael, senere i Stockholm 
i 1931 med Jussi Björling som Jonathan. Men 'Saul og David' er aldrig blevet 
krammet af publikum på linje med Carl Nielsens Holbergkomedie 'Maskarade', 
der blev den muntre opfølger med sprælsk 'Hanedans' og gamle Jeronimus' 
basudladninger om, at "fordum var der fred på gaden". 
</p><h3>
Magtfuldt som et spyd 
</h3><p>
Man må i den forbindelse huske på, at premierepublikummet i Det Kongelige 
Teater den grå novemberdag i 1902 ikke kendte hverken 'Maskarade', 
'Espansiva' eller 'Fynsk Foraar'. Værker, der i årene efter var med til at 
gøre Carl Nielsen til Danmarks mest hyldede komponist. Nielsen var endnu et 
ungt og ret ubeskrevet blad, og med 'Saul og David' tillod han sig at give 
et bud på en helaftensopera, der ikke lignede noget, publikum var vant til. 
</p><p>
Flere har ment, han leverede et oratorium med store korsteder snarere end et 
stykke rigtig musikdramatik. Men meget afhænger af iscenesættelsen, når 
'Saul og David' skal forløses – og så ikke mindst af, at der findes en 
ordentlig heltebaryton til kong Sauls store parti. Han skal være i stand 
til, magtfuldt som var de hans spyd, at slynge sine kradse udsagn mod den 
lyrisk drømmende David. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2390479/biografi-traekker-hustruen-ud-af-carl-nielsens-skygge/">Biografi trækker hustruen ud 
af Carl Nielsens skygge</a></p><p>
Der er sart kærlighedspoesi i operaen, når David for eksempel synger duet med 
Mikael. Så må dramaet vente så længe, mens vi genkender noget meget 
nielsensk i musikken. For det ligger afgjort til komponisten at tænke i 
melodier. Han får bare ikke brugt dem til at fastholde dramaet, sådan som 
Verdi ville have gjort, og når Carl Nielsen supplerer den velkendte 
dur-mol-verden med en gammeldags, kirketonal farvepalet, som det senere blev 
hans varemærke at gøre det, tror man næsten, som komponistkollegaen Knudåge 
Riisager formulerede det, at man er landet foran maleren Joakim Skovgaards 
fromme udsmykninger i Viborg Domkirke. 
</p><h3>
Måske et vendepunkt 
</h3><p>
Heldigvis vendte stemningen blandt sangerne og musikerne forud for premieren, 
hvor Nielsen under indstuderingsforløbet ikke dirigerede, men endnu spillede 
med i orkestergraven. Det endte med opbakning fra kollegaerne til den unge 
komponist. Men med en på en gang ny og gammeldags-lydende opera hjalp det 
som sagt ikke for alvor i forbindelse med uropførelsen. 
</p><p>
I dag kan vi høre 'Saul og David' med ører, der både kender resten af Carl 
Nielsens musikalske produktion, og som er vant til de andre antiromantiske 
og anti-wagnerske udviklinger, det 20. århundrede bragte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2508737/kolossalt-portraet-af-danmarks-mest-beroemte-komponist-er-knusende-aerligt/">Kolossalt portræt af Danmarks 
mest berømte komponist er knusende ærligt</a></p><p class=" bl-elem">
At Det Kongelige Teater i år, hvor verden fejrer 150-året for Carl Nielsens 
fødsel 9. juni 1865, satser og sætter en ny opsætning af Carl Nielsens 
karske bibeldrama på plakaten side om side med hans muntre 'Maskarade' 
virker derfor ikke bare oplagt, men nærmest som en pligtopgave, der 
forhåbentlig løses til mere end bare tilfredsstillende karakter. Måske 
bliver det endda et afgørende vendepunkt for den lidt oversete af Carl 
Nielsens to operaer. 
</p>	
</div>

</div></body></html>
