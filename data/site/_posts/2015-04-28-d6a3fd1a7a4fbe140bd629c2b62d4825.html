---
layout:     post
title: 	    "Liverpool skuffer igen i CL-jagt: Taber i Hull"
post_author:	    
post_date:	    Tue, 28 Apr 2015 23:15:25 +0200
post_site:	    politiken.dk 
post_link:	    http://politiken.dk/sport/fodbold/ECE2647328/liverpool-skuffer-igen-i-cl-jagt-taber-i-hull/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Liverpool må formentlig spejde langt efter Champions League i næste sæson.
</p><p>
Hvis det spinkle håb skulle holdes i live, så ville tre point ude mod Hull 
være nødvendige, men sådan gik det langt fra. Liverpool tabte 0-1 til det 
oplagte hjemmehold tirsdag aften.
</p><p>
Dermed kunne Liverpool ikke rette op på weekendens skuffende 0-0-resultat fra 
udekampen mod West Bromwich Albion, og med fire kampe tilbage er der syv 
point op til Manchester United på fjerdepladsen.
</p><p>
Det var forsvarsspilleren Michael Dawson, der lavede kampens eneste mål, men 
det var den tidligere FCK-angriber Dame N'Doye, som stod for kampens mest 
besynderlige detalje.
</p><p>
Da spillerne skulle ud til anden halvleg, havde N'Doye nemlig taget en forkert 
trøje på, så det til forveksling lignede, at Abel Hernandez var kommet på 
banen. Kampens dommer fik dog rettet op på fejlen.
</p><h3>
Forsøgte med langskud
</h3><p>
De øvrige Hull-spillere var mindre forvirrede end deres senegalesiske 
holdkammerat, og Hull fightede forbilledligt kampen igennem og fik ødelagt 
Liverpools pasningsspil.
</p><p>
Derfor forsøgte Liverpool sig blandt andet med langskud, men heller ikke det 
var nok til at få udlignet føringsmålet fra første halvleg.
</p><p>
Manager Brendan Rodgers sendte også Rickie Lambert på banen i håb om at 
angriberens højde og drøjde ville give Liverpool en anden dimension end 
klubbens mange små og hurtige spillere.
</p><p class=" bl-elem">
Indskiftningen fik dog ingen større betydning. Hull kæmpede sejren hjem og får 
dermed tre meget vigtige point i bundstriden, hvor klubben øger afstanden 
til nedrykningsstregen til fire point.
</p>	
</div>

</div></body></html>
