---
layout:     post
title: 	    "To veteraner står på spring til at omstyrte hierarkiet"
post_author:	    
post_date:	    Mon, 13 Apr 2015 08:46:12 +0200
post_site:	    politiken.dk 
post_link:	    http://politiken.dk/sport/cykling/ECE2625575/to-veteraner-staar-paa-spring-til-at-omstyrte-hierarkiet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med John Degenkolbs (Giant-Alpecin) imponerende styrkedemonstration i 
Paris-Roubaix er den første del af forårets mest prestigemættede 
begivenheder på den internationale cykelscene tilendebragt. 
</p><p>
Anført af den 27-årige tyske sejrherre i både Milano-Sanremo og den franske 
brostensklassiker samt den norske Flandern Rundt-triumfator Alexander 
Kristoff (Katuisha) træder en lang række af de skikkelser, der har domineret 
begivenhederne hidti, nu et skridt tilbage for at lade op til senere 
udfordringer. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2625118/tysker-sprinter-sig-til-sejr-i-paris-roubaix/">Tysker sprinter sig til sejr i 
Paris-Roubaix</a></p><p>
Når WorldTour-serien fortsætter på søndag med Amstel Gold Race, vil det derfor 
i vid udstrækning i forhold til sæsonens hidtidige betydende endags 
styrkeprøve være nye ansigter, der optræder i favoritkredsen. 
</p><p>
Men i det overordnede billede er der i allerhøjeste grad tale om gammelkendte 
persopnligheder, som må forventes at overtage hovedrollerne. 
</p><h3>
To spaniere er klar til de kommende klassikere 
</h3><p>
Det gælder i første række de to spanske veteraner 34-årige Alejandro Valverde 
(Movistar), nr. 1 i WorldTour-ranglisten i 2014, og den et år ældre Joaquim 
Rodriguez (Katusha), der indtog den tilsvarende position i både 2012 og 
2013. 
</p><p>
Begge har på det seneste vist glimrende form, og de har ligeledes klart 
tilkendegivet, at den forestående hollandske styrkeprøve samt de to i 
Belgien den efterfølgende uge, Flèche Wallonne og Liège-Bastogne-Liège, 
indgår som et særdeles væsentligt led i deres satsning i denne periode. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2625289/reportage-fra-helvede-i-nord-tysk-vovemod-beloennet-med-klassikertriumf/">Reportage fra 'Helvede i 
Nord': Tysk vovemod belønnet med klassikertriumf</a></p><p>
Indtil videre er Rodriguez og Valverde imidlertid »kun« henholdsvis nr. 12 og 
17 på WorldTour-ranglisten, men de tre nævnte arrangementer kan meget vel 
tænkes at ændre markant på den status, der tegner sig efter Paris-Roubaix. 
</p><h3>
Richie Porte stadig nr. 1 på rangliste 
</h3><p>
Kappestriden i det nordlige Frankrig var den 10. af de i alt 27, som indgår i 
den gennemgående sæsonkonkurrence, og top-10 ser nu således ud: 
</p><p>
1. Richie Porte (Team Sky) 303 point, 2. Kristoff 237, 3. Degenkolb 232, 4. 
Geraint Thomas (Team Sky) 184, 5. Nairo Quintana (Movistar) 168, 6. Zdenek 
Stybar (Etixx-Quick Step) 152, 7. Greg Van Avermaet (BMC) 148, 8. Niki 
Terpstra (Etixx-Quick Step) 140, 9. Domenico Pozzovivo (ASg2r-La Mondiale) 
136, 10. Peter Sagan (Tinkoff-Saxo) 136. 
</p><p><b class="ext-link">Læs også </b><a class="embeddedlink" href="http://politiken.dk/sport/cykling/ECE2625310/slemt-styrt-paa-ny-uheldig-dag-for-tinkoff-saxo-der-frygter-brud-hos-breschel/">Slemt styrt på ny uheldig dag 
for Tinkoff-Saxo, der frygter brud hos Breschel</a></p><p>
Af disse kan kun Van Avermaet og muligvis Sagan tænkes at hente point i Amstel 
Gold Race, og for den angrebsivrige belgiers vedkommende gælder det, at han 
må regne med, at landsmanden Philippe Gilbert, der sejrede i Holland både 
sidste år og i 2010 og 2011, vil lægge beslag på en anselig part af 
kaptajnsværdigheden på det amerikanske BMC-mandskab. 
</p><h3>
Har markeret sig stærkt i to store etapeløb 
</h3><p>
Med henholdsvis 120 og 78 point har Rodriguez og Valverde derfor gode 
muligheder for at avancere i hierarkiet, hvis de formår at holde det høje 
niveau, de på det seneste har stillet til skue. 
</p><p>
Rodriguez fejrede således i sidste uge et bragende comeback efter en kort 
sygdomsnedtur, da han sejrede sammenlagt og på to etaper i Baskerlandet 
Rundt, mens Valverde brillerede i det foregående store spanske etapeløb 
Volta a Catalunya. 
</p><p>
Her blev spanieren ganske vist overtrumfet af Richie Porte med fire sekunder i 
det samlede klassement, men han vandt tre etaper undervejs, og ville nok 
også være sluttet på podiets øverste trin, hvis han ikke havde været udsat 
for maskinskade på en af etaperne. 
</p><h3>
Også omfattende dank udskiftning 
</h3><p>
Også blandt de danske ryttere sker der en gennemgribende udskiftning, og det 
skal således blive interessant at følge både den rutinerede aktør i denne 
sammenhæng Jakob Fuglsang (Astana) og den danske mester Michael Valgren, som 
er en del af den ny garde hos Tinkoff-Saxo. 
</p><p>
30-årige Fuglsang er – næsten vanen tro – den bedst placerede dansker på 
WorldTour-ranglisten som nr. 46 med 32 point hentet i Paris-Nice, hvor han 
sluttede på en samlet syvendeplads. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2624681/6071040-brosten-truer-aktoererne-i-dagens-paris-roubaix/">6.071.040 brosten truer 
aktørerne i dagens Paris-Roubaix</a></p><p>
Siden har Fuglsang først og fremmest koncentreret sig om træning bl.a. andet 
på Tenerife sammen med Astana-kaptajnen og Tour de France-kongen Vincenzo 
Nibali, der ligeledes er meldt til start i Amstel Gold Race. 
</p><h3>
Cult Energy er klar til WorldTour-debut 
</h3><p>
De to andre danskere, der er registreret på WorldTour-ranglisten, Matti 
Breschel (Tinkoff-Saxo), nr. 51 med 22 point, og debutanten Magnus Cort 
(Orica-GreenEdge), 87 med et enkelt point, er ikke akutelle i de kommende 
klassikere. 
</p><p><b class="ext-link">TV</b><a class="embeddedlink" href="http://politiken.dk/tv/ECE2625285/se-jernbanebom-skabe-kaos-inden-degenkolb-afgoer-paris-roubaix/">Se jernbanebom skabe kaos, inden Degenkolb 
afgør Paris-Roubaix</a></p><p>
Det er til gengæld i Amstel Gold Race 2. divisionsholdet Cuilt Energy, der her 
får sin WorldTour-debut og præsenteret Rasmus Guldhammer som et spændende 
dansk islæt. 
</p><p class=" bl-elem">
Skulle det lykkes sportschef Michael Skeldes tropper at hente en topplacering, 
indebærer det dog ikke, at Cult Energy vil optræde på WorldTour-ranglisten, 
idet den er forbeholdt ryttere fra de 17 mandskaber med WorldTeam-licens. 
</p>	
</div>

</div></body></html>
