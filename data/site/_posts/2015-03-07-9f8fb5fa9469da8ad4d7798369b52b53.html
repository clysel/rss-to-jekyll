---
layout:     post
title: 	    "Pokalhelte kørt over i Farum"
post_author:	    
post_date:	    Sat, 07 Mar 2015 18:51:42 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2577790/pokalhelte-koert-over-i-farum/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Tre kampe skulle FC Nordsjællands superligamandskab spille, før de første 
scoringer og den første sejr i 2015 kom i hus. 
</p><p>
I Farum, hvor de formstærke sønderjyske pokalhelte var på besøg, vandt 
hjemmeholdet lørdag aften 4-0, hvilket var lig med gæsternes første nederlag 
siden novembernedturen mod Brøndby, som de med den dramatiske 4-2-sejr jo 
fik revanche mod i pokalturneringen i onsdags. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2573901/broendby-er-faerdig-efter-pokaldrama-med-tre-roede-kort/">Brøndby er færdig efter 
pokaldrama med tre røde kort</a></p><p>
FCN's svenske kantspiller David Moberg Karlsson, der har en fortid i engelske 
Sunderland, sprudlede i kampen, og det var ikke overraskende svenskeren, som 
var manden bag værternes 1-0-mål.
</p><p>
Efter fint og hurtigt kombinationsspil fik David Moberg Karlsson bolden ude på 
højrekanten, og efter nogle driblinger sendte svenskeren bolden ind til 
hollænderen Joshua John, som let scorede efter et kvarters spil.
</p><h3>
Karlsson med i det hele
</h3><p>
David Moberg Karlsson burde også have haft en assist efter en halv times spil, 
men en anden hollænder hos FCN Hans Mulder skuffede fælt og sendte sin 
afslutning over mål. Inden skuddet havde David Moberg Karlsson igen vist sig 
fornemt frem på kanten.
</p><p>
Joshua John havde til gengæld ikke problemer med sine afslutninger mod 
Sønderjyske, og med små 20 minutter tilbage af opgøret scorede den 
hollandske kantspiller til 2-0.
</p><p>
Sønderjyske virkede knækket, og David Moberg Karlsson fik fortjent rundet en 
flot indsats af, da han med 10 minutter igen nettede til 3-0 efter en flot 
dribletur. Sønderjyske-forsvaret fik aldrig styr på ham i kampen.
</p><p class=" bl-elem">
Indskiftede Oliver Thychosen udnyttede Sønderjyskes skrøbelighed i forsvaret 
og gjorde det til 4-0.
</p>	
</div>
</div></body></html>
