---
layout:     post
title: 	    "Indiske landmænd begår selvmord i desperation"
post_author:	    
post_date:	    Wed, 22 Apr 2015 19:36:13 +0200
post_site:	    politiken.dk 
post_link:	    http://politiken.dk/udland/ECE2638848/indiske-landmaend-begaar-selvmord-i-desperation/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En indisk landmand hængte sig selv foran en stor menneskemængde, der var 
samlet for at høre en tale af den ledende minister i Delhi, Arvind Kejriwal.
</p><p>
Øjenvidner siger til BBC, at landmanden vakte opsigt, da han klatrede op i 
toppen af et træ og bandt et tørklæde om sin hals. Flere opsynsmænd forsøgte 
at gribe ind, men landmanden, Gajendra Singh, var for højt oppe til, at 
nogen kunne hindre ham i hans forehavende.
</p><p>
I et selvmordsbrev på hindu havde Singh skrevet, at han havde tre børn, men 
var blevet drevet fra hus og hjem, da dårligt vejr ødelagde hans afgrøder. 
Hans død var også en protest mod en omstridt landreform.
</p><p>
Siden 1995 har over 300.000 indiske landmænd begået selvmord på grund af gæld 
og ødelagt høst, og selvmordene gør indtryk på indiske politikere. Flere 
toppolitikere, Indiens indenrigsminister, landets politichef og ledere fra 
Kongressen har besøgt hospitalet, hvor den døde landmand blev bragt hen 
efter sin opsigtvækkende død.
</p><p>
Den nye lov om jordreformer fra premierminister Narendra Modis regering skal 
øge den økonomiske vækst, men mange landmænd frygter, at den vil forværre 
deres situation.
</p><h3>
Er chokeret over selvmordet
</h3><p>
Modi siger ifølge BBC, at han er chokeret over Singhs selvmord.
</p><p>
»Den hårdtarbejdende landmand må på ingen måde føle, at han er alene. Vi står 
alle sammen om at skabe gode vilkår for Indiens landbrug«, siger 
premierministeren i en kommentar på sin Twitterprofil.
</p><p>
Skybrud og haglstorme i mange dele af Indien i de seneste uger har ødelagt 
mange landmænds afgrøder og øget presset på de forarmede landmænd.
</p><p>
Omkring 60 procent af befolkningen i Indien er direkte eller indirekte 
afhængig af landbruget. I en lang årrække har det været et politisk tema, 
hvordan regering og myndigheder skal gribe ind for de mange selvmord blandt 
landets landmænd.
</p><p class=" bl-elem">
Flere gange har uddeling af kontantbeløb til hårdt ramte familier på landet, 
projekter med gældslettelser og kunstvanding været knyttet til programmer 
vendt mod selvmord.
</p>	
</div>

</div></body></html>
