---
layout:     post
title: 	    "Landsretten frifinder far for mishandling af lille søn"
post_author:	    
post_date:	    Mon, 11 May 2015 20:21:14 +0200
post_site:	    politiken.dk 
post_link:	    http://politiken.dk/indland/ECE2665517/landsretten-frifinder-far-for-mishandling-af-lille-soen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En nu 38-årig far blev sidste år idømt halvandet års fængsel for talrige 
overgreb med karakter af mishandling mod sin søn, fra han var tre år.
</p><p>
Men sagen blev anket til landsretten, der har afsagt en dom, som lyder noget 
anderledes end den fra byretten i Næstved sidste år.
</p><p>
I Østre Landsret er straffen blevet nedsat til otte måneders fængsel. Og da 
den 38-årige allerede har siddet varetægtsfængslet i 10 måneder, løslades 
han nu.
</p><p>
Han er dømt for at have udøvet vold efter straffelovens paragraf 244 mod sin 
søn, men landsretten mener ikke, at det har karakter af mishandling.
</p><p>
Volden skulle være foregået mellem 2006 og 2014 og bestod af lussinger, slag 
med knytnæve og spark.
</p><p>
I anklageskriftet står det beskrevet, hvordan den nu 38-årige far også tog 
kvælertag på sønnen. I et tilfælde løftede han sønnen op og kastede ham ned 
på gulvet, så drengens hoved ramte væggen.
</p><p>
Manden er også dømt for at have taget fat i drengens hoved og slået det hårdt 
ned i en madkasse.
</p><p>
»Hvis man udøver 244-vold, som er simpel vold, systematisk, kontinuerligt og 
med en indre sammenhæng over en længere periode, bliver det løftet op til 
245-vold og bliver kategoriseret som mishandlingû, siger den dømtes 
forsvarer, Karoline Normann, til Ritzau.
</p><p>
»Han har udøvet vold mod sin søn, men retten mener ikke, at det har sådan en 
karakter, at det er mishandling«, siger hun.
</p><p>
Faren er af landsretten frifundet for at have truet drengen med at slå ham 
ihjel og for at beordre sønnen til at gøre rent i hele huset.
</p><p>
Retten mener heller ikke, at det er bevist, at han har brækket halsen på flere 
killinger foran drengen og hakket dem over med en spade.
</p><p>
Faren var i byretten dømt til at betale erstatning til drengen, men 
landsretten mener ikke, at volden var så grov, at den skal udløse erstatning.
</p><p class=" bl-elem">
Forsvareren vil nu overveje, om hun vil ansøge om at anke dommen til 
Højesteret. Hun mener umiddelbart, at otte måneders fængsel for 244-vold er 
i overkanten.
</p>	
</div>

</div></body></html>
