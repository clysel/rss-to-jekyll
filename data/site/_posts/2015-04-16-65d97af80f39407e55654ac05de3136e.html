---
layout:     post
title: 	    "Politikere til borgmester efter væltet bycykel-projekt: Hvad sagde vi?"
post_author:	    
post_date:	    Thu, 16 Apr 2015 20:08:53 +0200
post_site:	    politiken.dk 
post_link:	    http://politiken.dk/indland/ECE2630331/politikere-til-borgmester-efter-vaeltet-bycykel-projekt-hvad-sagde-vi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Københavnerne kan godt finde ud af at købe deres cykler selv
</p>
<p class="sender">
Lillian Parker Kaule (LA) 
</p>
</blockquote>
</div><p>
»Skandale«, »fadæse«, »som at hælde skattekroner direkte ud i afløbet«. 
</p><p>
Sådan lyder det fra de borgerlige partier på Københavns Rådhus om teknik- og 
miljøborgmester Morten Kabells (EL) prestigeprojekt med nye bycykler, som 
efter alt at dømme ser ud til at være kuldsejlet efter flere års politisk 
tovtrækkeri. 
</p><p><b class="ext-link">LÆS NYHEDEN HER</b><a class="embeddedlink" href="http://politiken.dk/indland/ECE2629473/koebenhavn-dropper-prestigeprojekt-bycyklerne-laegges-i-graven/">København dropper 
prestigeprojekt: Bycyklerne lægges i graven </a></p><p>
»Vi er glade for, at Enhedslisten nu erkender, at det har været en fadæse fra 
starten af. Jeg får næsten lyst til at sige <i>'I told you so'</i> 
('Hvad sagde jeg?' red.)«, siger medlem af Københavns Borgerrepræsentation 
Lillian Parker Kaule (LA), der, sammen med de andre borgerlige partier, har 
kritiseret projektet siden dets spæde start. 
</p><p>
»Men det er trist, at det er alle københavnernes skattekroner, der er brugt på 
det her«, tilføjer hun om de 10 millioner kroner, som Københavns Kommune, 
DSB og Frederiksberg Kommune indtil videre har smidt i projektet. 
</p><p>
Heller ikke hos De Konservative og De Radikale er man overrasket over, at 
kommunens moderne el-bycykler nu ser ud til at ende i skraldespanden og ikke 
på de københavnske gader. 
</p><p>
»Jeg er glad for, at borgmesteren endelig er kommet til fornuft. Men det 
ærgrer mig, at der skal hældes så mange skattekroner i afløbet, før 
fornuften indtræffer«, siger teknik- og miljøordfører Mette Anneli Rasmussen 
(R). 
</p><p>
»Så det er en kedelig sag at få ret i«
</p><h3>
El-cykler i hård modvind 
</h3><p>
Udmeldingerne kommer efter, at Morten Kabell (EL) i går kunne fortælle til 
Politiken, at han nu vil lægge bycykel-projektet helt i graven. 
</p><p>
I april skulle der nemlig være 1.860 nye el-bycykler fra firmaet GoBike på 
gaderne i Københavns og Frederiksberg Kommune. Men indtil videre er det kun 
blevet til 426, efter at den tyske leverandør af cyklerne i efteråret gik i 
betalingsstandsning, og GoBike derfor ikke har kunnet levere de resterende. 
</p><p>
Det fik i går fonden bag det københavnske projekt til at kræve resten af de 
over 1.000 cykler leveret inden for 14 dage, ellers ophæves aftalen, og 
projektet droppes, lød ultimatummet til GoBike. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2630140/konkurstruet-firma-naegter-at-opgive-bycyklerne/">Konkurstruet firma nægter at opgive 
bycyklerne</a></p><p>
»Det er fordi, vi har skudt langt over mål og gjort det til den her innovative 
high tech cykel, at det ender med at gå så galt«, siger Lillian Parker (LA), 
der mener, at man i stedet skulle have kopieret et bycykel-system fra en by, 
der allerede har gode erfaringer med ordningen. 
</p><p>
Det mener også Jacob Næsager (K), som nu vil have by-cyklerne tænkt helt ud af 
det kommunale regi: 
</p><p>
»Det har været et håbløst projekt lige fra start. I Oslo og Hamborg kører det 
i privat regi. Så det bør det også fremover kunne i København«, siger han. 
</p><h3>
Overrasket over bycyklernes skæbne 
</h3><p>
Dem der oprindeligt stemte projektet igennem på Rådhuset, vil dog ikke gå så 
langt som at kalde det en skandale. 
</p><p>
Men det har været nødvendigt at prøve projektet af, mener medlem af Københavns 
Borgerrepræsentation Jacob Hougaard (S). 
</p><p><b class="ext-link">BYCYKLERNES HISTORIE </b><a class="embeddedlink" href="http://politiken.dk/indland/ECE2563271/bycyklernes-historie-det-hele-begyndte-med-en-fuld-mand-der-stjal-en-cykel/">Det hele begyndte med en 
fuld mand, der stjal en cykel...</a></p><p>
Han er overrasket over det seneste døgns udvikling og tror ikke længere på 
projektet: 
</p><h3 class="tvheader">Timelapse: Så lidt bliver bycyklerne brugt</h3>
<div class="tvplayer">
<p class="tvplayer-container" data-tvarticle-id="2546337">

</p>
<p class="art-imgdesc clip-source">
Kilde: politiken.tv / Foto: Lasse Kofod, klip: Mikkel Stoumann Fosgrau
</p>
</div><p>
»GoBike har ikke kunnet leve op til de kontrakter, vi har indgået, og det er 
derfor, vi er endt her. Jeg er enig med borgmesteren i, at hvis GoBike går 
konkurs, så må projektet gravlægges«, siger Jacob Hougaard. </p><p>
Hans partikammerat og gruppeformand Lars Weiss (S) er også overrasket, men vil 
ikke dødsdømme ideen om bycykler på de Københavnske gader helt endnu: 
</p><p>
»Det må være op til en kommende forligskreds at afgøre, om vi skal droppe 
tanken«. 
</p><h3>
Kræver redegørelse 
</h3><p>
At ideen om et kommunalt bycykel-projekt helt skal droppes, er de borgerlige 
partier dog ikke i tvivl om: 
</p><p>
»Jeg håber, at politikerne nu vil være enige med højrefløjen om, at der er 
vigtigere opgaver at tage sig af. Og så lader vi det her bycykel-projekt 
være«, siger Lillian Parker Kaule (LA). 
</p><p>
»Københavnerne kan godt finde ud af at købe deres cykler selv«. 
</p><p>
Sammen med De Konservative og De Radikale vil Liberal Alliance kræve en 
redegørelse for hele forløbet fra teknik-og miljøborgmester Morten Kabell. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2559224/konservative-bycyklerne-staar-naermest-som-udstillingsgenstande/">Konservative: Bycyklerne står 
nærmest som udstillingsgenstande</a></p><p>
Det fortæller Mette Annelie Rasmussen (R): 
</p><p>
»På det kommende Borgerrepræsentationsmøde beder vi teknik- og miljøborgmester 
Morten Kabell redegøre for præcist, hvordan forløbet har været omkring 
bycyklerne«, siger hun. 
</p><p class=" bl-elem">
»Jeg er selv chokeret over den lethed, der tilsyneladende har været i 
håndteringen af københavnernes skattekroner. Vi skal have en fyldestgørende 
orientering og en kortlægning af, hvad der er foregået. Det skylder vi 
københavnerne«, fortsætter Mette Annelie Rasmussen (R). 
</p>	
</div>

</div></body></html>
