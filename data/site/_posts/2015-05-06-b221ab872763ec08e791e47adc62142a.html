---
layout:     post
title: 	    "Træneres yndling sættes på den ultimative prøve"
post_author:	    
post_date:	    Wed, 06 May 2015 12:39:20 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2656782/traeneres-yndling-saettes-paa-den-ultimative-proeve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<p>
I sidste måned fik Thiago Alcântara comeback for Bayern München efter godt et 
års pause på grund af skader. Alligevel fremstår han allerede nu som den 
spiller, cheftræner Pep Guardiola satser på i rollen som den kreative 
styrmand i holdets offensiv, og den aktuelle opgaves udfordring er til at få 
øje på. 24-årige Thiago skal i aften på sin tidligere hjemmebane Camp Nou 
forsøge at skaffe det tyske mesterhold et godt udgangspunkt før næste uges 
returmøde med FC Barcelona i Champions Leagues semifinale. Og det skal vel 
at mærke ske, mens hans hold er ramt af skader hos en lille håndfuld af 
profilerne. 
</p><p>
I weekenden kom Thiago først på banen efter en times spil, da et reservepræget 
Bayern-hold blev besejret 2-0 af Bayer Leverkusen. 
</p><p>
»Vi havde allerede Barcelona i tankerne, og vi udnyttede ikke vores chancer. 
Så taber man«, kommenterede en ærlig målmand Manuel Neuer resultatet. 
</p><p>
Det gav ikke den bedste optakt til Camp Nou-opgaven, ligesom 
semifinalenederlaget til Dortmund i den tyske pokalturnering inden da også 
var en skuffelse. Men Barcelona skal nok alligevel passe på med ikke at føle 
sig alt for sikker trods imponerende 14-0 samlet for La Liga-topholdets 
seneste to kampe. 
</p><h3>
Bayern har også skabt målorgier 
</h3><p>
For to år siden vandt Bayern Champions League-semifinalen med 3-0 på 
Barcelonas mægtige stadion, og i denne sæson har tyskerne vist stor styrke, 
når holdet har været presset til at levere varen. Shakhtar blev nedsablet 
7-0 i ottendedelsfinalens returkamp, og Porto blev senest besejret 6-1 i 
kvartfinalens returkamp. I netop den kamp lyste én spiller op over alle 
andre: Thiago Alcântara. 
</p><div class="art-fakta article-box">
<h4 class="">
Blå bog </h4>
<h5>
Thiago Alcântara </h5>
<div class="fakta-body" data-buildingblock="embedded_factboxlink">
<ul><li><b>Født:</b> 11. april 1991 i San Pietro Vernotico, Italien </li><li><b>Højde:</b> 172 cm, højrebenet </li><li><b>Position:</b> Offensiv midtbanespiller </li><li><b>Ungdomskarriere:</b> Flamengo, Ureca, Kelme, Flamengo, Barcelona </li><li><b>Klubber som senior:</b> Barcelona B (2008-11), Barcelona (2008-13), FC Bayern 
(2013-) </li><li class=" bl-elem"><b>Landshold: </b>Alle spanske ungdomslandshold og 5 kampe for A-holdet siden 2011 </li></ul><p class=" bl-elem"/>
</div>
</div><p>
Han var lynhurtig og teknisk overlegen i næsten alt, hvad han foretog sig, og 
han åbnede endda scoringen under sit holds voldsomme offensive satsning i 
kampens indledning. Tilskuere på Allianz Arena og millioner af tv-seere var 
vidner til en opvisning i spilforståelse og boldkontrol, og Guardiola kunne 
ikke holde smilet tilbage. Endelig var der ført bevis for, at hans eneste 
spiller på ønskesedlen, da han tiltrådte i den sydtyske storklub, er noget 
ganske særligt. </p><p>
»Jeg har talt med klubben om mit koncept, og jeg har fortalt, hvorfor jeg vil 
have Thiago. Han er den eneste spiller, jeg vil have, og det bliver enten 
ham eller ingen«, forklarede Pep Guardiola den tyske presse ved sin 
ansættelse. 
</p><p><b class="ext-link">2-1</b><a class="embeddedlink" href="http://politiken.dk/sport/fodbold/championsleague/ECE2656596/undertippede-juventus-styrer-mod-europaeisk-finale-efter-taktisk-triumf/">Undertippede Juventus styrer mod europæisk 
finale efter taktisk triumf</a></p><p>
Guardiola havde Thiago i truppen, da træneren stod i spidsen for Barcelona, så 
kendskabet til midtbanespilleren er indgående. Men siden sommeren 2013 er 
det for Thiago blot blevet til godt en snes kampe for Bayern på grund af 
knæproblemer. Nu er han fit og ventes derfor at indgå i startopstillingen. 
</p><p>
Bayern-formand Karl-Heinz Rummenigge har sagt, at han også forventer, at 
Robert Lewandowski bliver startklar, og polakken er da også igen med til 
træning iført maske efter brud på både næse og kæbe mod Dortmund. 
Bayern-kollektivet får rigeligt at se til, og 6’erens fodboldekspert Mikkel 
Bischoff regner med, at ansvaret i det offensive spil kommer til at hvile 
tungt på Thiagos unge skuldre. 
</p><p><b class="ext-link">Barcelona:</b><a class="embeddedlink" href="http://politiken.dk/sport/fodbold/laprimera/ECE2029485/barcelona-187-millioner-for-en-reservespiller-er-en-fin-handel/">187 millioner for en reservespiller er 
en fin handel</a></p><p>
»Jeg tror, Bayern vil spille meget defensivt, og det er lidt ærgerligt, at vi 
ikke får alle Bayerns bedste spillere at se mod Barcelonas bedste. Men 
Thiago får i hvert fald en stor opgave som den kreative midtbanemand, der 
skal sætte spillet i scene, når Bayern får omstillinger«, siger Mikkel 
Bischoff. 
</p><div class="art-quote article-box">
<p class="quote"/>
<blockquote>
<p class="quote-txt">
Han har stor kreativitet, han kan drible, han kan afslutte, og han tør bruge 
det hele 
</p>
<p class="sender">
Mikkel Bischoff, fodboldkommentator 
</p>
</blockquote>
</div><p>
»Og når han er fri for skader, så er han en af de fedeste spillere at se i 
aktion. Han har stor kreativitet, han kan drible, han kan afslutte, og han 
tør bruge det hele. Det er afgørende for Bayern, når spillere som Robben og 
Ribéry er ude. Han er i det hele taget vigtig for klubben, fordi han er en 
type spiller, som holdet ikke har i forvejen. Og så er det et imponerende 
niveau, han viser efter så lang en pause«. </p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/championsleague/ECE2657070/guardiola-udpeger-bayerns-vej-til-finalen/">Guardiola udpeger Bayerns vej 
til finalen</a></p><p>
Thiago er blevet sammenlignet med sin tidligere Barca-holdkammerat Xavi, men 
Bischoff ser ham lidt anderledes. 
</p><p>
»Thiago satser lidt mere i sit spil end både Xavi og Iniesta, hvilket giver en 
lidt større spildprocent, men jeg ser ham lidt som en klon af de to 
spillere. Han kan være den kontrollerende mand på midten som Xavi, men han 
kan ligesom Iniesta godt lide at udfordre frem ad banen og sætte modspillere 
af. Han tør gå tæt på modstanderne, og han kan blive en meget stor profil, 
hvis han holder sig fri af skader«, vurderer Bischoff, der som aktiv 
spillede for bl.a. AB, Manchester City og Brøndby. 
</p><p>
I Barcelona fik Thiago ikke den ønskede spilletid, og der var stor interesse 
fra en række europæiske topklubber, bl.a. Manchester United, men formentlig 
var det kun på grund af det fine forhold til Guardiola, at Thiago 
overhovedet forlod Catalonien. Her har han også spillet før seniorkarrieren, 
og det er ingen overraskelse, at han som dreng valgte fodbold. 
</p><h3>
Fodbold i blodet 
</h3><p>
Thiago blev født i Italien, fordi hans far, den tidligere brasilianske 
landsholdsspiller Mazinho, spillede for Lecce. Den spæde fodboldkarriere 
startede dog i Brasilien hos Flamengo, hvorefter turen gik til Spanien, 
Brasilien og så atter Spanien. Barcelona blev stedet, hvor han lærte 
spillet, og det er også her, hans yngre bror Rafinha i dag måske kan optræde 
for modstanderholdet. Ud over brormand er også Thiagos fætter Rodrigo at 
finde i La Liga, hvor han spiller for Valencia. 
</p><p>
Thiagos træner Pep Guardiola kan til gengæld ikke undgå at møde en tidligere 
holdkammerat i aften, da Luis Henrique nu står i spidsen for Barca. Og han 
har sikkert en plan for at neutralisere Bayerns måske bedste spiller på det 
seneste – Thiago Alcântara. Men skal man tro den italienske angriber Fabio 
Borini, der nu spiller for Liverpool, så bliver det ikke let. 
</p><p>
»Thiago er den bedste, jeg nogensinde har spillet imod. Han var umulig at 
fange og kunne gøre alt med bolden. Det er noget, jeg ikke kan glemme«, 
siger Borini til talkingbaws.com. 
</p><p>
Barcelona-spillerne med ’de tre tenorer’ Messi, Neymar og Suárez i spidsen 
giver dog kun meget nødigt bolden fra sig. Altså bortset fra, når de scorer. 
</p><p class=" bl-elem"><b>Live: </b>Der er kickoff 20.45 i Barcelona. Politiken følger slagets gang 
minut for minut. 
</p>	
</div>

</div></body></html>
