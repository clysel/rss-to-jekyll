---
layout:     post
title: 	    "»Bøsserøv«: Fagforeningen er tilfreds med, at den kommende landstræner har lagt sig fladt ned"
post_author:	    
post_date:	    Thu, 23 Apr 2015 12:03:27 +0200
post_site:	    politiken.dk 
post_link:	    http://politiken.dk/sport/haandbold/ECE2639540/boesseroev-fagforeningen-er-tilfreds-med-at-den-kommende-landstraener-har-lagt-sig-fladt-ned/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Står det til håndboldspillernes faglige organisation, Håndbold Spiller 
Foreningen, så får den kommende kvindelandstræner Klavs Bruun Jørgensens 
»bøsserøv«-kommentar under gårsdagens slutspilskamp mellem Team Tvis 
Holstebro og Skjern ingen konsekvenser. 
</p><p>
Direktør i Håndbold Spiller Foreningen, Michael Sahl Hansen, fortæller til 
Politiken, at den nuværende Team Tvis-træners verbale udfald mod 
Skjern-spilleren Daniel Svensson naturligvis er upassende og uacceptabel. 
</p><div class="art-quote article-box">
<p class="quote"/>
<blockquote>
<p class="quote-txt">
Man kan kun fordømme stigmatiserende udtalelser
</p>
<p class="sender">
Michael Sahl Hansen, Direktør i Håndbold Spiller Foreningen 
</p>
</blockquote>
</div><p>
»Men vi ved alle, at der bliver sagt rigtig mange ting inde på banen under en 
håndboldkamp. Trashtalk er almindeligt og det er en del af spillet. Men 
»bøsserøv« er selvfølgelig ikke acceptabelt. Man kan kun fordømme 
stigmatiserende udtalelser mellem trænere, spillere, ledere, dommere og 
officials«, siger Michael Sahl Hansen. </p><p><i class=" bl-elem">Men kan Dansk Håndbold Forbund (DHF) have en landstræner, der kommer med 
sådanne udfald? </i></p><p>
»Det har sådan set ikke noget med DHF at gøre, som tingene er nu. Klavs Bruun 
Jørgensen er ansat i Team Tvis. Han har lagt sig fladt ned, og - så vidt jeg 
ved - allerede været til samtale med Ulrik Wilbek (sportschef i DHF, red.) i 
sagen. Jeg tror, Klavs ærgrer sig over, at have brugt ordet »bøsserøv« i 
stedet for eksempelvis »nar« eller noget andet«, lyder det fra direktøren. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00930/Michael_Sahl_Hansen_930363k.jpg" alt="" border="0"/><span class="caption"><span class="f-img-caption">Direktør. 
</span>Michael Sahl Hansen har en fortid som topspiller i den nu lukkede klub FCK Håndbold. Her vandt han bl.a. DM sammen med Klavs Bruun Jørgensen. – Arkivfoto: Anita Graversen.</span></span></p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2639200/wilbek-irettesaetter-kommende-dansk-landstraener-efter-uacceptabel-boesseroev-kommentar/">Wilbek irettesætter kommende 
dansk landstræner efter uacceptabel »bøsserøv«-kommentar</a></p><p>
»Han ved godt, at man skal holde sig fra den slags udtalelser. Vi laver jo 
alle en fejl en gang i mellem. Lad os slå koldt vandt i blodet. Det er jo 
ikke en generel ting. Ordvalget gør det til en storm i et glas vand«, 
vurderer Michael Sahl Hansen, som er tilfreds med, at Klavs Bruun Jørgensen, 
der officielt bliver træner for kvindelandsholdet 1. juni, har taget ansvar 
for sin gerning. 
</p><p><i class=" bl-elem">Er sagen dermed lukket for jer?</i></p><p>
»Ja. I og med at han har sagt undskyld, så er den lukket«, siger Michael Sahl 
Hansen. 
</p><p class=" bl-elem"><b class="ext-link">Bruun Jørgensen efter bøsse-kommentar:</b><a class="embeddedlink" href="http://politiken.dk/sport/haandbold/ECE2639225/bruun-joergensen-efter-boesse-kommentar-det-er-hvad-der-sker-i-kampens-hede/">Det 
er, hvad der sker i kampens hede</a></p>	
</div>

</div></body></html>
