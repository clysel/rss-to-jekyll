---
layout:     post
title: 	    "Gemalto bekræfter: Efterretningstjenester hackede vores systemer"
post_author:	    Adam Fribo
post_date:	    Thu, 26 Feb 2015 07:35:40 +0000
post_site:	    www.version2.dk 
post_link:	    http://www.version2.dk/artikel/gemalto-bekraefter-efterretningstjenester-hackede-vores-systemer-86535?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Simkort-producenten Gemalto bekræfter nu, at virksomheden sandsynligvis er blevet udsat for et cyber-angreb af de britiske og amerikanske efterretningstjenester GCHQ og NSA.</p>

<p>»Vores undersøgelse af de metoder, som dokumentet beskriver, og de angreb som Gemalto detekterede i 2010 og 2011, giver os grund til at tro, at et angreb foretaget af NSA og GCHQ sandsynligvis har fundet sted,« skriver Gemalto i en <a href="http://www.gemalto.com/press/Pages/Gemalto-presents-the-findings-of-its-investigations-into-the-alleged-hacking-of-SIM-card-encryption-keys.aspx">pressemeddelelse</a>.</p>



<p>På baggrund af et nyt læk af interne <a href="https://firstlook.org/theintercept/document/2015/02/19/cne-access-core-mobile-networks-2/">efterretnings-dokumenter</a> fra whistlebloweren Edward Snowden, kunne The Intercept fortælle, at de to organisationer allerede for år tilbage har stålet krypteringsnøgler fra Gemalto.</p>

<p>Det skal have givet efterretningstjenesterne mulighed for at overvåge en betragtelig del af verdens mobilkommunikation, og herhjemme har teleselskaberne i spænding afventet en udmelding fra Gemalto, der producerer de simkort, som sidder i kundernes telefoner.</p>



<p>Men selvom Gemalto nu bekræfter angrebet, så afviser producenten, at der skal være tale om et massivt tyveri af krypteringsnøgler.</p>

<p>»Angrebene gav kun adgang til Gemaltos kontornetværk, og de kan ikke have resulteret i et større tyveri af krypteringsnøgler,« hedder et i pressemeddelelsen.</p>

<p>Selv hvis krypteringsnøglerne rent faktisk blev stjålet, ville efterretningstjenesterne – ifølge Gemalto – kun kunne overvåge kommunikation på 2G-netværk, da de ikke mener, at 3- og 4G er sårbare på samme måde.</p>
  </section></div></body></html>
