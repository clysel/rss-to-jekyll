---
layout:     post
title: 	    "2014 blev et stort år for cyklismen"
post_author:	    
post_date:	    Fri, 17 Apr 2015 06:27:34 +0200
post_site:	    politiken.dk 
post_link:	    http://politiken.dk/indland/ECE2631547/2014-blev-et-stort-aar-for-cyklismen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danskerne bruger nu deres cykler mere, end de har gjort de seneste 20 år. Nye 
tal fra Vejdirektoratet viser, at der i 2014 i alt blev cyklet cirka 3,1 
milliard kilometer i Danmark – svarende til lidt mere end middelafstanden 
mellem Jorden og planeten Uranus. 
</p><p>
Det er 7 procent mere end i 2013 og fjerde år i træk med mærkbar stigning. Den 
tendens vil transportminister Magnus Heunicke (S) have til at fortsætte. 
</p><p>
»Vi har investeret massivt i cykelområdet de seneste år, men nu rykker andre 
lande på sig, og det ville være ærgerligt at blive overhalet«, siger han. 
</p><p>
Regeringen har siden 2012 fundet 420 nye millioner kroner til området, og i år 
fordeles i alt 190 millioner med diverse forligspartier, især til 
cykelparkering og de såkaldte supercykelstier. Typisk betaler kommunerne 60 
procent og staten 40 procent af et projekt. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00928/Nyhed_-_De_cykler_k_928895y.jpg" alt="" border="0"/></span></p><h3>
Supercykelstierne 
</h3><p>
Transportministeren fremhæver især supercykelstierne – ruter med meget få 
stoplys, og som er oplyst og har pumper og andet udstyr. 
</p><p>
For eksempel har ruten fra Farum til København fået 52 procent flere pendlere, 
siden den blev supercykelsti i 2012, og også Albertslund-ruten har fremgang. 
Der er bevilget penge til yderligere ni supercykelstier i hovedstadsområdet 
og en i Aarhus. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/ECE2516333/supercykelsti-faar-flere-pendlere-i-sadlen/">Supercykelsti får flere 
pendlere i sadlen</a></p><p>
I sommeren 2014 lancerede ministeren den nye nationale cykelstrategi ’Danmark 
– op på cyklen’, hvor målet ikke mindst er at gøre det mere attraktivt at 
tage cyklen til hverdag – på job og i skole: 
</p><p>
»Det kræver, at vi i tæt samarbejde med kommunerne fortsat skaber gode og 
indbydende rammer«, siger Heunicke. 
</p><h3>
Lavthængende frugter plukket 
</h3><p>
Cyklistforbundets direktør, Klaus Bondam, er enig. Han mener, at man nu ser 
effekten af den femårige cykelpulje, som blev afsat ved trafikforliget 2009 
efter heftigt lobbyarbejde fra Cyklistforbundet. 
</p><p>
»Det er glædeligt, at det virker, men indsatsen skal fortsættes – og meget 
gerne forstærkes. Lige nu er cykelpuljerne tomme efter 2015 og frem«, 
påpeger Klaus Bondam. 
</p><p>
Han mener, at der snarest skal afsættes en ny flerårig cykelpulje til 
medfinansiering af kommunale cykelprojekter, vidensindsamling og innovation. 
</p><p>
»En milliard var et flot beløb i 2009, hvor udgangspunktet var nul kroner, men 
der skal mange flere penge på bordet, for nu har vi plukket de lavthængende 
frugter. En flerårig pulje giver kommunerne en tidshorisont, som de kan 
arbejde med«, siger Bondam. 
</p><h3>
Skolecykling skal boostes 
</h3><p>
Initiativerne på børneområdet skal koordineres bedre, mener han. For eksempel 
skal stat, kommuner og skoler samarbejde mere systematisk om at »booste 
skolecyklingen«, som Bondam siger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2584051/kom-nu-med-en-milliardpulje-til-cyklisterne/">Kom nu med en milliardpulje 
til cyklisterne</a></p><p>
Indsatsen i de mellemstore byer skal styrkes, fordi man mange steder fortsat 
mangler cykelstier og har relativt få penge i kommunekassen. I de største 
byer skal man arrangere medfinansiering fra staten til storstilet 
cykelparkering ved stationer og andre knudepunkter. Og endelig skal der 
investeres i indsamling af ny viden på cykelområdet – om vaner, barrierer og 
den slags. 
</p><p>
»Vi skal for eksempel vide mere om, hvordan vi flytter bilister til cykel, 
ikke mindst på de mange korte bilture«, siger Bondam. 
</p><h3>
Minister fik stjålet cykel 
</h3><p>
Transportministeren siger, at han også godt ville have haft flerårige puljer. 
</p><p>
»Men det lykkedes dog at få 190 millioner kroner igennem for i år. Herunder jo 
altså betydelige midler til blandt andet sikker cykelparkering ved 
stationer. Det virker, det ved jeg fra mig selv: Jeg har fået stjålet en 
lækker cykel ved Næstved Station og cykler derfor nu derned på en gammel 
havelåge«, siger Heunicke. 
</p><p><i class=" bl-elem">Tallene viser også, at det er omkring hovedstadsområdet og de store byer, 
man cykler mere, mens det kniber i provinsen. Hvad vil du gøre for at undgå, 
at det skæve Danmark bliver endnu skævere?</i></p><p>
»Det er rigtigt, at udviklingen i cyklismen desværre kan forstærke en tendens, 
vi ser andre steder, med øget skævhed i sundhed og den slags. Umiddelbart 
tænker jeg jo, at det burde være mindst lige så tillokkende at cykle i 
Vandkantsdanmark, fordi der jo ofte er smukt og ikke så meget trafik«, siger 
ministeren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2530425/kloge-trafiklys-skal-give-groent-lys-for-cykler/">Kloge trafiklys skal give 
grønt lys for cykler</a></p><p><i class=" bl-elem">Jo, men samtidig er der ofte lange afstande og ikke ret mange penge til 
cykelstier. </i></p><p>
»Ja, men det lykkes jo nogle kommuner at være innovative nok til at bryde 
tendensen, blandt andet Randers og Varde, der begge har været årets cykelby. 
Vi vil nu se nærmere på de gode eksempler i en stor tværgående evaluering af 
cykelpuljernes effekt«, siger ministeren. 
</p><p class=" bl-elem">
Evalueringen skal give bedre viden om, hvor man får mest cyklisme for pengene, 
og skal hjælpe kommunerne til at lære af hinandens <i>best practice</i>. 
Vejdirektoratet skal have en foreløbig analyse færdig inden udgangen af i 
år. 
</p>	
</div>

</div></body></html>
