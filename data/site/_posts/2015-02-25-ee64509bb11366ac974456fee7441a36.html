---
layout:     post
title: 	    "USA udlover største hacker-dusør nogensinde"
post_author:	    Martin Bernth
post_date:	    Wed, 25 Feb 2015 09:53:43 +0000
post_site:	    www.version2.dk 
post_link:	    http://www.version2.dk/artikel/usa-udlover-stoerste-hacker-dusoer-nogensinde-86157?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>FBI sætter nu en historisk høj pris på informationer, der kan føre til arrestationen af den russiske statsborger Evgeniy Bogachev. Han er mistænkt for at have været administrator af et botnet, kaldet ‘Gameover ZeuS’, der i alt skal have lænset alverdens bankkonti for godt 650 millioner kroner.</p>

<p>Dusøren er udmålt til tre millioner dollars, eller knap 20 millioner kroner, og er således den højeste, der nogensinde er givet til en mistænkt for cyberkriminalitet. <a href="http://www.reuters.com/article/2015/02/24/us-usa-cyberattack-russian-idUSKBN0LS2CY20150224">Det skriver nyhedsbureauet Reuters.</a></p>



<p>Evgeniy Bogachev er formelt blevet sigtet af de nationale myndigheder i staten Pennsylvania , men også i staten Omaha venter der formentlig retsforfølgelse for anklager om bank-bedrageri for sin involvering i en anden udgave af ZeuS-malwaren, kendt som ‘Jabber ZeuS’.</p>

<p>Ifølge talsmænd fra FBI befinder Evgeniy Bogachev sig endnu i Rusland.</p>
  </section></div></body></html>
