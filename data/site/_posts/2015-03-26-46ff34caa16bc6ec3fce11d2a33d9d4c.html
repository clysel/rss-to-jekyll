---
layout:     post
title: 	    "Saudi-Arabien indleder militær operation i Yemen"
post_author:	    
post_date:	    Thu, 26 Mar 2015 06:25:36 +0100
post_site:	    politiken.dk 
post_link:	    http://politiken.dk/udland/ECE2604228/saudi-arabien-indleder-militaer-operation-i-yemen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Saudi-Arabien har sent onsdag aften dansk tid indledt en militær operation i 
Yemen sammen med 10 andre lande. Det oplyser den saudiarabiske ambassadør i 
USA. 
</p><p>
»Missionen har til formål at forsvare og støtte den legitime regering i Yemen 
og forhindre den radikale Houthi-bevægelse i at tage kontrol over landet«, 
siger ambassadøren ifølge AFP. 
</p><p>
Torsdag har fem Golfstater yderligere udsendt en erklæring, hvor de skriver, 
at de vil beskytte Yemens præsident, Abd-Rabbu Mansour Hadi, mod 
shiamuslimske oprørere fra Houthi-militsen, der nærmer sig havnebyen Aden, 
hvor præsidenten tidligere søgte tilflugt. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/ECE2598671/overblik-saadan-faldt-yemen-fra-hinanden-paa-tre-aar/">Sådan faldt Yemen fra hinanden på tre år</a></p><p>
Det skete, efter at Houthi-militsen tog kontrol med Yemens hovedstad, Sanaa. 
</p><p>
Saudi-Arabien, Qatar, Kuwait, Bahrain og De Forenede Arabiske Emirater 
oplyser, at de "har besluttet at besvare præsident Hadis råb om hjælp 
til at beskytte Yemen og hans folk fra Houthi-militsens offensiv", 
skriver AFP. 
</p><h3>
Obama informeret
</h3><p>
En amerikansk embedsmand oplyser til Reuters, at Saudi-Arabien og USA 
koordinerede den militære operation i Yemen. USA's præsident, Barack Obama, 
var dermed informeret om missionen på forhånd, selvom amerikanerne ikke 
deltager direkte i indsatsen. 
</p><p>
Det amerikanske militær bidrager indirekte med efterretningsoplysninger og 
hjælper med at løse de logistiske opgaver, oplyser Det Hvide Hus. 
</p><p>
Den saudiarabiske ambassadør Adel al-Jubeir siger til journalister, at der er 
tale om en koalition med 10 lande, der inkluderer luftangreb i Yemen mod 
Houthi-mål. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2603122/saudi-arabien-rykker-militaere-styrker-til-yemens-graense/">Saudi-Arabien rykker militære 
styrker til Yemens grænse</a></p><p>
Ifølge beboere og en embedsmand i Sanaa har kampfly kastet bomber mod 
hovedstadens lufthavn, men der er ingen meldinger om, hvilke fly der er tale 
om, skriver Reuters. 
</p><p>
Derudover skulle en militærbase nær hovedstaden og »nøglepositioner for 
oprørerne« være blevet ramt tidligt torsdag lokal tid. 0
</p><p class=" bl-elem">
Samtidig advares skibe om at nærme sig havne i Yemen, rapporterer den 
saudiarabiske tv-station Al-Hadath. 
</p>	
</div>
</div></body></html>
