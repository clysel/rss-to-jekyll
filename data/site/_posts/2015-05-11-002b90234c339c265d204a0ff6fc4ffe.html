---
layout:     post
title: 	    "Mobilbetaling får os til at bruge flere penge"
post_author:	    
post_date:	    Mon, 11 May 2015 18:01:54 +0200
post_site:	    politiken.dk 
post_link:	    http://politiken.dk/forbrugogliv/digitalt/ECE2649595/mobilbetaling-faar-os-til-at-bruge-flere-penge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ikke ligegyldigt for bankkontoen, om du betaler med kontanter eller 
digitale betalingsmidler, når køleskabet skal fyldes op, garderoben fornys 
eller puderne i sofaen trænger til en udskiftning. Betalingsmåden er nemlig 
afgørende for, hvor mange penge du bruger. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/digitalt/internet/ECE2302010/ny-app-funktion-viser-butikker-der-modtager-mobilbetaling/">Ny app-funktion viser butikker, 
der modtager mobilbetaling</a></p><p>
Det viser en ny undersøgelse fra Copenhagen Business School. I rapporten, der 
udkom i marts, fremgår det, at forbrugerne er villige til at betale helt op 
til 54 procent mere for den samme vare, når betalingen foregår via debetkort 
som for eksempel dankort frem for kontantbetaling. 
</p><p>
Forklaringen er ifølge lektor Jonas Hedman, der er en af forskerne bag 
undersøgelsen, at digitale betalingsløsninger er uigennemsigtige for 
forbrugerne. 
</p><h3>
Uigennemsigtigt for forbrugeren 
</h3><p>
»Hvis du har 500 kr. i pungen, når du er ude at handle, vil du med det samme 
kunne se, hvor mange penge du har tilbage, når du får penge tilbage ved 
kassen, hvorimod hvis du betaler med mobil eller dankort, ser du ikke 
udgiften på samme måde«, siger Jonas Hedman. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/internet/ECE2206288/coop-danske-banks-mobilbetaling-er-for-sloev-til-kassekoeen/">Coop: Danske Banks 
mobilbetaling er for sløv til kassekøen</a></p><p>
I takt med at forskellige digitale betalingsløsninger vinder frem, mener Jonas 
Hedman derfor også, at det er vigtigt at integrere en eller anden form for 
feedback i de nye betalingssystemer. 
</p><p class=" bl-elem">
»Det er langt dyrere for samfundet at håndtere kontanter, men for nogle vil 
udbredelsen af digital betaling blive et problem, simpelthen fordi de vil 
bruge flere penge, end de har. Derfor er man nødt til at skabe en fysisk 
oplevelse af, at pengene forsvinder. Det kan for eksempel være information 
om, hvad der er til rådighed på kontoen efter et køb, en besked om, hvad du 
allerede har brugt på tøj denne måned. Eller et display på telefonen, der 
viser kontanter, som brænder op«, siger Jonas Hedman og forklarer, at alt 
efter hvilken form for feedback, der er tale om, vil det også have 
forskellig effekt. 
</p>	
</div>

</div></body></html>
