---
layout:     post
title: 	    "»Vi leder efter dem, hvor lønnen ikke er det vigtigste«"
post_author:	    15300
post_date:	    Thu, 05 Mar 2015 10:41:06 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/vi-leder-efter-dem-hvor-loennen-ikke-er-det-vigtigste-2830
---
<html><body><div><section class="body"><p><figure class="plugin full"><img src="http://karriere.jobfinder.dk/sites/karriere/files/styles/article_inline/public/etf_artikeltop.png?itok=ojFU8XsJ" alt=""/></figure></p>
			<p>Det er ikke kun dansk erhvervsliv, der har hårdt brug for danske ingeniørkompetencer. Det har Magnus og Mohammed fra Mjølnerparken også. Socialt belastede unge, der kæmper med fagligheden i folkeskolen, ville kunne løftes, hvis flere ingeniører og andre med naturvidenskabelig-teknisk baggrund kunne lokkes til at stå bag katederet.</p>
			<p>Sådan lyder det fra Thomas Alexander Hoelgaard, rekrutteringsansvarlig i Teach First Danmark, der er et nyt graduate program, som henvender sig til kommende dimittender fra blandt andet ingeniøruddannelserne.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Trænger du til nye udfordringer? Tjek de nyeste jobopslag på Jobfinder</a></p>
			<p>»En ung ingeniør med højt intellekt og brændende engagement kan gøre en kæmpe forskel i en 14-årig elevs liv. Han kan åbne øjnene for en verden, de fleste unge fra sociale belastede områder slet ikke kender til,« fastslår Thomas Alexander Hoelgaard.</p>
			<p>Som Teach First Graduate underviser man to år i en 6 til 9. klasse på en folkeskole i et socialt udsat område – på fuld tid og til fuld løn. Sideløbende gennemføres en særlig tilrettelagt meritlærer- og ledelsesuddannelse. Store virksomheder som IBM og McKinsey er partnere i programmet og bidrager til lederuddannelsen.</p>
			<p><aside class="plugin right box"><strong>Udvælgelseskriterier til Teach First</strong></aside></p>
			<ul><li>Fokus på resultater  </li>
			<li>Kommunikation og formidling  </li>
			<li>Relationskompetencer  </li>
			<li>Samarbejdsevner  </li>
			<li>Analytiske evner og problemløsning  </li>
			<li>Organisationsevner  </li>
			<li>Faglighed  </li>
			<li>Motivation  </li>
			<li>Vedligeholdenhed og utrættelighedt 
			</li>
			</ul><p>I øjeblikket er Teach First Danmark ved at rekruttere de første ingeniør-undervisere.</p>
			<p>»Ud over at være fagligt stærke skal underviserne være gode relationsskabere. De skal have empati, tålmodighed og være gode formidlere,« forklarer Thomas Alexander Hoelgaard.</p>
			
			<p>Startlønnen inklusive pension for de nye ingeniør-undervisere ligger på omkring 31.000, mens bruttolønnen for en nyuddannet på det private ingeniørarbejdsmarked er omkring 36.500. Thomas Alexander Hoelgaard erkender, at lønforskellen kan få de ingeniørstuderende til holde sig tilbage.</p>
			<p>»Vi leder efter dem , hvor lønnen ikke er det vigtigste. Det skal derimod være ingeniører, der brænder for at bruge deres talent til at gøre en personlig forskel for andre mennesker, og som gerne vil være med til at løfte naturfagsundervisningen, så flere finder vej til ingeniøruddannelserne,« siger Thomas Alexander Hoelgaard.</p>
			<p>Han understreger, at uddannelsen desuden skal ses som en styrkelse af det personlige CV. Mange af de kompetencer, som udvikles i løbet af de to år på Teach First-programmet, er evner, der matcher de gode lederevner. Det gælder evnen til at planlægge strategisk, motivere og sætte ambitiøse mål for sig selv og andre.</p>
			<p>»Meget ledelsesteori bygger på pædagogisk tænkning. Vi er i tæt samarbejde med erhvervslivet om at sammensætte en uddannelse, der også kan bruges på det private arbejdsmarked,« fastslår Thomas Alexander Hoelgaard.</p>
			<h2>Teach First er gennemført i USA</h2>
			<p>Forud for den to-årige uddannelse tilbringer underviserne to måneder på intensiv bootcamp. Her indføres de i grundlæggende didaktisk-pædagogisk teori og får mulighed for at afprøve deres undervisningskompetencer på testklasser. I løbet af uddannelsen tilknyttes underviserne desuden en mentor.</p>
			<p>Teach First samarbejder med udvalgte folkeskoler og rekrutterer undervisere målrettet de enkelte skoler.</p>
			<p>Graduate-programmet er allerede gennemført i flere lande, blandt andet England og USA.</p>
			<p>»Erfaring fra udlandet viser, at Teach First-lærerne formår at løfte elevernes niveau markant. Det er den udvikling, vi gerne vil sparke i gang i Danmark,« siger Thomas Alexander Hoelgaard.</p>
			<p>Omkring 130 ingeniørstuderende deltog på et orienteringsmøde om Teach First, der blev afholdt på DTU tidligere på året. Den første Teach First bootcamp gennemføres i juli og august måned.</p>
			<p><a href="http://karriere.jobfinder.dk/artikel/ida-ambassadoerer-inspirerer-gymnasielever-2824">Læs mere om fremtidens ingeniørarbejdsmarked.</a></p>
		</section></div></body></html>
