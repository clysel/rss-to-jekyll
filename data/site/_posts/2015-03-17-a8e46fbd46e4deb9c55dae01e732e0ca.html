---
layout:     post
title: 	    "Tyvene gider ikke billige cykler: Til gengæld nakker de din dyre racer"
post_author:	    
post_date:	    Tue, 17 Mar 2015 07:06:05 +0100
post_site:	    politiken.dk 
post_link:	    http://politiken.dk/forbrugogliv/ECE2589074/tyvene-gider-ikke-billige-cykler-til-gengaeld-nakker-de-din-dyre-racer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Cykeltyvene bliver mere og mere kvalitetsbevidste. 
</p><p>
I hvert fald viser en ny undersøgelse fra forsikringsselskabet Tryg, at der i 
2014 blev stjålet 68 procent flere cykler til mellem 10.000 og 30.000 kroner 
sammenlignet med i 2009. 
</p><p>
Til gengæld blev der i 2014 stjålet 31 procent færre cykler til under 5.000 
kroner, end der gjorde i 2009. 
</p><p>
»Det er især de dyre cykler, der bliver stjålet. Både sportscyklerne og 
Christiania- eller Nihola-cyklerne, der bruges til at transportere ungerne 
rundt i«, siger Charlotte Gøttler, forebyggelseschef i Tryg og fortsætter: 
</p><p>
»Samtidig bliver der stjålet færre billige cykler. Men vi ved ikke, om det 
skyldes ejernes adfærd, eller om det er fordi, de professionelle cykeltyve 
går efter de dyre cykler«. 
</p><p>
Samlet set er cykeltyverierne faldet med 19 procent i perioden, viser 
undersøgelsen, der er lavet blandt Trygs kunder. 
</p><h3>
Dna-spor skal forhindre de dyre cykeltyverier 
</h3><p>
Også tyverier af cykler til mellem 5.000 og 10.000 kroner er blevet hyppigere 
i perioden, viser Trygs undersøgelse, der er foretaget blandt Trygs kunder. 
</p><p>
Og nu vil forsikringsselskabet bekæmpe cykeltyverierne ved at klistre dna-spor 
på de tohjulede. 
</p><div class="art-fakta article-box">
<h4 class="fallback">fakta</h4>
<h5>
Dna-mærkning</h5>
<div class="fakta-body" data-buildingblock="embedded_factboxlink">
<p>
Dna-lakken skal helst smøres på i en sprække eller en revne, da lakken godt 
kan mærkes og derfor kan ridses af. DNA-mærkningen har en garanti på fem år. 
Derefter skal man på ny mærke sin cykel eller andre genstande. 
</p><p>
Når politiet finder eksempelvis en cykel med præcis den DNA-kode, som man er 
registreret under, ved de at genstanden stammer fra ens hjem. 
</p><p>
Når man bruger DNA-væske, får man samtidig klistermærker til at klistre på 
vinduerne, så tyve kan se, at der er brugt DNA-mærkning. 
</p><p class=" bl-elem"><i class=" bl-elem">Kilde: Tryg</i></p>
</div>
</div><p/><p><b class="ext-link">TV</b><a class="embeddedlink" href="http://politiken.dk/forbrugogliv/ECE2100034/tidligere-cykeltyv-du-bliver-aldrig-taget/">Tidligere cykeltyv: Du bliver aldrig taget</a></p><p>
Dna-mærkningen er en klar lak, der smøres på cyklerne med en lille vatpind. 
Lakken kan ikke ses med det blotte øje, men afsløres når politiets uv-lygter 
lyser på cyklerne. 
</p><p>
På grund af såkaldte mikroprikker i den klare væske indeholder dna-lakken en 
unik tal-kode, som så skal registreres i en database, så politiet kan finde 
den rette ejer, når de finder en stjålet cykel. 
</p><p>
»Men det er jo ikke lakken i sig selv, der forhindrer tyveri. Det vigtigste 
er, at man skilter med, at ens genstande er markeret med dna-mærkningen, så 
det afskrækker tyvene«, siger Charlotte Gøttler. 
</p><p><b class="ext-link">TV</b><a class="embeddedlink" href="http://politiken.dk/forbrugogliv/ECE2100661/cykeltyven-afliver-myter-om-sikring-af-din-cykel/">Cykeltyven afliver myter om sikring af din 
cykel</a></p><p>
Dna-mærkning kan også bruges på andet end cykler, og ifølge Charlotte Gøttler 
har man i Sverige haft gode resultater med at dele dna-væske ud til en 
gruppe svenskere. I de områder, hvor forsøget har kørt, er kriminaliteten 
faldet. 
</p><p>
Tryg har lige nu et forsøg med dna-mærkning kørende i Sønderborg, hvor der er 
delt dna-væske ud til 86 husstande. Forsøget skal køre i to år. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/cykeltyveri-MP15090_921213w.gif" alt="" border="0"/></span></p><h3>
Alm. Brand: Opklaringsprocenten er meget lav 
</h3><p>
Hos forsikringsselskabet Alm. Brand genkender pressechef Kristjan Jørgensen 
også billedet af det stigende antal stjålne luksuscykler. 
</p><p>
Han fortæller, at antallet af tillægsforsikringer til dyre cykler, der koster 
mere end 17.000 kroner, siden 2010 er steget med 500 procent hos Alm. Brand. 
</p><p><b class="ext-link">TV</b><a class="embeddedlink" href="http://politiken.dk/tv/tjek_dk/ECE1773036/cykeltyven-guider-dig-til-den-bedste-cykellaas/">Cykeltyven guider dig til den bedste cykellås</a></p><p>
Forsikringsselskabet har i år søsat en kampagne, hvor 1.500 danskere har fået 
en kædelås mod, at de bruger den i ét år i et forsøg på at se, hvordan det 
påvirker antallet af cykeltyverier. 
</p><p>
»Opklaringsprocenten på cykeltyverier er i øjeblikket meget lav. Derfor har vi 
valgt at lægge fokus, inden cyklen bliver stjålet«, siger Kristjan 
Jørgensen. 
</p><h3>
Politiet: Dna-mærkning er udmærket, men... 
</h3><p>
Vicepolitiinspektør Henrik Framvig fra Rigspolitiets Nationalt 
Forebyggelsescenter peger på, at stigningen i antallet af stjålne 
luksuscykler simpelthen skyldes, at flere danskere har en racercykel eller 
en anden dyr tohjulet stående derhjemme. 
</p><p>
»Det kan have noget at gøre med, at der er kommet en trend med, at folk ikke 
vil gå ned på udstyr, når de gennemfører en sportsbegivenhed eller træner 
til at blive rigtig gode til en sport. For hvis man vil det, er man jo nødt 
til at opgradere fra sin gamle havelåge til noget, der ikke vejer særlig 
meget. Og det er dyrt«, siger Henrik Framvig. 
</p><p>
Han kalder dna-mærkning af cykler en udmærket mulighed, men understreger at 
der allerede findes et register over cykler i Danmark. Et register, som 
danskere også kan bruge, når de er ved at købe brugte cykler. 
</p><p>
»Alle cykler har jo et stelnummer, og man kan faktisk på politiets app lave et 
tjek på netop stelnummeret, hvis man er i tvivl, om en cykel er efterlyst«, 
siger Henrik Framvig. 
</p><h3>
Cyklistforbundet: Mange køber bedre låse 
</h3><p>
Trygs cykelundersøgelse viser samme tendens, som gælder på landsplan. 
</p><div class="art-fakta article-box">
<h4 class="fallback">fakta</h4>
<h5>
Anmeldelser af cykeltyverier</h5>
<div class="fakta-body" data-buildingblock="embedded_factboxlink">
<p>
Ifølge Danmarks Statistik er antallet af cykeltyverier faldet drastisk de 
sidste fem år. 
</p><p>
Nedenfor er antallet af anmeldte cykeltyverier på landsplan og i København (i 
parantes)
</p><p><b>2014:</b> 60.709 (17.239)
</p><p><b>2013:</b> 61 416 (17.771)
</p><p><b>2012:</b> 68.451 (19.914)
</p><p><b>2011:</b> 71.697 (19.788)
</p><p><b>2010:</b> 71.736 (19.304)
</p><p class=" bl-elem"><b>2009:</b> 79.272 (21.786)
</p>
</div>
</div><p>
Ifølge Danmarks Statistik er antallet af stjålne cykler nemlig faldet med 
cirka 23 procent i perioden, fra knap 80.000 cykler i 2009 til godt 60.000 
sidste år. </p><p>
Hos Cyklistforbundet peger kommunikationschef Lotte Malene Ruby på flere 
forskellige forklaringer på, at det samlede antal cykeltyverier er faldet. 
</p><p><b class="ext-link">TV</b><a class="embeddedlink" href="http://politiken.dk/forbrugogliv/ECE2099825/cykelsmed-saadan-goer-du-livet-svaert-for-cykeltyven/">Cykelsmed: Sådan gør du livet svært for 
cykeltyven</a></p><p>
Blandt andet tyder det ifølge hende på, at folk især i de større byer er 
begyndt at købe meget billige cykler, fordi de simpelthen har en forventning 
om, at deres cykler på et tidspunkt bliver stjålet. Og det kan ikke betale 
sig at anmelde et tyveri på en meget billig cykel, da selvrisikoen hos 
forsikringen ofte vil overstige prisen på cyklen, siger Lotte Malene Ruby. 
</p><p>
»Men mange køber også større og bedre låse«, siger hun og peger på et 
alternativ til dna-mærkningen 
</p><p class=" bl-elem">
»Vi har testet et system, hvor man har en gps i en fastmonteret baglygte. Det 
virker fint til at genfinde stjålne cykler, med mindre tyvene kører cyklerne 
til østeuropa. Men tyvene kan også nemt afmontere lygterne, hvis de kender 
systemet«, siger hun. 
</p>	
</div>
</div></body></html>
