---
layout:     post
title: 	    "København fyldes op - og giver fare for tilsandede cykelstier"
post_author:	    
post_date:	    Wed, 11 Mar 2015 20:45:40 +0100
post_site:	    politiken.dk 
post_link:	    http://politiken.dk/indland/ECE2582711/koebenhavn-fyldes-op---og-giver-fare-for-tilsandede-cykelstier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
København fyldes op. Nye boliger skyder op over alt i bybilledet, mens mængden 
af byboere stiger med 1.000 hver måned. 
</p><p>
Så det vil kunne mærkes på byens gader og cykelstier, når befolkningstallet 
vokser med 100.000 ekstra indbyggere frem mod 2025. 
</p><p>
Derfor vil kommunen nu gå i gang med at se, hvad der kan og skal gøres for at 
hindre, at cyklisterne klemmes for meget, når mængden af to-hjulede 
trafikanter øges betragteligt. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/NET-cykelstier-frem_919893a.gif" alt="" border="0"/></span>
Kommunens teknikere vurderer, at det kan komme til at koste et trecifret 
millionbeløb at sørge for tilstrækkelig plads på cykelstierne i en by, hvor 
al trafik vil vokse drastisk. 
</p><h3>
Trafikspring truer københavnerne
</h3><p>
Alene i hovedstaden vil væksten føre til en stigning i biltrafikken på 27 
procent - eller omkring 270.000 flere bilture - hvis der ikke gribes ind. 
</p><p>
Teknik- og miljøborgmester Morten Kabell peger på, at de mange nye indbyggere 
blandt andet tiltrækkes af det gode byliv og af tilgængelighed og grønne 
områder. 
</p><p>
De positive elementer kan gå tabt, hvis politikerne ikke håndterer udviklingen 
ordentligt, advarer han: »Hvis vi ikke bremser antallet af biler i byen vil 
vi sætte udviklingen over styr«, mener han. 
</p><p><b class="ext-link">ØNSKEDRØM</b><a class="embeddedlink" href="http://politiken.dk/indland/ECE2256781/mange-bilister-vil-gerne-cykle-mere/">Mange bilister vil gerne 
cykle mere</a></p><p>
Planen er, at der især skal fokuseres på at sikre plads og fremkommelighed 
langs det, der allerede i dag er hovedfærdselsårer for byens mange 
cyklister. 
</p><p>
Michael Colville-Andersen - der er en verdenskendt cykelguru og 
byplanlægningsekspert - ser indsatsen som naturlig for en by, der har slået 
sig op på at være en af verdens førende, når det gælder cykeltrafik og 
moderne trafikindretning. 
</p><p>
»Vi har ikke plads til de biler, der kommer ind i København nu. Og vi har ikke 
plads til flere i fremtiden«, forklarer han. 
</p><p><b class="ext-link">REGNING</b><a class="embeddedlink" href="http://politiken.dk/forbrugogliv/boligogdesign/ECE2558415/nye-parkeringspladser-i-hovedstaden-vil-koste-lejere-dyrt/">Nye parkeringspladser i hovedstaden vil 
koste lejere dyrt</a></p><p>
Derfor er det helt naturligt, at byen forberedes på den befolkningstilvækst, 
der ventes: »Det er en selvfølge, når man satser på mennesker. Vi skal netop 
være den by i verden, hvor den slags sker - hvor man tænker frem over de 
næste 100 år«, tilføjer han. 
</p><h3>
Prisen en naturlig følge af væksen 
</h3><p>
Omkostningerne ved at fremtidssikre byen, så den også fremover vil være 
attraktiv for cyklister, er ifølge den danske cykeltrafikekspert en god 
investering - også selv om det vil koste over 100 millioner kroner. 
</p><p>
»Det er billige penge for de næste 100 år. Alle byer i Europa tænker det 
samme. Men vi er så langt fremme, at vi skal have lederpositionen«, siger 
han. 
</p><p><b class="ext-link">VIRKNING</b><a class="embeddedlink" href="http://politiken.dk/indland/ECE1950136/supercykelstier-kan-spare-koebenhavn-34000-sygedage/">Supercykelstier kan spare København 
34.000 sygedage</a></p><p>
Københavns Kommune venter at fokusere på de hovedruter, der i dag er de mest 
benyttede. 
</p><p>
Det giver god mening, konstaterer Michael Colville-Andersen. 
</p><p class=" bl-elem">
»De veje har eksisteret i flere århundreder som hovedveje. Det er dér, folk 
færdes. Dér, hvor blodet pumper stærkest. Så det er dér, cyklerne og den 
offentlige transport skal føres igennem«. 
</p>	
</div>
</div></body></html>
