---
layout:     post
title: 	    "Ulige Numre er blevet en lidt for velsmurt rockmaskine"
post_author:	    
post_date:	    Fri, 10 Apr 2015 21:00:31 +0200
post_site:	    politiken.dk 
post_link:	    http://politiken.dk/kultur/musik/cd-beat/ECE2623659/ulige-numre-er-blevet-en-lidt-for-velsmurt-rockmaskine/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er det nemmeste i verden at have et horn i siden på Ulige Numre. 
</p><div class="art-fakta article-box">
<h4 class="">
Musikanmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Ulige Numre. Grand Prix. A:larm Music/Universal. 34 minutter.
</p><p class=" bl-elem">
Ulige Numre spiller i Pumpehuset 8. maj
</p>
</div>
</div><p>
For man vil altid kunne affeje bandet ved at sige, at det var penge ud ad 
vinduet, da frontmand Carl Emil Petersen tilbage i 2012 modtog et af Statens 
Kunstfonds prestigefulde arbejdsstipendier på 285.000 kroner om året i tre 
år. Og det på basis af de sølle fem sange, der udgjorde bandets første ep, 
der kom i 2011 og blandt andet indeholdt gennembrudshittet ’København’. 
</p><p>
Det er lidt af en nationalsport herhjemme at udpege ufortjente legatmodtagere. 
Men fakta er nu engang, at der er kommet to temmelig solide dansksprogede 
rockplader ud af det famøse legat. Og selv om ’Grand Prix’, der er titlen på 
Ulige Numres andet album, som udkommer på mandag, er det svageste af de to, 
er der stadig ingen grund til at himle op om, at man ikke får en vis valuta 
for de arme stakkels skattekroner. For gu gør man det. 
</p><h3>
Racerhjerte og frit land 
</h3><p>
Allerede fra første tone slås racertemaet, som jo også ligger i titlen, an med 
det fine åbningsnummer ’Racerhjerte’, hvor en piges skygge i natten er et 
ternet flag, der vifter et sted derude som en målstreg, man ikke kan nå. Og 
hvor livets hastighed anno 2015 bruser i hjulsporene på linjer som »Tro mig, 
min skat, jeg har aldrig lovet noget/ aldrig lovet noget jeg ku’ holde/ for 
jeg lægger dem bag mig flere og flere/ og træder på sømmet for at føle lidt 
mere«. 
</p><div class="art-quote article-box">
<p class="quote"/>
<blockquote>
<p class="quote-txt">
Det klæder Carl Emil Petersen at svinge lidt med pisken frem for oftest kun at 
vende blikket indad
</p>
</blockquote>
</div><p>
I den modsatte ende af både tempo og plade er den stilfærdige finale, ’Frit 
land’, der båret frem af en akustisk guitar alene er noget så tiltrængt som 
en fædrelandssang, hvor angsten for det fremmede får et subtilt gok i nødden 
med ordene »Ryster du på hånden/ ja, så vælter det jo ind/ over landets 
grænser/ ind i stuen i mit hjem«. Det er lidt en skam, at skyggen af en 
uforløst kærlighed glider ind over omkvædet, når nu fædrelandstematikken er 
så tydelig i versene, men det klæder Carl Emil Petersen at svinge lidt med 
pisken frem for oftest kun at vende blikket indad. </p><p>
Sammen med andre veldrejede småmelankolske rocksange som den underspillede 
hjems(t)avnssang ’Planter’ og den både søde og bittersøde ’Før jeg mødte 
dig’ er de to førnævnte sange pladens melodiske spydspidser, og de gør 
’Grand Prix’ til en værdig opfølger til den fremragende debut, ’Nu til 
dags’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-jazz/ECE2619564/ung-guitarhelt-fra-illinois-har-fundet-sig-selv-i-fortiden/">Ung guitarhelt fra Illinois 
har fundet sig selv i fortiden</a></p><p>
Men den velsmurte rockmaskine, som ’Grand Prix’ også er, har sine svagheder. 
</p><p>
Pladen er indspillet i Stockholm, mikset og mastereret i samme by og 
produceret af svenske Lasse Mårtén, der tidligere har drejet på knapper på 
alle tre plader fra landskvinden Lykke Li og desuden fungeret som 
lydtekniker for popstjernen Pink og mange flere. Og det kan man høre. 
Lydbilledet er glat som en ål, og det er ’Grand Prix’s akilleshæl. 
</p><h3>
Smooth, giftig magelighed 
</h3><p>
Den lyder ganske enkelt mere smooth og lækker, end godt er, og jeg savner 
indædt den mere organiske lyd, der prægede ’Nu til dags’. Her kunne man 
virkelig høre de forskellige instrumenter filtre sig umærkeligt ind i 
hinanden, hvorimod de på ’Grand Prix’ ofte lyder som en alt for ensartet 
masse. Den produktion ville passe bedre, hvis bandet hed Lige Numre, og det 
gør de jo netop ikke. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2044471/dansk-rocks-nye-romantikere-kan-ikke-holdes-nede/">Dansk rocks nye romantikere 
kan ikke holdes nede</a></p><p>
Ej heller begriber jeg, hvorfor tempoet mestendels er underligt nede i gear på 
et album, der hedder ’Grand Prix’, men netop virker noget mere optaget af 
livets fart og medfølgende ridser end af eurovisionens forkromede 
glatnakkeshow. 
</p><p class=" bl-elem">
Der er en giftig magelighed over det tilbagelænede, P4-venlige tempo på ’Os 
idioter’ og navnlig førstesinglen ’Halvnøgen’, som ikke klæder bandet særlig 
godt. Det gør det kun mere sært, når man nu kan mærke masser af både 
rastløshed og energi i sangenes tekster. Jeg ville ønske, at det kom bedre 
til udtryk i musikken. 
</p>	
</div>

</div></body></html>
