---
layout:     post
title: 	    "Ny flyrute mellem Esbjerg og Kastrup starter mandag "
post_author:	    
post_date:	    Mon, 02 Mar 2015 14:59:19 +0100
post_site:	    politiken.dk 
post_link:	    http://politiken.dk/rejser/ECE2570270/ny-flyrute-mellem-esbjerg-og-kastrup-starter-mandag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Den danske indenrigsflytrafik udvides mandag med en ny rute mellem Københavns Lufthavn i Kastrup og Esbjerg. På hverdage vil der være fire afgange, men i weekenden er der kun en enkelt afgang søndag eftermiddag. </p><p>Det er selskabet ES-Air, der står for ruten i samarbejde med Jet Time. Fra København er første afgang kl. 6 om morgenen, og så er man i Esbjerg på 50 minutter. Fra Esbjerg afgår første morgenfly kl. 7.15. Sidste afgang fra Esbjerg er kl. 21.50 – fra København går sidste fly kl. 20.50. Ruteplanen ser ud til at være tænkt til at tiltale forretningsfolk, der kan få et langt dagsbesøg i begge byer. </p><p>Rejsende med den nye rute vil i marts benytte den velkendte indenrigsterminal i Kastrup, men fra 1. april sker der ændringer. Terminalen lukker, og alle indenrigspassagerer skal derfor ind i lufthavnen gennem den centrale sikkerhedskontrol. Den bliver derfor udvidet med to ekstra spor. Indenrigsflyene vil i nogle tilfælde stå sammen med udenrigsflyene. </p><p class=" bl-elem"/>	
</div>
</div></body></html>
