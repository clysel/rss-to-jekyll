---
layout:     post
title: 	    "Real Madrid: Skader, skidt form og sløj statistik"
post_author:	    
post_date:	    Wed, 18 Feb 2015 17:53:27 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2551906/real-madrid-skader-skidt-form-og-sloej-statistik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Real Madrid vender fokus mod Champions League efter en sløj måned på den 
hjemlige front. 
</p><p>
Exit i Copa del Rey og to nederlag i den hjemlige liga – herunder en 
4-0-ydmygelse mod rivalerne fra Atletico – har slået skår i den sejrsrus, 
holdet i efteråret byggede op med 22 sejre i træk. 
</p><p>
I efteråret vandt de som kun det 6. hold i historien samtlige kampe i 
Champions League-gruppespillet. Nu venter tyske Schalke 04 for andet år i 
træk i 1/8-finalen, og Real Madrid vil forsøge at gentage sidste års 
overbevisende 1-6-resultat, når de onsdag besøger Gelsenkirchen. 
</p><h3>
Det vendte sidste år
</h3><p>
Besøg i det tyske har Real Madrid ellers en overordentlig sløj historik med. 
Inden to sejre over Schalke og Bayern sidste år havde spanierne kun vundet 1 
af 27 opgør på tysk grund. Toni Kroos har da også stor respekt for sine 
landsmænd. 
</p><p>
»Under deres nye træner (Roberto Di Matteo, red.) er de blevet ekstremt solide 
i defensiven. Vi har også mange skader, så det bliver en stor udfordring«, 
udtaler Kroos til klubbens hjemmeside. 
</p><p>
Real må undvære både Pepe, Ramos, Coentrão, Khedira, Modric og sommerens 
stjerneindkøb James Rodríguez. 
</p><ul><li><b>Senest:</b> Slikker stadig sårene efter et svidende 4-0-nederlag til Atletico. 
Har dog siden slået Deportivo 2-0. </li><li><b>Gruppespillet:</b> Suverænt nummer 1 med 18 point. Vandt samtlige seks kampe 
med en målscore på 16-2. </li><li class=" bl-elem"><b>Hjemme: </b>På førstepladsen med 1 point ned til FC Barcelona. </li></ul><p class=" bl-elem"/>	
</div>
</div></body></html>
