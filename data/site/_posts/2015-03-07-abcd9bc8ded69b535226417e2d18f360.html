---
layout:     post
title: 	    "Digital analyse: En sejr for ligheden på nettet"
post_author:	    
post_date:	    Sat, 07 Mar 2015 08:00:26 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2576159/digital-analyse-en-sejr-for-ligheden-paa-nettet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I sidste uge gav den amerikanske telestyrelse, FCC, en kæmpesejr til 
tilhængere af såkaldt netneutralitet – et begreb, der betegner, at 
internetudbydere ikke kan skelne mellem, hvem der får adgang til at købe 
trafik og båndbredde på nettet.
</p><p>
I EU-parlamentet stemte man sidste sommer overvældende for 
netneutralitetsregler på EU-plan. Men den amerikanske netneutralitetskamp 
har næsten lige så stor indflydelse på Danmarks og resten af verdens 
internetadgang. Og det hænger sammen med, at langt det meste af det 
egentlige internet ejes af amerikanske virksomheder. 
</p><p>
Lad os lige vende, hvad det er, FCC har besluttet: Internet skal i USA 
fremover reguleres efter den såkaldte ’Title II’-del af en 
telekommunikationslov fra 1934. Her anvendes ’Common Carrier’-begrebet om 
televirksomheder, der servicerer hele offentligheden og ikke blot en udvalgt 
kundegruppe. Begrebet anvendes også i love om energidistribution og 
radio/tv, sådan at private virksomheder fik tilladelse til for eksempel at 
føre strøm- eller telefonledninger over offentlig vej, hvis de forpligtede 
sig til at tilbyde deres ydelser til alle på lige vilkår. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2450369/saadan-vil-obama-redde-dit-internet/">Sådan vil Obama redde dit 
Internet</a></p><p>
Og det bringer os så frem til netneutralitetsdebatten. Flere af internettets 
oprindelige ’fædre’ såsom David Clarke og Bob Kahn har været skeptiske over 
for netneutralitet, fordi internettet ikke ligesom telefonnettet blev bygget 
op af en enkelt virksomhed eller to, men af en sand myretue af 
internationale aktører. 
</p><div class="art-quote article-box">
<p class="quote"/>
<blockquote>
<p class="quote-txt">
Nu er det forbudt at diskriminere på adgangen til amerikanske netværk, uanset 
hvor i verden du befinder dig
</p>
</blockquote>
</div><p>
Internet består reelt af omkring 20.000 lokale netværk, der er koblet sammen 
over hele kloden. Disse netværk er stort set alle enten delvis eller fuldt 
privat ejet og har indgået deres egne partneraftaler. I sådan et kompleks af 
kommunikationsinstanser kan det være svært at fjerne diskrimination. 
Internet har aldrig været neutralt, lyder argumentet.</p><h3>
USA dominerer netstrukturen
</h3><p>
Der er dog et par store problemer med dette argument. For det første var et af 
de første ’backbones’, NSFnet, drevet af den amerikanske stat og blev på et 
tidspunkt åbnet for alle. Så nettet har skam været neutralt engang. 
</p><p>
Det andet problem handler om de såkaldte Tier 1-netværk. Det er de 16 
hoved-backbones, som resten af nettet er hægtet op på. Ofte er der 
sammenfald mellem ejerne af disse netværk og ejerne af de store, undersøiske 
fiberkabler, der binder nettet sammen på tværs af kloden.
</p><p>
Ud af disse 16 er 9 amerikanske. Med andre ord ejer amerikanske virksomheder 
stadig størstedelen af internets fundament. Det betyder, at du på et eller 
andet tidspunkt bevæger dig igennem et amerikansk netværk, hvis du vil tilgå 
noget som helst i USA. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2289143/60-kendte-skriver-aabent-brev-om-lige-net-for-alle/">60 kendte skriver åbent brev 
om lige net for alle</a></p><p>
Hos for eksempel Netflix er selve ’bestillingskataloget’ placeret på servere i 
Los Gatos i Californien, mens indholdet ligger på servere lokalt, sådan at 
du kan streame dem hurtigere. Men du kommer ikke uden om turen forbi Los 
Gatos.
</p><p>
Forestil dig nu, at du er YouSee-kunde. Og at det amerikanske netværk, som 
YouSee har aftale med for at komme over Atlanten, beslutter sig for, at 
YouSee skal betale mere for at benytte deres tjenester end andre kunder. Det 
betyder, at ikke bare din Netflix-forbindelse, men alle andre tjenester med 
amerikanske datacentre, du benytter dig af, vil blive enten dyrere eller 
langsommere. 
</p><h3>
Sagsanlæg forude
</h3><p>
Det er den situation, flere amerikanske internetselskaber har ønsket sig i 
mange år for at tjene flere penge. Og de har faktisk haft et godt grundlag 
for deres ønske, fordi internettet over årene er blevet så meget af et 
patchworktæppe, som det er. 
</p><p>
Netop derfor har FCC’s beslutning betydning for os alle. Title II-lovgivningen 
gælder nemlig også amerikanske virksomheders internationale relationer, så 
nu er det forbudt at diskriminere på adgangen til amerikanske netværk, 
uanset hvor i verden du befinder dig.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2271303/internettets-fremtid-er-stadig-uvis/">Internettets fremtid er stadig 
uvis</a></p><p>
Nu kommer så sagsanlæggene og modstanden fra USA’s kongres. Et selskab, 
Verizon, har allerede skrevet et åbent brev til FCC med gamle 
skrivemaskinetyper og tillige udsendt i morsekode. Blot for at understrege, 
hvor gammeldaws, de synes, beslutningen var. 
</p><p class=" bl-elem">
Kampen er ikke slut endnu.
</p>	
</div>
</div></body></html>
