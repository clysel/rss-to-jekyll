---
layout:     post
title: 	    "Undervisere lader studerende på dumpeniveau bestå"
post_author:	    
post_date:	    Wed, 29 Apr 2015 23:23:02 +0200
post_site:	    politiken.dk 
post_link:	    http://politiken.dk/indland/uddannelse/ECE2649080/undervisere-lader-studerende-paa-dumpeniveau-bestaa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selvom en studerende ikke har læst op til eksamen og reelt ligger på 
dumpeniveau, er det ikke usandsynligt, at han eller hun består.
</p><p>
En ny undersøgelse fra Berlingske Research viser, at tre ud af ti undervisere 
inden for de seneste fem år har ladet studerende bestå, selvom deres faglige 
vurdering var, at den studerende skulle dumpe.
</p><p>
Det skriver <a href="http://www.b.dk/nationalt/studerende-bestaar-selvom-de-burde-dumpe" target="_blank">Berlingske</a> 
.
</p><p>
37 procent af de undervisere, der lod studerende på dumpeniveau bestå, gjorde 
det, fordi de frygtede en øget arbejdsbyrde på grund af klager og 
reeksaminationer. 36 procent gjorde det af hensyn til den studerende, mens 
17 procent ville sikre institutionens økonomi.
</p><p>
Seks procent lod den studerende bestå, fordi censor ville det.
</p><p>
»Det er dybt problematisk, at der er undervisere, der lader studerende, som 
ikke har faglighed til det, slippe igennem«, siger uddannelses- og 
forskningsminister Sofie Carsten Nielsen (R) til Berlingske.
</p><p>
»Det må ikke ske, at man for at skåne nogen eller noget lader studerende, der 
ikke er klar til at bestå, bestå«, siger hun.
</p><h3>
Venstre: Alvorligt
</h3><p>
Esben Lunde Larsen, uddannelsesordfører i Venstre, mener, at tallene er meget 
alvorlige.
</p><p>
»Det er fuldstændig og aldeles uacceptabelt, at undervisere på danske 
universiteter lader studerende, som skulle være dumpet, bestå - uanset 
årsagen. Jeg vil faktisk betegne det som en akademisk skandale«, siger han 
til Berlingske.
</p><p>
Rektor på Københavns Universitet, Ralf Hemmingsen, glæder sig omvendt over, at 
lidt over seks ud af ti af de adspurgte ikke lader studerende bestå 
uretmæssigt.
</p><p class=" bl-elem">
I december 2013 undersøgte DR nøjagtigt det samme. Her svarede 22 procent ud 
af 4400 universitetsundervisere, at de havde ladet en studerende bestå en 
eksamen, selvom den pågældende burde have være dumpet.
</p>	
</div>

</div></body></html>
