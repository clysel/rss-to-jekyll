---
layout:     post
title: 	    "Cabaret er en overdådig fest - men den forfører ikke vores følelser"
post_author:	    
post_date:	    Tue, 21 Apr 2015 13:51:11 +0200
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2636518/cabaret-er-en-overdaadig-fest---men-den-forfoerer-ikke-vores-foelelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det har været debatteret, om musicals er en opgave for Det Kongelige Teater. 
Er det ikke ren og skær underholdning, som bør overlades til kommercielle 
scener som Det Ny Teater? Nej, det mener jeg ikke. Musicals er en genre 
blandt andre, og nationalscenen skal vise os det bedste af det hele. 
</p><div class="art-fakta article-box">
<h4 class="">
Anmeldelse</h4>
<h5>
Musical</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Det Kongelige Teater (Gamle Scene): Cabaret. 
</p><p>
Af Fred Ebb (sangtekster), John Kander (musik) og Joe Masteroff (manus). 
Iscen.: Lars Kaalund, scen.: Kim Witzel, kostumedesign: Anja Vang Kragh, 
musikalsk arr.: Jesper Mechlenburg, koreografi: Signe Fabricius, lysdesign: 
Ulrik Gad, oversættelse: Kasper Hoff. 
</p><p class=" bl-elem">
Til 29. maj.
</p>
</div>
</div><p>
Men når Det Kongelige Teater på sin hjemmeside kalder opsætningen af musicalen 
’Cabaret’ »Årets vildeste musical«, er det lige i overkanten. Den holder 
ikke. Dertil er forestillingen slet ikke vild nok. </p><p>
Musicalen foregår i en berlinsk kabaret i 1931, hvor hedonisme og skørlevned 
er dagens orden, imens massearbejdsløshed og nazisme lurer i kulisserne. 
Allerede da vi træder ind på Gamle Scene fra Kongens Nytorv, mødes vi af 
30’ernes dekadente stemning. Vi er ikke bare publikum til en musical, vi er 
gæster i en kabaret, The Kit Kat Club. 
</p><h3>
Leave your troubles outside 
</h3><p>
Lyset er dæmpet og gulligt, og champagne er fyldt i glassene til de 
publikummer, der skal sidde ved borde foran orkestergraven. »Leave your 
troubles outside«, siger kabaretens sprechstallmeister, Emcee, spillet af 
Peter Christoffersen. Og det vil vi jo gerne, for hvem kan holde ud at tænke 
på 700 druknede afrikanske flygtninge i Middelhavet eller de mere og mere 
fremmedfjendske politiske paroler i vores eget land? 
</p><div class="art-quote article-box">
<p class="quote"/>
<blockquote>
<p class="quote-txt">
Mit største problem med forestillingen er, at dramaet mellem Clifford og 
Sally, ligesom dramaet i det hele taget, ikke fungerer
</p>
</blockquote>
</div><p>
Samtidig følger vi den amerikanske forfatter Clifford Bradshaw, som kommer til 
Berlin og bliver tilskuer til nazisternes magtovertagelse. Han får et 
forhold til kabaretsangerinden Sally Bowles, og handlingen skifter således 
imellem The Kit Kat Club, hvor Sally arbejder, og det berlinske pensionat 
med dets ludere og sømænd, hvor Clifford er indlogeret. De to blev denne 
aften spillet af Thue Ersted Rasmussen og Cecilie Stenspil, der ligesom de 
øvrige hovedroller alternerer med et andet hold skuespillere. </p><p>
Mit største problem med forestillingen er, at dramaet mellem Clifford og 
Sally, ligesom dramaet i det hele taget, ikke fungerer. Måske fordi han 
muligvis er mere til mænd, som det antydes, eller fordi hun er mere 
opportunist end forelsket. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/teateranmeldelser/ECE2628435/cyborgs-og-marionetter-danser-sig-mageloest-gennem-historien/">Cyborgs og marionetter danser 
sig mageløst gennem historien</a></p><p>
Men helt sikkert også, fordi iscenesætter Lars Kaalund ikke fokuserer på det 
menneskelige drama i forestillingen, men på udtrykket. Stort set hele 
handlingen i pensionatet er stiliseret som i en stumfilm. Når Fräulein 
Schneider (Hanne Uldal) eksempelvis åbner døren til pensionatet, hører vi 
knirket, selv om hun kun mimer døren i det tomme rum. 
</p><p>
Lydene skabes live af foleykunstneren Ruth Sullivan. Det er sjovt og godt 
tænkt og involverer alle scenens virkemidler, fra lysdesign til orkester og 
manden med et skilt der opfordrer os til at give et ’bifald’. 
</p><div class="art-quote article-box">
<p class="quote"/>
<blockquote>
<p class="quote-txt">
Vi mærker ikke fattigdommen og armoden som kontrast til den opulente dekadence
</p>
</blockquote>
</div><p>
Et klart stilistisk valg fra Kaalunds side, der ligesom den brechtske <i>Verfremdung</i> 
skal gøre os bevidst om, at vi er tilskuere til et teaterstykke. At vi er 
nydende voyeurer, der er kommet i teatret for at konsumere. </p><p>
Kaalund leger med musicalgenren. Men det tager luften ud af de menneskelige 
skæbner. Vi mærker ikke fattigdommen og armoden som kontrast til den 
opulente dekadence i The Kit Kat Club. Det bliver ikke rigtig sørgeligt, når 
jøden Schultz (Lars Knutzon) bliver svigtet i kærlighed af Fräulein 
Schneider, som frygter nazisternes repressalier. For vi har lige set ham 
gakke rundt i en opspeedet stumfilmsekvens. 
</p><h3>
Mærker ikke lidenskaben 
</h3><p>
Derfor mærker vi heller ikke rigtig lidenskaben i The Kit Kat Club. For den 
udspiller sig på en baggrund af tegneseriefigurer. Men der er show for 
skillingen. Ikke mindst takket være et fantastisk orkester under ledelse af 
Gorm Bülow Karrebæk og træfsikre arrangementer af Jesper Mechlenburg, lækre 
kostumer af Anja Vang Kragh og et mageløst lysdesign af Ulrik Gad. 
Sangmæssigt er skuespillerne godt med, og danseensemblet leverer varen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2626968/helheden-halter-i-landbrugsmusical-med-levende-bondegaardsdyr/">Helheden halter i 
landbrugsmusical med levende bondegårdsdyr </a></p><p>
For så vidt er ’Cabaret’ blevet et stilrent og lækkert produkt. Men vi bliver 
ikke rigtig rørt. Dermed beviser opsætningen meget godt musicalens pointe: 
Festen fortsætter, imens verden står i brand. Men vi mærker ikke noget 
længere. 
</p><p class=" bl-elem"><i class=" bl-elem">Vi så ’Cabaret’ til premieren lørdag aften, men forestillingens hovedroller 
spilles skiftevis af to hold skuespillere. Holdet, der premierede søndag, 
består af: Peter Plaugborg (Emcee), Cyron Bjørn Melville (Clifford), Mille 
Hoffmeyer Lehfeldt (Sally), Kirsten Lehfeldt (Fräulein Schneider) og Stig 
Hoffmeyer (Herr Schultz).</i></p>	
</div>

</div></body></html>
