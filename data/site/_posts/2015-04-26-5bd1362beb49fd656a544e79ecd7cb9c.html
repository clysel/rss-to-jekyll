---
layout:     post
title: 	    "I Nepal graver de efter overlevende med hænderne"
post_author:	    
post_date:	    Sun, 26 Apr 2015 09:27:10 +0200
post_site:	    politiken.dk 
post_link:	    http://politiken.dk/udland/ECE2643577/i-nepal-graver-de-efter-overlevende-med-haenderne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tusindvis af borgere i Nepals hovedstad Katmandu sov udendørs i nat. 
</p><p>
Enten fordi deres hjem var styrtet sammen under det værste jordskælv i landet 
i 80 år, eller også holdt de sig i det fri af frygt for at blive fanget i 
vakkelvorne bygninger under nye rystelser som følge af efterskælv i byen, 
der huser omkring en million indbyggere. 
</p><p>
Mens dødstallet langsomt kravler opad mod 2.000 personer, så fortsætter 
søgningen efter overlevende, hvor både redningsarbejdere og lokale 
nepalesere må grave med deres bare hænder i murbrokker, støv og ruiner i 
jagten på personer, der er levende fanget i de sammenstyrtede bygninger. 
</p><div class="art-fakta article-box">
<h4 class="">
Fakta</h4>
<h5>
De værste jordskælv i nyere tid</h5>
<div class="fakta-body" data-buildingblock="embedded_factboxlink">
<p><b>Iran, 2003:</b> Flere end 26.000 omkom, da et jordskælv på 6,6 ramte nær 
storbyen Bam.
</p><p><b>Indonesien, 2004:</b> Ødelæggende jordskælv i Aceh-provinsen, der målte 9,1 
på skalaen, førte til en tsunami. Det samlede dødstal i en stribe lande 
nåede op på 230.000.
</p><p><b>Kashmir (Pakistan), 2005:</b> Jordskælv, der målte 7,6, ramte vær 
Muzafferabad og dræbte omkring 100.000 mennesker.
</p><p><b>Kina, 2008:</b> Næsten 90.000 mistede livet, da et jordskælv (7,9 på 
skalaen) ramte den sydlige provins Sichuan.
</p><p class=" bl-elem"><b>Haiti, 2010:</b> Flere end 220.000 mennesker døde under et jordskælv, der 
målte 7,0.
</p>
</div>
</div><p>
Mange af gaderne i Katmandu er snævre, og det er umuligt for gravkøer og andre 
større gravemaskiner at nå frem, hvorfor redskaber som skovle og regulær 
håndkraft er de eneste metoder, der kan anvendes. </p><h3>
Lig indhyllet i støv 
</h3><p>
Billeder strømmer ud fra Katmandu af lig, som indhyllet i støv bliver gravet 
fri af ruinerne og båret ud. Det er uvist, præcist hvor mange mennesker der 
fortsat befinder sig under de ødelagte huse, templer, etageejendomme mm., 
men det lokale politi frygter, at dødstallet de kommende timer og dage vil 
kravle yderligere op. 
</p><p>
Dertil kommer, at cirka 5.000 personer allerede nu er registreret som sårede. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2643031/det-ved-vi-om-jordskaelvet-i-nepal/">Det ved vi om jordskælvet i Nepal</a></p><p>
Jordskælvet ramte lørdag middag lokal tid med et epicentrum mellem hovedstaden 
Katmandu, der har en million indbyggere, og en anden stor by, Pokhara, cirka 
80 kilometer fra begge byer. Det målte 7,9 på skalaen. 
</p><p>
Værst er det tilsyneladende gået ud over Katmandu, hvor flere end 700 omkomne 
er gravet fri af ruinerne. Skælvet kunne også mærkes i Indien, Bangladesh, 
Kina og Tibet. I nabolandene meldes der også om dræbte, men slet ikke i 
samme omfang som i Nepal. 
</p><p>
Skælvet havde epicentrum omkring 200 kilometer fra verdens højeste bjerg Mount 
Everest, hvor det lige nu er højsæson for klatrere, der har som mål at nå 
til tops på tinden. 
</p><p>
Her udløste jordskælvet stribevis af laviner, der førte til den værste 
enkeltstående katastrofe på Everest nogensinde. 17 lig er allerede blevet 
fundet, og 61 er meldt såret og bragt til Everest Base Camp på sydsiden af 
bjerget, hvor der er oprettet et interimistisk hospital i nogle af teltene. 
</p><h3>
Fly lander med mad, tæpper og medicin 
</h3><p>
Nødhjælpen er begyndt at ankomme til Nepal. Stribevis af fly er landet med 
tæpper, mad, medicin og andre forsyninger til befolkningen i det fattige 
land. Læger og nødhjælpsarbejdere er også kommet til Nepal for at assistere 
de lokale arbejdere, som slet ikke kan følge med de behov for hjælp, som 
jordskælvet har udløst. Veje, hjem og historiske bygninger er ødelagt. 
Telefonnet og strømforsyning fungerer ikke mange steder, og der forestår et 
kæmpe oprydningsarbejde. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2643386/noedhjaelpschef-man-doer-ikke-af-jordskaelv-men-af-sammenstyrtede-bygninger/">Nødhjælpschef: Man dør ikke af 
jordskælv, men af sammenstyrtede bygninger</a></p><p class=" bl-elem">
Indien har sendt adskillige fly med nødhjælp samt et mobilt hospital. Nepals 
store naboland har også sendt et 40 mand stort katastrofehold til Katmandu, 
herunder redningsarbejdere med hunde, der skal snuse sig frem til personer i 
de sammenstyrtede bygninger. Pakistan har også sendt fly med et felthospital 
samt læger og andre specialister. Med i flyene er også mad, telte og tæpper. 
USA, EU og en stribe europæiske lande sender både folk og penge til at 
håndtere katastrofen. 
</p>	
</div>

</div></body></html>
