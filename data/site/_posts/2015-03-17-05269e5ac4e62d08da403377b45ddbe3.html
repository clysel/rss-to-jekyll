---
layout:     post
title: 	    "Overvågning: Partier glæder sig over regeringens U-vending "
post_author:	    
post_date:	    Tue, 17 Mar 2015 21:58:31 +0100
post_site:	    politiken.dk 
post_link:	    http://politiken.dk/indland/politik/ECE2592305/overvaagning-partier-glaeder-sig-over-regeringens-u-vending/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00921/agent_921581w.jpg" alt=""/></div>
</div>
<p>
Regeringens pludselige kursændring i forslaget om at overvåge danske borgere i 
udlandet bliver mødt med stor tilfredshed blandt forsvarsforligspartierne, 
der har været indkaldt til forhandlinger. 
</p><div class="art-quote article-box">
<p class="quote"/>
<blockquote>
<p class="quote-txt">
Det er meget demokratisk og glædeligt, at regeringen lytter til kritik 
</p>
<p class="sender">
Karsten Lauritzen (V) 
</p>
</blockquote>
</div><p>
»Der er noget zigzag fra regeringen i denne sag. Men man skal ikke være smålig 
i politik, så jeg glæder mig over, at regeringen lægger sig et fornuftigt 
sted, selv om jeg undrer mig over, at man kan ændre position i så stor stil. 
Det er meget demokratisk og glædeligt, at regeringen lytter til kritik«, 
siger Venstres retsordfører, Karsten Lauritzen. </p><p>
Han oplyser, at Venstre først vil forholde sig endegyldigt til regeringens 
forslag, når selve lovforslaget fremlægges: »Men at man nu vil indføre 
princippet om en dommerkendelse, er fornuftigt«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/ECE2592043/regeringen-aendrer-kurs-spiontjeneste-skal-forbi-dommer-foer-overvaagning/">Regeringen ændrer kurs: 
Spiontjeneste skal forbi dommer før overvågning </a></p><p>
Venstre, Liberal Alliance og SF gik til forhandlingerne enige i regeringens 
målsætning om, at det skal være lettere at overvåge de borgere, der drager 
til eksempelvis Syrien og Irak for at kæmpe med IS. Men midlet – at 
Forsvarets Efterretningstjeneste (FE) skulle kunne overvåge danskere uden en 
forudgående retskendelse – har de alle været modstandere af. 
</p><p>
»Vi har sagt, at det, som lå på bordet, ikke rummede tilstrækkelig 
retssikkerhed, og at vi var nødt til at indføje flere retsgarantier, så vi 
ikke risikerede et misbrug fra FE’s side. Vi er enige i, at der har været et 
problem med at overvåge de borgere, der tager af sted. Derfor er vi meget 
tilfredse med, at regeringen nu lander det på denne måde«, siger SF’s 
forsvarsordfører, Holger K. Nielsen. 
</p><h3>
Bliver ikke underlagt retsplejeloven
</h3><p>
Regeringen lægger nu op til at ændre FE-loven på en måde, så kravet til 
mistankegrundlaget før en overvågning mindskes, men den uafhængige 
domstolskontrol bevares. 
</p><p>
Selv om FE med det nye forslag ikke vil blive underlagt retsplejeloven, vil 
den nye ordning, ifølge forsvarsminister Nicolai Wammen (S), minde en del om 
processen i strafferetssager i dag: 
</p><p>
»Sagen forelægges for en byretsdommer; der skal også være en advokat inde 
over, som kan repræsentere interesserne for den, som man retter sin 
virksomhed (overvågning, red.) mod«. 
</p><h3>
Kritik har gjort indtryk
</h3><p>
Kritikken fra vægtige juridiske specialister, især professor i strafferet Jørn 
Vestergaard, Dommerforeningens formand, Mikael Sjöberg, og den juridiske 
tænketank Justitia, har gjort indtryk på Christiansborg. Og både 
Dommerforeningen og Justitas direktør, Jacob Mchangama, er tilfredse med 
regeringens kompromis: 
</p><p>
»Det her er en vigtig retssikkerhedsmæssig forbedring, som er i tråd med de 
anbefalinger, som vi havde i vores oprindelige kritik«, siger Jacob 
Mchangama. 
</p><h3>
Enhedslisten er stadig skeptisk
</h3><p>
Også i Liberal Alliance opfatter man regeringens kursskifte som en sejr for 
retssikkerheden. 
</p><p>
»Vi har været enige i formålet, men ikke i metoden. For os gør det hele 
forskellen, at der er en dommerkendelse før overvågning, så det er vi meget 
tilfredse med«, siger retsordfører Simon Emil Ammitzbøll. 
</p><p>
Enhedslisten, der ikke er med i forsvarsforliget, er dog stadig skeptisk: 
</p><p class=" bl-elem">
»Det bliver ikke os, der lægger stemmer til, at mistankekravet bliver lig nul 
før et indgreb i den personlige frihed og grundlovssikrede rettigheder. 
Forslaget nu er bedre end det, der lå på bordet, men med det udgangspunkt 
ser næsten alt jo bedre ud«, siger retsordfører Pernille Skipper. 
</p>	
</div>
</div></body></html>
