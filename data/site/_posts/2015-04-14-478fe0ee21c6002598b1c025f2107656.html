---
layout:     post
title: 	    "Dansk holds trumf ramt af sygdom inden hidtil vigtigste opgave"
post_author:	    
post_date:	    Tue, 14 Apr 2015 11:19:08 +0200
post_site:	    politiken.dk 
post_link:	    http://politiken.dk/sport/cykling/ECE2627184/dansk-holds-trumf-ramt-af-sygdom-inden-hidtil-vigtigste-opgave/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg brænder efter at komme ud på cyklen, men jeg ved udmærket, at det kun vil 
forværre min tilstand, og lægen har da også gjort det klart, at det eneste, 
jeg kan gøre, er at hvile
</p>
<p class="sender">
Fabian Wegmann 
</p>
</blockquote>
</div><p>
Når det danske 2. divisionshold Cult Energy på søndag debuterer i 
WorldTour-sammenhæng i Amstel Gold Race, er den rutinerede tysker Fabian 
Wegmann tiltænkt rollen som truppens trumf på baggrund af de præstationer, 
han tidligere har leveret i det hollandske storløb.
</p><p>
Men lige nu tegner der sig et dystert billede af den 34-årige tidligere 
dobbelte tyske mesters muligheder, eftersom han de seneste uger har været 
plaget af influenza.
</p><p>
Den har foreløbig tvunget Wegmann til at melde fra til morgendagens Brabantse 
Pijl – den belgiske udfordring, der hører hjemme i kategorien lige under 
WorldTour-løbene, og hvor tyskeren i 2009 sluttede på tredjepladsen – men 
han forsøger at bevare optimismen inden sæsonens hidtil vigtigste opgave for 
den danske arbejdsgiver.
</p><h3>
Kan ikke gøre andet end håbe og vente
</h3><p>
»Det er en frustrerende situation, jeg befinder mig i, for lige siden vi fik 
at vide, vi skulle køre Amstel, har jeg set frem til løbet med store 
forventninger«, siger Fabian Wegmann, der i 2012 var med i den afgørende 
fase og sluttede på ottendepladsen fire sekunder efter den italienske vinder 
Enrico Gasparotto, ligesom han sidste år blev nr. 14 med 12 sekunder op til 
belgieren Philippe Gilbert (BMC).
</p><p>
»Jeg må tvinge mig selv til at forholde mig i ro i disse dage. Jeg brænder 
efter at komme ud på cyklen, men jeg ved udmærket, at det kun vil forværre 
min tilstand, og lægen har da også gjort det klart, at det eneste, jeg kan 
gøre, er at hvile og vente på en bedring«.
</p><p>
»Mit mål har hele tiden været en top-10 placering i Amstel, og jeg håber da 
stadig, at jeg når at komme mig i tide til at kunne opfylde det«.
</p><h3>
Tre danskere i truppen
</h3><p>
I Brabantse Pijl, der ligesom Amstel Gold Race sidste år vandtes af Philippe 
Gilbert, stiller Cult Energy med Wegmanns landsmænd Linus Gerdemann og 
Christian Mager, den danske trio Rasmus Guldhammer, Michael Reihs og Martin 
Mortensen, luxembourgerne Alex Kirsch og Joel Zangerle samt tjekken Karel 
Hnik.
</p><p class=" bl-elem">
Løbet har deltagelse af 25 firmahold, hvoraf de 10 har WorldTeam-status. 
Blandt dem, der ikke deltager, er Tinkoff-Saxo, og Guldhammer, Reihs og 
Mortensen er de eneste danskere i feltet.
</p>	
</div>

</div></body></html>
