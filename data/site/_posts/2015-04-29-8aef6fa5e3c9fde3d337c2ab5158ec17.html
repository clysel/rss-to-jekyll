---
layout:     post
title: 	    "Mad og vand når frem til ramte landsbyer i Nepals bjerge"
post_author:	    
post_date:	    Wed, 29 Apr 2015 14:50:37 +0200
post_site:	    politiken.dk 
post_link:	    http://politiken.dk/udland/ECE2648060/mad-og-vand-naar-frem-til-ramte-landsbyer-i-nepals-bjerge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<h5>
Jordskælv i Nepal</h5>
<div class="fakta-body" data-buildingblock="embedded_factboxlink">
<ul class=" bl-elem"><li>Lørdag middag lokal tid blev Nepal ramt af et jordskælv, der målte 7,8 på 
skalaen. Det havde epicentrum midt mellem landets to største byer, 
Pokhara, og hovedstaden Kathmandu. Cirka 80 km fra hver by.</li><li>5.000 personer har mistet livet, og antallet ventes at stige. 10.000 er meldt 
såret. Værst er det gået ud over hovedstaden, hvor mange bygninger er 
styrtet sammen, og vejene ødelagt.</li><li>Flere templer og andre bygninger på UNESCOs liste over verdensarv er blevet 
beskadiget eller er styrtet helt sammen.</li><li>Jordskælvet kunne også mærkes i Indien, Tibet, Bangladesh og Kina, og det har 
også kostet liv i andre lande end Nepal.</li><li>Skælvet udløste den værste enkeltstående katastrofe ved Mount Everest 
nogensinde. Verdens højeste bjerg ligger cirka 200 km væk fra 
jordskælvets epicentrum. Rystelserne udløste der en serie laviner, der 
dræbte mindst 18 personer og sårede flere end 60.</li><li>Nødhjælp og internationale nødhjælps- og redningsarbejdere i hobetal er 
ankommet til Nepal. En stribe lande har besluttet at yde økonomiske 
bidrag til det fattige land.</li><li class=" bl-elem">På grund af landets dårlige infrastruktur og ødelæggelserne fra jordskælvet er 
det svært at få hjælpen frem til de ramte borgere.</li></ul>
</div>
</div><p>
De første store sendinger nødhjælp er ankommet til landsbyer, der ligger tæt 
på epicenteret for det jordskælv, der ramte Nepal for fire dage siden og 
foreløbig har kostet 5.000 mennesker livet og såret det dobbelte antal. 
</p><p>
Konvojer med blandt andet ris, olie og sukker er nået frem i det uvejsomme 
terræn i det bjergrige og frodige distrikt Gorkha, hvor der bor omkring 
300.000 mennesker. 
</p><p>
Mange landsbyer i dette område består af huse og hytter, der ikke kunne modstå 
rystelserne, da jordskælvet ramte lørdag ved middagstid. I nogle af dem er 
stort set alle huse blevet lagt ned, mens andre er sluppet billigere. Fælles 
er dog, at de lokale mangler mad og drikkevand, der er forsvundet under 
murbrokkerne, oplyser nyhedsbureauer. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2646456/jordskaelvet-har-lagt-landsbyer-ned-i-nepals-bjerge/">Jordskælvet har lagt landsbyer 
ned i Nepals bjerge</a></p><p>
FN leverer blandt andet kiks med et særligt højt energiindhold til nepaleserne 
på landet, men samtidig er der stadig et helt område mod nord i bjergene op 
mod grænsen til Kina, hvor nødhjælpen endnu ikke er nået frem. 
</p><h3 class="tvheader">Se video: Mand overlever 62 timer i nepalesisk ruin</h3>
<p/><p>
Veje og stier, der fører til dette område, er blevet blokeret af jord- og 
stenskred. Derfor er der ikke andre muligheder end at flyve nødhjælp så tæt 
på landsbyerne som muligt, hvorefter militæret til fods må bringe mad, 
drikke og andre fornødenheder videre til de små landsbyer, som for manges 
vedkommende ligger på bjergskråninger, som det er svært at nå. 
</p><h3>
De sover udenfor i Kathmandu 
</h3><p>
I hovedstaden, Kathmandu, sover flere hundrede tusinde personer stadig i telte 
af frygt for, at efterskælv vil få deres hjem til at styrte sammen over dem. 
Enkelte markeder er åbnet igen, men butiksejere tør ikke holde åbent, da de 
insisterer på at opholde sig udenfor. Men der er også enkelte tegn på, at en 
vis normalitet er begyndt at indfinde sig i byen. Eksempelvis er banker og 
pengeautomater nu åbne igen. 
</p><p>
Mange lig ligger stadig gemt i ruinerne i hovedstaden, hvor det er lykkedes 
redningsarbejdere at bjærge i alt 14 mennesker ud i live. De tilbageværende 
lig giver en stank i gaderne, og der er frygt for, at der kan udvikle sig 
epidemier i byen, der huser en million indbyggere. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/_____Intet_navn_____932116y.jpg" alt="" border="0"/><span class="caption"><span class="f-img-caption">Trafikprop. 
</span>Tusindvis af borgere forsøger at komme væk fra hovedstaden Kathmandu, der blev hårdt ramt af lørdagens jordskælv i Nepal. Foto: Bernat Amangue/AP</span></span></p><p>
Tusindvis af beboere i Kathmandu forsøger at komme ud af byen, hvor der stadig 
er mangel på mad og drikke. Selv om nødhjælpen i en lind strøm lander i 
lufthavnen, så tager det tid at få den distribueret ud til befolkningen i 
Kathmandu og andre områder. 
</p><p>
Derfor forsøger mange at hoppe på en af de mange busser, der kører væk fra 
byen til andre distrikter, som er mindre hårdt ramt. Strandede turister i 
lufthavnen forsøger at få en billet ud af landet, mens andre prøver at 
begive sig mod grænsen til Indien. De store veje ud af byen er næsten helt 
lukkede af trafikpropper. 
</p><p>
I hovedstaden har et par hundrede personer demonstreret i gaderne mod, at 
myndighederne ikke hjælper dem nok, og et tocifret antal er blevet anholdt 
for at stjæle fra de forladte huse og etageejendomme i en by, hvor 
tålmodigheden er ved at være brugt op her fire døgn efter, at det værste 
jordskælv i 80 år ramte det fattige land. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2646052/nepalesere-graver-selv-efter-deres-kaere-ingen-hjaelper-os/">Nepalesere graver selv efter 
deres kære: Ingen hjælper os</a></p><p>
Laviner udløst af jordskælvet kostede mindst 18 personer livet ved verdens 
højeste bjerg, Mount Everest, da de blev fanget i snemasserne i lørdags. 
Siden har overlevende bjergbestigere været strandet på bjerget, men nu er 
alle blevet evakueret. Samtidig har myndighederne givet ordre til, at 
sæsonen for bjergbestigning i området stopper allerede nu af frygt for nye 
laviner, der kan opstå som følge af et af de mange mindre efterskælv, der 
kommer. 
</p><p class=" bl-elem">
Otte millioner mennesker er ifølge FN påvirket af jordskælvet. Det svarer til 
mellem en tredjedel og en fjerdedel af Nepals befolkning. Ud af de otte 
millioner har de 1,4 millioner brug for mad, da de ikke selv kan skaffe det. 
</p>	
</div>

</div></body></html>
