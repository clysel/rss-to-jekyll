---
layout:     post
title: 	    "B&O-chef: »Der er ingen tvivl om, at det marked bliver gigantisk«"
post_author:	    
post_date:	    Tue, 31 Mar 2015 17:56:00 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2612349/bo-chef-der-er-ingen-tvivl-om-at-det-marked-bliver-gigantisk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tre år. Det er den tid, mange mennesker bruger på at køre bil i løbet et 
livsforløb. 
</p><p>
Det er et tal, som Tue Mantoni, koncernchef i Bang &amp; Olufsen, fremhæver. 
For det er grundlaget for, at han i dag kunne meddele, at Bang &amp; Olufsen 
har solgt et af sine tre forretningsområder for en overraskende høj pris. 
</p><p>
B&amp;O Automotive, der laver lydanlæg til luksusbiler som Aston Martin og 
BMW, er blevet solgt til den amerikanske højttalerproducent Harman for 1,17 
milliarder kroner kontant samt en årlig provision på mindst 12,7 millioner 
kroner om året i 20 år - op til et potentielt maksimum på 3 milliarder 
kroner. Det er så høj en pris, at aktiekursen i går tordnede i vejret med 30 
procent. Og derfor var dagen en sjældent god dag for koncernchefen for det 
underskudsgivende selskab. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/oekonomi/virksomheder/ECE2611798/bang--olufsen-parkerer-sit-bileventyr-og-boersfolket-jubler/">Bang &amp; Olufsen parkerer sit 
bileventyr, og børsfolket jubler</a></p><p>
»Harman får den eksklusive ret til at benytte B&amp;O-brandet i 
biler. Det er der en samlet potentiel betaling for på 3 milliarder kroner 
over 20 år. Hvorvidt vi når helt derop, det er ikke til at sige, men hvis vi 
ikke når helt derop, så skal Harman efter 20 år enten betale forskellen på, 
hvor vi er nået til og de 3 milliarder kroner, eller vedblive at betale 
provision«, siger Tue Mantoni i et interview. 
</p><p><i class=" bl-elem">Med 1,17 milliarder kroner kontant og en garanti for mindst 12,7 millioner 
kroner om året kan I altså simpelthen ikke tjene under halvanden milliard 
kroner på det her... </i></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/Tue_Mantoni_925245c.jpg" alt="" border="0"/><span class="caption"><span class="f-img-caption">Tilfreds. 
</span>Tue Mantoni har med salget af B&amp;O Automotive glædet aktionærerne. PR-foto</span></span></p><p>
»Det er rigtigt«. 
</p><p><i class=" bl-elem">… og det er for en virksomhed, der i går aftes var sat til en værdi på 2,1 
milliarder. Hånden på hjertet: Havde du selv regnet med, at du kunne få så 
meget for det?</i></p><p>
»Jeg vil sige, at jeg har fra starten vidst, at der var spillere ude i 
markedet for automotive-området, som er ekstremt stærke inden for teknologi 
og innovation og det, man kalder <i>connected cars</i>. Connected cars 
bliver større og større i fremtiden; det er, når du kombinerer dit 
navigationsudstyr med din infotainment-løsning og dine autosystemer og så 
videre. Der er ingen tvivl om, at det marked bliver gigantisk. Ethvert 
menneske kører jo i gennemsnit tre år af sit liv i en bil, så brandet er 
vigtigt, designet er vigtigt, og at skabe en oplevelse er vigtigt«. 
</p><p><b class="ext-link">LÆS PORTRÆT </b><a class="embeddedlink" href="http://politiken.dk/oekonomi/virksomheder/ECE2521310/portraet-bo-direktoeren-der-ramte-muren/">Portræt: B&amp;O-direktøren, 
der ramte muren</a></p><p>
Allermest glæder han sig over, at pengene ikke falder i en klump, men løbende. 
</p><p>
»Vigtigst af alt, så er det en transaktion, der ikke blot er en her og 
nu-betaling, men en 20-årig betaling af licens. Det giver en stabilitet til 
Bang &amp; Olufsen-forretningen, som jeg synes er ganske attraktiv«. 
</p><h3>
Krav om flere spareplaner 
</h3><p>
B&amp;O har varslet et underskud for hele året på omtrent 250 millioner kroner 
for de fortsættende forretninger. Det har fået flere analytikere til at 
efterlyse besparelser, og for to uger siden meldte B&amp;O, at 125 
medarbejdere skal fyres. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2584287/bo-det-er-ikke-nok-at-lave-verdens-bedste-produkter/">B&amp;O: »Det er ikke nok at 
lave verdens bedste produkter«</a></p><p><i class=" bl-elem">I har lige været ude med en fyringsrunde, men markedet har efterlyst flere 
omkostningsreduktioner. Hvornår kommer der flere nyheder om det? </i></p><p>
»Jeg tror, at vi skal tage en ting af gangen. Vi har for nogle uger siden 
meget bevidst meldt ud om den restrukturering, som har været med til at 
nedbringe vores kapacitetsomkostningsbase med omkring 100 millioner om året. 
Det har vi gjort vel vidende, at vi skal have fokus på vores 
consumerforretning i fremtiden. Nu skal vores aftale med Harman gennem en 
proces, hvor den skal lukkes, og det sker om seks til ti uger. Derefter skal 
vi selvfølgelig kigge på nogle af de delte omkostningsområder mellem vores 
automotiveforretning og vores consumerforretning, og der skal vi sørge for, 
at vi er så effektive som overhovedet muligt. Men den plan kommer vi først 
med til august, når vi er sikre på, at den her plan går igennem«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2492623/formand-aabner-for-salg-af-bo/">Formand åbner for salg af B&amp;O</a></p><p><i class=" bl-elem">Er sandsynligheden for, at B&amp;O også på langt sigt kommer til at 
overleve som elektroniksvirksomhed baseret i Struer blevet større af den her 
handel? </i></p><p class=" bl-elem">
»Ja, det vil jeg sige, at den er. En af de meget vigtige overvejelser for os 
ved den her transaktion var ikke ’blot’ i anførselstegn at skabe et 
kapitalinflow fra dag et, men også at skabe et kapitalinflow over de næste 
20 år, der er med til at stabilisere vores forretning. Dermed kan du sige, 
at overvejelserne i den her transaktion har været ekstremt langsigtede«. 
</p>	
</div>

</div></body></html>
