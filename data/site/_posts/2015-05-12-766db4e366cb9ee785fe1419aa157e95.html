---
layout:     post
title: 	    "Total får ophævet suspendering i sag om skiferboring"
post_author:	    
post_date:	    Tue, 12 May 2015 23:17:37 +0200
post_site:	    politiken.dk 
post_link:	    http://politiken.dk/oekonomi/ECE2667116/total-faar-ophaevet-suspendering-i-sag-om-skiferboring/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når alle nødvendige tilladelser fra miljømyndighederne er indhentet, kan 
prøveboringerne efter skifergas i Nordjylland fortsætte, er Total blevet 
meddelt tirsdag.
</p><p>
Det skriver Energistyrelsen i en pressemeddelelse.
</p><p>
Det franske energiselskab har tidligere brugt et kemikalie uden tilladelse 
under prøveboringen, hvilket suspenderede arbejdet.
</p><p>
»Energistyrelsen har i dag vurderet, at borearbejdet vil kunne genoptages, når 
miljømyndighederne har givet endelig godkendelse, skriver styrelsen.
</p><p><b class="ext-link">LÆS ARTKEL</b><a class="embeddedlink" href="http://politiken.dk/oekonomi/2050/klima/ECE2657337/energistyrelsen-stopper-proeveboring-af-principielle-aarsager/">Energistyrelsen stopper 
prøveboring af principielle årsager</a></p><p>
Mandag overtog Miljøministeriet ansvaret for at vurdere de miljømæssige 
forhold i forbindelse med energiselskabets prøveboring efter skifergas i 
Frederikshavn Kommune.
</p><p>
5. maj afgjorde Energistyrelsen, at borearbejdet skulle indstilles, da Total 
havde benyttet et kemikalie, der ikke er omfattet af den eksisterende 
miljøvurdering, en såkaldt VVM-redegørelse.
</p><p>
»8. maj modtog Energistyrelsen redegørelsen fra Total, hvori Total har 
beskrevet, hvordan det vil sikre, at der ikke fremover sker fejl. Total har 
indført nye procedurer til kontrol af håndtering af kemikalier«, skriver 
styrelsen.
</p><p>
Procedurerne omfatter lagerstyring med blandt andet daglige lister over, 
hvilke kemikalier der er på lageret, hvilke kemikalier der anvendes og i 
hvilke mængder.
</p><p>
De kemikalier, der endnu ikke er godkendt til anvendelse, vil blive mærket 
tydeligt og vil blive opbevaret adskilt fra de godkendte kemikalier, lyder 
det ifølge Energistyrelsen.
</p><p class=" bl-elem">
Miljøministeriet er ansvarlig myndighed for miljøtilladelser, hvis Total vil 
søge om at gå videre i sin efterforskning med såkaldt frakturering af 
undergrunden for at lede efter skifergas.
</p>	
</div>

</div></body></html>
