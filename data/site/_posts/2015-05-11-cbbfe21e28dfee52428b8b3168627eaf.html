---
layout:     post
title: 	    "FCC afviser at udskyde amerikansk netneutralitet"
post_author:	    Martin Bernth
post_date:	    Mon, 11 May 2015 07:02:49 +0000
post_site:	    www.version2.dk 
post_link:	    http://www.version2.dk/artikel/fcc-afviser-udskyde-amerikansk-netneutralitet-182635?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Efter godkendelsen af de kontroversielle regler for netneutralitet i USA har de store amerikanske internetudbydere indtrængende bedt myndighederne om udsættelse af reglernes ikrafttrædelse, indtil en række søgsmål, som firmaernes selv står bag er afgjort.</p>

<p>Men det vil den ansvarlige myndighed, FCC, ikke gå med til. <a href="http://www.computerworld.com/article/2920171/technology-law-regulation/fcc-refuses-to-delay-net-neutrality-rules.html">Det skriver amerikanske Computerworld.</a></p>



<p>En række større og mindre internetudbydere var især interesseret i, at FCC suspenderede den del af reglerne, der ændrer firmaernes status fra at være leverandører af en informationstjeneste til at være betragtet som et forsyningsselskab af et offentligt gode.</p>

<p>Sidstnævnte status medfører nemlig heftig regulering fra myndigheder, hvilket netop har været tjenesteudbydernes helt store anke, da de mange nye krav, der stilles til sikkerhed og tilgængelighed vil være for stor en byrde for de private selskaber at bære.</p>



<p>De mener desuden, at reglerne vil kvæle udbredelsen af højhastighedsinternet og en branceorganisation for producenter af netværksudstyr kalder FCC’s beslutning om ikke at imødekomme ‘en helt rimelig forespørgsel om at udskyde omvæltende regler for internetter’ for ‘skuffende’.</p>
  </section>

      </div></body></html>
