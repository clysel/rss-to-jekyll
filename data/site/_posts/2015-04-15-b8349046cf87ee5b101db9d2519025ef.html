---
layout:     post
title: 	    "Frem med Dannebrog: Her kan du møde dronningen i morgen"
post_author:	    
post_date:	    Wed, 15 Apr 2015 14:27:50 +0200
post_site:	    politiken.dk 
post_link:	    http://politiken.dk/ibyen/byliv/ECE2626531/frem-med-dannebrog-her-kan-du-moede-dronningen-i-morgen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Programmet for dronningens fødselsdag</h4>
<div class="fakta-body" data-buildingblock="embedded_factboxlink">
<p><b>9.00:</b> Morgenvækning på Fredensborg Slot 
</p><p><b>12.00:</b> Dronningen med den kongelige familie træder ud på balkonerne på 
Christian VII’s Palæ på Amalienborg. 
</p><p><b>12.30:</b> Karetkørsel gennem København. Turen går fra Amalienborg til 
Københavns Rådhus, og i kareten vil regentparret befinde sig eksorteret af 
Gardehusarregimentets Hesteskadron. 
</p><p><b>13.00: </b>Modtagelse på Københavns Rådhus. Arrangement for den kongelige 
familie og inviterede med frokostreception, underholdning og tale ved 
overborgmesteren. Slutteligt gaveoverrækkelse. 
</p><p><b>14.00:</b> Regentparret viser sig på balkonen ud til Rådhuspladsen 
</p><p class=" bl-elem"><b>20.00:</b> Middag på Fredensborg Slot. 
</p>
</div>
</div><p>
De fleste fødselsdage begynder med, at fødselaren bliver vækket med sang og 
lykønskninger, og Dronning Margrethe bliver heller ikke snydt for 
morgenvækning i morgen, 16. april. 
</p><p>
Klokken 9.00 lyder et såkaldt dansk løsen, når der bliver afgivet tre skud fra 
tre kanoner i slotshaven ved Fredensborg Slot, og inden da er et begrænset 
område af Slotshaven blevet åbnet for alle dem, der gerne vil deltage i 
regentparrets morgenvækning. Man skal blot gå ad Skipper Alle og passere 
Normannsdalen for komme ind i området og være med. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2626672/det-var-ikke-for-ikke-at-blive-bemaerket-at-jeg-udtalte-mig/">»Det var ikke for ikke at 
blive bemærket, at jeg udtalte mig«</a></p><p>
Klokken 12.00 træder fødselaren, flankeret af hele den kongelige familie, 
minus influenzaramte prins Henrik, ud på Amalienborgs balkoner for at vinke 
til de fremmødte, og hvis man har lyst til at deltage i festlighederne her, 
er det bare om at møde op. 
</p><p>
Slotspladsen bliver sandsynligvis fuld af mennesker med vajende flag, og også 
de københavnske gader kan forvente en del trængsel, når dronningen klokken 
12.30 sætter sig i kareten og påbegynder turen mod Rådhuspladsen. 
</p><p>
Man kan følge kareten ad Store Kongensgade, forbi Kongens Nytorv og gennem 
Strøget frem til Rådhuspladsen. Se kortet over ruten her: 
</p><p class="art-ext-other">

</p><p/><h3>
Syng for dronningen 
</h3><p>
På Københavns Rådhus tager overborgmester Frank Jensen (S) imod fødselaren ved 
hovedindgangen. 
</p><p>
Inden for Rådhusets mure vil der være musikindslag, dans og korsang, og 
klokken 14.00 kan offentligheden igen være en del af festlighederne, når 
korsangere og musikere flytter underholdningen fra Rådhushallen ud på 
Rådhuspladsen til fællessang. 
</p><p><b class="ext-link">LEKTOR </b><a class="embeddedlink" href="http://politiken.dk/indland/ECE2624846/lektor-dronningen-gaar-til-graensen-med-indvandrer-kommentar/">Dronningen går til grænsen med 
indvandrer-kommentar</a></p><p>
Det er også klokken 14.00, at dronningen indtager rådhusets balkon for igen at 
lade sig hylde af de fremmødte. 
</p><p class=" bl-elem">
Fejringen af dronningens 75-års fødselsdag begyndte allerede i forrige uge i 
Aarhus med karettur gennem byen, ved den lejlighed sammen med prinsgemalen, 
hilsner fra balkonen på Aarhus Rådhus samt festmiddag og underholdning i 
Musikhuset Aarhus. 
</p>	
</div>

</div></body></html>
