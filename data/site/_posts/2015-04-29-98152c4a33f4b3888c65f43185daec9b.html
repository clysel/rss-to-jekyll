---
layout:     post
title: 	    "Mærsk: Mandskab på opbragt fragtskib er i god behold"
post_author:	    
post_date:	    Wed, 29 Apr 2015 10:48:16 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2647750/maersk-mandskab-paa-opbragt-fragtskib-er-i-god-behold/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De 24 besætningsmedlemmer om bord på containerskibet Maersk Tigris er i 
sikkerhed og har det efter omstændighederne godt. 
</p><p>
Det meddeler Mærsk. 
</p><p>
»Vores altoverskyggende bekymring er besætningens sikkerhed og velbefindende«, 
skriver Mærsk i en udtalelse. 
</p><p>
Det danske selskab er endnu ikke klar over, hvorfor Maersk Tigris blev opbragt 
af iranske myndigheder tirsdag, men arbejder på at finde ud af årsagen. 
</p><p>
Mærsk er i tæt dialog med Udenrigsministeriet om sagen, meddeler selskabet. 
</p><p>
»Vi arbejder på højtryk for at undersøge omstændighederne omkring Maersk 
Tigris«, oplyste ministeriet sent tirsdag til Ritzau. 
</p><p>
»Vi skal være forsigtige med at drage konklusioner, før vi kender sagens 
faktiske omstændigheder. Men det er vores klare forventning, at Iran 
overholder sine internationale forpligtelser, og at mandskabet om bord på 
Mærsk Tigris ikke lider overlast, lød det fra ministeriet«. 
</p><p>
Containerskibet var på vej fra Sortehavet til Den Persiske Golf og havde 
senest lagt til kaj i Jeddah i Saudi-Arabien, da skibet blev opbragt af 
iranske myndigheder i Hormuzstrædet tirsdag formiddag. 
</p><p>
Skibets slutdestination var Dubai. 
</p><p>
Iranske myndigheder affyrede varselsskud, før containerskibet blev stoppet og 
tilbageholdt. 
</p><p>
Rickmers Shipmanagement, som har ansvaret for skibets 24 besætningsmedlemmer, 
oplyser til Ritzau, at Maersk Tigris sejlede i internationalt farvand, da 
det blev opbragt. 
</p><p class=" bl-elem">
Mærsk lejer containerskibet af Rickmers, som står for driften af skibet. 
</p>	
</div>

</div></body></html>
