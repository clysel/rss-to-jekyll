---
layout:     post
title: 	    "14-årig brite anholdt for terrormistanke"
post_author:	    
post_date:	    Sun, 05 Apr 2015 17:23:27 +0200
post_site:	    politiken.dk 
post_link:	    http://politiken.dk/udland/ECE2617001/14-aarig-brite-anholdt-for-terrormistanke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To teenagere fra det nordlige England er anholdt på mistanke om, at de var i 
gang med at forberede terrorhandlinger, oplyser britisk politi søndag.
</p><p>
De mistænkte, en 14-årig dreng fra Blackburn og en 16-årig pige fra 
Manchester, blev anholdt henholdsvis torsdag og fredag som led i en 
igangværende efterforskning.
</p><p>
De er varetægtsfængslet frem til 28. maj, oplyser politiet i Manchester.
</p><p>
Drengen blev anholdt på 'mistanke om at forberede en terrorhandling', 
oplyser politiet efter at have undersøgt flere elektroniske apparater.
</p><p>
Pigen er anholdt for 'mistanke om at deltage i forberedelse af en 
terrorhandling', som det hedder i politiets udtalelse.
</p><p>
Politiet siger, at anholdelserne ikke har forbindelse til andre anholdelser 
tidligere på ugen, hvor ni mennesker fra Rochdale blev anholdt ved grænsen 
mellem Tyrkiet og Syrien.
</p><p>
De ni mistænkte i den sag - fem voksne og fire børn - blev anholdt i byen 
Hatay i det sydlige Tyrkiet i onsdags.
</p><p class=" bl-elem">
Britiske sikkerhedstjenester mener, at omkring 600 briter er rejst til enten 
Syrien eller Irak for at slutte sig til militante grupper der.
</p>	
</div>

</div></body></html>
