---
layout:     post
title: 	    "Kampagne skal lokke unge til en flirt med ingeniørstudiet"
post_author:	    15300
post_date:	    Mon, 16 Feb 2015 13:14:32 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/kampagne-skal-lokke-unge-til-en-flirt-med-ingenioerstudiet-2762
---
<html><body><div><section class="body"><p><figure class="plugin full"><img src="http://karriere.jobfinder.dk/sites/karriere/files/styles/article_inline/public/etf_artikeltop.png?itok=ojFU8XsJ" alt=""/></figure></p>
			<p>Hvis du i dag åbner en avis, tænder tv’et eller tjekker nyhederne online, er der stor sandsynlighed for, at du støder på budskabet ‘ingeniører forandrer verden’. Fra den 16. februar til den 7. marts kører Engineer the future-alliancen nemlig anden del af en storstilet kampagne, der skal understrege ingeniørernes betydning for fremtiden.</p>
			<p>Hvor kampagnen i første omgang havde fokus på at sætte ingeniørfaget i scene over for den brede befolkning, er den denne gang målrettet unge mennesker og landets beslutningstagere. Førstnævnte opfordres i kampagnen til at komme til Åbent Hus-arrangementerne på de danske ingeniøruddannelser, der afholdes i samme periode.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Tjek de mange karrieremuligheder på Jobfinder.</a></p>
			<p><aside class="plugin right box">
			   Her kan du komme til Åbent Hus</aside></p>
			<ul><li>Syddansk Universitet åbner dørene til sine diplom- og civilingeniøruddannelser i Odense den 28. februar og i Sønderborg den 21.februar.  </li>
			<li>Aarhus Universitet byder indenfor til sine i alt 21 diplom- og civilingeniøruddannelser i Aarhus den 26.-28. februar og i Herning den 7. marts.  </li>
			<li>DTU i Lyngby har over 30 forskellige uddannelsesretninger og inviterer dig ind den 5. marts.  </li>
			<li>VIA’s ingeniøruddannelser er centreret i Horsens, men du kan også læse til ingeniør i Herning eller Aarhus. VIA siger velkommen i Horsens den 24. februar, i Herning den 24. februar og i Aarhus den 26. februar  </li>
			<li>På Aalborg Universitet er der cirka 40 bachelor- og diplomingeniøruddannelser og omkring 50 kandidat- og civilingeniøruddannelser. De kan opleves i Aalborg den 4. marts, i Esbjerg den 27.-28. februar og i København den 4. marts.</li>
			</ul><p>
			</p>
			<p>Bag kampagnen står de fem institutioner, der udbyder ingeniøruddannelser i Danmark, og som alle er en del af Engineer the future-samarbejdet: Aarhus Universitet, VIA University College, Syddansk Universitet, DTU og Aalborg Universitet.</p>
			<p>Selvom de i bund og grund kommer til at konkurrere om de samme unge mennesker, har det været vigtigt for dem at stå sammen, understreger studievejleder på Ingeniørhøjskolen på Aarhus Universitet, Birgitte Viborg:</p>
			<p>»Vi er nødt til at løfte i fællesskab for skabe opmærksomhed og få rekrutteret de unge, der er brug for,« siger hun.</p>
			<h2>Gør en forskel</h2>
			<p>Formen på kampagnen er ikke ny. Den er en videreførelse af den kampagne, som reklamebureauet Bocca allerede har designet for Engineer the future under sloganet ‘ingeniører forandrer verden’ med blandt andet bannere langs de danske veje, videoer og hjemmesiden <a href="http://engineerthefuture.dk/">engineerthefuture.dk</a>.</p>
			<p>Men der kommer nye ansigter på både film og trykte reklamer, og samtidig lyder opfordringen altså, at de unge skal komme til Åbent Hus.</p>
			<p>»Kampagnen skal ændre den grundlæggende opfattelse af, hvad ingeniører er. Altså mennesker, der forandrer verden,« siger administrerende direktør i Bocca, Morten Theil.</p>
			<p>»Vi skal vise de unge, at det ikke ‘bare’ er en teknisk uddannelse, men en uddannelse, der giver dem mulighed for at gøre en forskel,« lyder det fra Birgitte Viborg.</p>
			<h2>Du bliver ramt syv gange</h2>
			<p>Og de unge har taget godt imod kampagnen, forsikrer Morten Theil. En undersøgelse blandt de unge mellem 17 og 24 år, der er målgruppen i kampagnens anden del, viser, at den indtil videre har skabt en positiv oplevelse af, hvad ingeniører og ingeniørfaget er.</p>
			<p>Når kampagnen løber over tv-skærmen, bliver det på kanaler som Tv3, 3+, Kanal 4 og Kanal 5, hvor de unge er, og på Tv2 News, hvor politikerne zapper forbi.</p>
			<p>»Jeg kan fortælle så meget, at hvis du er mellem 17 og 24 år, vil du i gennemsnit blive ramt af kampagnen syv gange i løbet af de tre uger, «siger Morten Theil for at illustrere omfanget.</p>
			<p>Normalt er der omkring 150 besøgende pr. dag, når ingeniøruddannelserne på Aarhus Universitet holder Åbent Hus. Birgitte Viborg håber, at kampagnen trækker en del flere til i år, når campus i Aarhus den 26.-28.februar slår dørene op til sine diplom- og civilingeniøruddannelser og cirka 3000 studerende.</p>
		</section></div></body></html>
