---
layout:     post
title: 	    "To år efter Boston-bomberne: Jury på vej med afgørelse"
post_author:	    
post_date:	    Tue, 07 Apr 2015 13:31:25 +0200
post_site:	    politiken.dk 
post_link:	    http://politiken.dk/udland/int_usa/ECE2618359/to-aar-efter-boston-bomberne-jury-paa-vej-med-afgoerelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Næsten to år efter, at brødrene Dzhokhar Tsarnaev og Tamerlan Tsarnaev bragte 
to bomber til sprængning ved Boston Marathon, skal en jury nu afgøre, 
hvilken straf Dzhokhar Tsarnaev, den yngre bror, skal idømmes. 
</p><p>
Tamerlan Tsarnaev blev i dagene efter terrorangrebet dræbt, mens de to brødre 
med tjetjensk baggrund var på flugt i Boston. 
</p><p>
Tre personer mistede livet og 264 mennesker blev såret ved angrebet på det 
traditionsrige maratonløb, som fandt sted 15. april 2013. 
</p><p>
De 10 nævninge i juryen begyndte her til morgen at votere i Moakley Federal 
Court. Nævningene skal tage stilling til 30 tiltalepunkter, der også 
indeholder brødrenes efterfølgende drab på en politibetjent. 
</p><p>
17 af anklagerne kan potentielt udløse dødsstraf. Hvis Dzhokhar Tsarnaev, i 
dag 21 år, kendes skyldig, skal juryen derefter afgøre, om han skal straffes 
med døden eller fængsel på livstid. 
</p><p>
Den yngste Tsarnaev-bror, som efter terrorangrebet blev pågrebet i sit skjul i 
en båd i bydelen Watertown, nægter sig skyldig. 
</p><h3>
Afsluttende procedurer i går 
</h3><p>
Retssagen mod Dzokhar Tsarnaev skulle egentlig være begyndt omkring 
årsskiftet. Igen og igen er retssagen dog blevet udskudt. Hovedsageligt 
fordi man har haft svært ved sammensætte en jury, som man måtte antage kunne 
forholde sig upartisk i sagen. 
</p><p><b class="ext-link">REKONSTRUKTION </b><a class="embeddedlink" href="http://politiken.dk/magasinet/feature/ECE2576770/rekonstruktion-102-timers-menneskejagt-fulgte-i-koelvandet-paa-terrorangreb-i-boston/">102 timers menneskejagt fulgte 
efter terrorangreb i Boston </a></p><p>
Men de 18 jurymedlemmer, 12 nævninge og seks suppleanter, er nu udpeget, og 
gennem 16 dage i marts og starten af april har de hørt og set gribende 
gennemgange af terrorangrebet ved Boston Marathon. 
</p><p>
Her placerede de to Tsarnaev-brødre ifølge anklageskriftet to trykkogere fyldt 
med sprængstof, søm og metalstumper tæt på maratonløbets mållinje og bragte 
de hjemmelavede bomber til eksplosion. 17 mennesker, tilskuere på 
opløbsstrækningen, mistede et eller flere ben ved attentatet. 
</p><p>
Anklageren i sagen, Aloke Chakravarty, holdt sin afsluttende procedure i 
Moakley Federal Court i går. 
</p><p>
»Han ville straffe USA«, sagde anklageren blandt andet om Dzokhar Tsarnaev, 
som var 19 år, da terrorangrebet ramte Boston. 
</p><p>
»Den anklagede mente, at hans værdier var mere vigtige, end dem folk omkring 
ham havde. Han ville vække hellige krigere. Han ville terrorisere landet. 
Intet omkring denne dag, hvor angrebet fandt sted, var tilfældigt. Det var 
et iskoldt, kalkuleret terrorangreb«, lød det fra Aloke Chakravarty. 
</p><h3>
Stilhed i retslokalet 
</h3><p>
Anklageren fremlagde voldsomme billeder i retslokalet, som var fyldt til 
bristepunktet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_usa/ECE2573774/fire-ting-du-boer-vide-om-boston-sagen/">Fire ting du bør vide om 
Boston-sagen</a></p><p>
Mens portrætter af de sårede ved terrorangrebet blev vist, afspillede 
anklageren en islamisk hymne, en såkaldt ’nasheed’, som var blevet fundet på 
Dzokhar Tsarnaevs computer. 
</p><p>
Dette resulterede i en knugende stilhed i retslokalet, hvor mange af de sårede 
var mødt op. 
</p><p>
Disse kunne efterfølgende høre Dzokhar Tsarnaevs forsvarsadvokat, Judy Clarke, 
argumentere for, at den yngre Tsarnaev-bror var blevet manipuleret af sin 
radikaliserede storebror til at tage del i terrorangrebet. 
</p><p>
Judy Clarke erkendte dog, at Dzokhar Tsarnaev havde placeret den ene af 
bomberne ved maratonløbets målstreg. 
</p><p>
»Der er ingen undskyldning for, hvad han har gjort, og vi prøver heller ikke 
på at opfinde en sådan undskyldning«, sagde hun. 
</p><p>
Judy Clark forsøgte dog ihærdigt at overbevise juryen om, at Tamerlan Tsarnaev 
havde været hjernen bag terrorangrebet. 
</p><p>
Forsvarsadvokaten fremlagde eksempelvis kvitteringer, der viste, at 
storebroderen havde købt mange af komponenterne til de hjemmelavede bomber. 
Hun fremviste også beviser på, at Tamerlan Tsarnaevs fingeraftryk var blevet 
fundet på de fleste af bombekomponenterne i familiens lejlighed i Cambridge. 
</p><p class=" bl-elem">
Spørgsmålet er, om det er nok til, at juryen vil undlade at idømme Dzokhar 
Tsarnaev dødsstraf. Hvis han idømmes dødsstraf, vil det være første gang 
siden 1947, at delstaten Massachusetts eksekverer lovens hårdeste straf. 
</p>	
</div>

</div></body></html>
