---
layout:     post
title: 	    Kronprinsen og ministre deltager i mindehøjtidelighed i aften
post_author:	    
post_date:	    Mon, 16 Feb 2015 17:39:04 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2549227/kronprinsen-og-ministre-deltager-i-mindehoejtidelighed-i-aften/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Kronprins Frederik slutter sig til aften til de mange tusinde, der mødes ved 
Gunnar Nu Hansens Plads nær kulturhuset Krudttønden på Østerbro i København 
for at mindes de dræbte ved weekendens terrorangreb.
</p><p>
Til eftermiddag meddeler hoffets pressechef Lene Balleby til Ritzau, at 
kronprinsen vil være til stede ved mindehøjtideligheden, der begynder 
klokken 20.
</p><p>
Mindehøjtideligheden er arrangeret af medlemmer af Københavns 
Borgerrepræsentation, der er repræsenteret af en lang række politikere.
</p><h3>
Ministre og ambassadører 
</h3><p>
Statsminister Helle Thorning-Schmidt (S) er blandt talerne, foruden formanden 
for Det Jødiske Samfund, Dan Rosenberg Asmussen, og Frankrigs ambassadør i 
Danmark, Francois Zimeray.
</p><p>
Ambassadøren er ikke den eneste gæst fra udlandet ved højtideligheden, der er 
beregnet til at vare en time.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2548687/ministre-paa-stribe-mindes-draebte-i-aften/">Ministre på stribe mindes 
dræbte i aften</a></p><p>
Også Sveriges statsminister Stefan Löfven, Charlie Hebdo-journalisten Patrick 
Pelloux og USA's ambassadør, Rufus Gifford, deltager.
</p><p>
Norge repræsenteres af udenrigsminister Børge Brende, Oslos byrådsleder, Stian 
Berger Røsland, og Norges ambassadør i Danmark, Ingvar Havnen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2548897/mindehoejtidelig-flyttes-paa-grund-af-pladsmangel/">Mindehøjtidelig flyttes på 
grund af pladsmangel</a></p><h3>
Ofre mindes flere steder
</h3><p>
Endelig repræsenterer konkurrencekommissær Margrethe Vestager den samlede 
EU-kommission.
</p><p>
Arrangementet har sin egen Facebook-side, og her har mere end 17.000 
tilkendegivet, at de har tænkt sig at dukke op.
</p><p>
Flere andre steder i landet - blandt andet Aarhus, Aalborg og Odense - holdes 
der også mindehøjtideligheder.
</p><p><b class="ext-link">SE OVERBLIK:</b><a class="embeddedlink" href="http://politiken.dk/indland/fokus_danmark/fokus_terror/ECE2548408/overblik-her-er-der-mindehoejtideligheder-i-dag/">Her er der mindehøjtideligheder i dag</a></p><p class=" bl-elem">
Men også i udlandet markerer man sin deltagelse. I Berlin foregår det ved den 
danske ambassade klokken 19, mens prins Henrik aflægger besøg ved ambassaden 
i Paris klokken 17.15, hvor der vil være et minuts stilhed i respekt for 
ofrene for attentaterne.
</p>	
</div>
</div></body></html>
