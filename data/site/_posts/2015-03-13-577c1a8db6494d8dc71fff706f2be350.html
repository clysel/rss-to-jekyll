---
layout:     post
title: 	    "Fem år senere: Skat har endelig fået verdens største banklæk"
post_author:	    
post_date:	    Fri, 13 Mar 2015 16:10:32 +0100
post_site:	    politiken.dk 
post_link:	    http://politiken.dk/oekonomi/ECE2585938/fem-aar-senere-skat-har-endelig-faaet-verdens-stoerste-banklaek/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
politiken undersøger</h4>
<h5>
Swissleaks</h5>
<div class="fakta-body" data-buildingblock="embedded_factboxlink">
<p><b>Oplysninger om</b> mere end 100.000 kunders bankkonti i HSBC i Genève slap 
ud af banken i 2008. Kunderne havde været beskyttet af den schweiziske 
bankhemmelighed, men deres data endte hos skattemyndighederne i Frankrig. 
</p><p class=" bl-elem"><b>Via det franske dagblad</b> Le Monde og International Consortium of 
Investigative Journalists har Politiken og 56 andre medier verden over fået 
den lækkede HSBC-liste, og medierne har samarbejdet om at afdække 
materialet. Kunderne fra 203 lande havde et indestående på 666 mia. kr., og 
der er talrige eksempler på skatteunddragelse. 
</p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
Vi har fået HSBC-listen, og vi arbejder nu med listen i skattelyprojektet
</p>
<p class="sender">
Morten Bøhm, projektchef i Skat 
</p>
</blockquote>
</div><p>
Med næsten fem års forsinkelse har Skat nu modtaget listen med potentielle 
danske skatte-flygtninge fra storbanken HSBC i Schweiz. 
</p><p>
De franske skattemyndigheder, der har ligget inde med den gigantiske lækage af 
bankoplysninger siden 2009, har inden for de seneste uger oversendt en 
database med oplysninger om danske HSBC-kunder til Skat. 
</p><p>
»Vi har fået HSBC-listen, og vi arbejder nu med listen i skattelyprojektet«, 
siger projektchef Morten Bøhm, der har ansvar for de enheder i Skat, der 
arbejder med international skatteunddragelse. 
</p><p>
Politiken afslørede 8. februar i år, hvordan Skat har sovet i timen ved ikke 
at få fat i verdens største banklæk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2539723/skat-ignorerede-rige-danskeres-gemte-milliarder-i-schweiz-i-fire-aar/">Skat ignorerede rige danskeres 
gemte milliarder i Schweiz i fire år</a></p><p>
En række andre lande har siden 2010 fået udleveret HSBC-listen fra Frankrig og 
på den baggrund kradset skatteindtægter ind for et tocifret milliardbeløb. 
Skats årelange passivitet blev stærkt beklaget af skatteminister Benny 
Engelbrecht (S). 
</p><p>
En redegørelse fra Skat har siden vist, at myndigheden siden 2008 har haft »et 
kendskab« til lækagen, men at ingen gjorde noget for at få den. Af 
redegørelsen fremgår det, at Skat bad om HSBC-listen 6. februar i år - kort 
efter Politikens henvendelse - og nu en måned senere er listen endelig 
kommet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2570726/skat-gjorde-intet-ved-laek-om-skattely---og-skjulte-det/">Skat gjorde intet ved læk om 
skattely - og skjulte det </a></p><p>
Politiken har i månedsvis haft adgang til de lækkede bankoplysninger, der 
viser, hvordan 314 personer med relation til Danmark i 2006/2007 havde 4,8 
milliarder kroner stående i HSBC i Schweiz. 
</p><p><b>Tavshed om indholdet</b></p><p>
Af hensyn til sin tavshedspligt vil projektchef Morten Bøhm ikke oplyse, 
hvornår Skat præcis modtog listen, ligesom han ikke vil fortælle om omfanget 
af data. 
</p><p>
»Hvor meget der i givet fald vedrører Danmark, og om det indeholder udeholdte 
skatter, skal vi længere hen i forløbet for at kunne vurdere. Men mængden af 
data om HSBC på verdensplan, som jeg forstår det, er meget større end noget 
andet, vi har set«, siger Morten Bøhm. 
</p><p><b>Et problem med forældelse</b></p><p>
Skat er blevet skarpt kritiseret for at sidde på hænderne i så lang tid, fordi 
forældelsesreglen på ti år kan betyde et provenutab i millionklassen. Morten 
Bøhm erkender, at det havde været bedre at få oplysningerne for fire-fem år 
siden. 
</p><p>
»Vi er meget opmærksomme på, at vi helst ikke skal smide sager på grund af 
forældelse. Men der vil altid være en vis sagstilskæring. Et fiktivt 
eksempel: Hvis en person har 150 millioner kroner i en schweizisk bank, så 
tikker der renter og andet på i løbet af perioden, og det gør, at visse dele 
af sagen ikke er forældet. Derfor kan man ikke sige, at vi nødvendigvis har 
et forældelsesproblem med det hele«. 
</p><p>
Efter at have analyseret materialet har Politiken bragt historier frem om 
mulige danske skatteunddragere. Eksempelvis enkefru T, der gemte 11,5 
millioner kroner, og hvor det af HSBC's noter fremgår, at hun begår noget 
kriminelt, fordi kontoen ikke er deklareret i Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2541073/saadan-gemte-enkefru-t-millionerne-i-schweiz/">Sådan gemte enkefru T 
millionerne i Schweiz</a></p><p><i class=" bl-elem">Vi har givet jer en slags forspring ved at omtale, hvad der ligner åbenbar 
skatteunddragelse. Kan I bruge sådan et forspring? </i></p><p>
»Både og. Vi kan godt tage det med i vores overvejelser. Men det hænger jo på 
os, så uanset hvad vil vi efterprøve alt. Det er en del af retssikkerheden i 
det her; vi kan ikke leve med at tabe sager, fordi vi er sprunget over, hvor 
gærdet er lavest«. 
</p><p><b>Kan tage måneder og år</b></p><p>
Morten Bøhm forklarer, hvordan Skat generelt arbejder med banklæk: Først skal 
data »vaskes« for at sikre, de er valide. Dernæst går kontrolprocessen i 
gang ved at identificere skatteydere, tjekke, om deres sager allerede er 
behandlet, eller om de har en legitim grund til at have penge stående på en 
konto i Schweiz. 
</p><p>
»På et tidspunkt kommer der en restmængde ud, som vi må undersøge nærmere. Så 
kontakter vi borgeren eller virksomheden og siger, at vi har nogle 
oplysninger, som vi ikke kan få til at stemme, så vær venlig at fremlægge 
noget dokumentation. Og så laver vi en kontrol ud fra de oplysninger, vi 
har. Det kan være en lang proces, alt efter hvor gode oplysninger vi finder, 
og hvor samarbejdsvillig skatteyderen er. Jeg har set sager tage fra 6-8 
måneder op til 6-8 år«, siger Morten Bøhm. 
</p><p><b>HSBC-listen til 30 lande</b></p><p>
Politiken og internationale mediers arbejde med lækagen, døbt Swissleaks, har 
fået anmodningerne om at få HSBC-listen til at tikke ind hos de franske 
myndigheder. 
</p><p>
Frankrigs finansminister Michel Sapin sagde i sidste uge, at 19 lande nu har 
fået oplysningerne tilsendt, og at listen er undervejs til 11 andre lande. 
</p><p>
Skat forventer, at man i den kommende tid vil mødes hyppigere med andre landes 
myndigheder som følge af sagen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2545189/norden-klandrer-frankrig-for-at-putte-med-banklaek/">Norden klandrer Frankrig for 
at putte med banklæk</a></p><p>
Mindst syv lande har varslet efterforskninger eller tiltalt HSBC for blandt 
andet aktiv medvirken til skatteunddragelse og hvidvask. Senest har Frankrig 
i dag taget skridt til en retssag mod HSBC, efter at banken har afvist at 
indgå et forlig på 14,7 milliarder kroner, skriver Le Monde. 
</p><p>
Udover at efterforske kunderne, kan Skat herhjemme også kigge nærmere på en 
banks rolle i en sag. 
</p><p>
»Vi skal kigge efter skat og strafferetlige aspekter. Så snart vi finder en 
sag, der indikerer et strafferetligt element, så skubber vi det videre til 
vores særlige kontrolafdeling, der i givet fald vil arbejde med det sammen 
med politiet eller SØIK (bagmandspolitiet, red.)«, siger Morten Bøhm. 
</p><p><b>Værd at undersøge</b></p><p>
Juraprofessor med ekspertise i økonomisk kriminalitet Lars Bo Langsted har 
tidligere vurderet over for Politiken, at HSBC's rolle er værd at undersøge, 
og at banken kan straffes på dansk grund. 
</p><p>
»Der vil formentlig være dansk jurisdiktion, fordi forbrydelsen har virkning i 
Danmark. Forudsætningen for, at det er strafbart, er, at HSBC har medvirket 
til skatteunddragelse: Hvis banken har vidst eller klart burde have vidst, 
at der var tale om penge, som de danske skattemyndigheder ikke kendte til. 
Eller endnu tydeligere: Hvis banken har rådgivet aktivt om, hvordan man 
kunne undgå, at skattemyndighederne fik nys om pengene«, sagde professoren 
fra Aalborg Universitet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2558680/dansk-taeppehandler-fik-hjaelp-til-at-skjule-sin-millionformue-paa-tropeoe/">Dansk tæppehandler fik hjælp 
til at skjule sin millionformue på tropeø</a></p><p class=" bl-elem">
Som Politiken har afdækket, viser bankrådgivernes notater i lækagen, at banken 
i nogle tilfælde både er bevidst om og hjælper de danske kunder med at holde 
deres formuer skjult fra Skat i Danmark. 
</p>	
</div>
</div></body></html>
