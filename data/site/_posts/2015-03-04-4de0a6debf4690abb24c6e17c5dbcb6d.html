---
layout:     post
title: 	    "Norwegians direktør: »Alt kan ske«"
post_author:	    
post_date:	    Wed, 04 Mar 2015 15:17:52 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2573467/norwegians-direktoer-alt-kan-ske/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mens adskillige tusinde passagerer er strandet rundt omkring i Skandinavien 
som følge af konflikten mellem Norwegians ledelse og selskabets 
skandinaviske piloter, har meldingerne fra Norwegians top været mere 
sparsomme. 
</p><p>
Men på et pressemøde i Oslo her til eftermiddag tager direktøren for 
selskabet, Bjørn Kjos, bladet fra munden. Ifølge norske Dagbladet kalder han 
situationen for »helt forfærdelig tragisk«, men siger samtidig, at »alt kan 
ske«. 
</p><p><b class="ext-link">STREJKE</b><a class="embeddedlink" href="http://politiken.dk/oekonomi/virksomheder/ECE2571344/timetal-og-tilhoersforhold-det-skiller-ledelse-og-piloter-ad-i-norwegian/">Timetal og tilhørsforhold: Det skiller 
ledelse og piloter ad i Norwegian</a></p><p>
»Vi prioriterer at tage hånd om passagererne, og det har vi pligt til at gøre. 
Vi har sat alt ind for at prøve at flyve de passagerer, som vi kan flyve, og 
ikke mindst de, som er strandet, eller kan strande«, siger Kjos på 
pressemødet. 
</p><p>
Konflikten om piloternes løn- og arbejdsvilkår rammer 35.000 mennesker, der 
skulle have fløjet med Norwegian i dag, fortæller Kjos på mødet. Siden 
oktober har parterne forhandlet om en overenskomst, men natten til lørdag 
brød forhandlingerne sammen. Det har udløst en massiv strejke blandt 
selskabets danske, norske og svenske piloter, der er samlet i foreningen 
Norwegian Pilot Union. 
</p><h3><b>Så må de blive sure</b></h3><p>
I formiddags forklarede Norwegian, at selskabet indkalder spanske og engelske 
piloter for at begrænse skaderne af strejken, som omfatter omkring 685 
piloter. Gennem dagen har der været rejst massiv kritik af netop den 
beslutning. Men selskabets øverste mand, Bjørn Kjos, fastholder på 
pressemødet, at selskabet ikke forbryder sig mod strejken. 
</p><p>
»Vi vil ikke begå strejkebrud. De fly, som er en del af dette driftselskab, 
står parkeret. De kommer ikke til at blive brugt. Vi flyver masser af 
passagerer gennem andre selskaber i koncernen, som ikke har noget med dette 
driftselskab at gøre«, siger han. 
</p><p><b class="ext-link">ORDKRIG</b><a class="embeddedlink" href="http://politiken.dk/oekonomi/virksomheder/ECE2573086/konkursrygter-og-trusler-ordkrigen-raser-mellem-norwegian-og-piloterne/">Konkursrygter og trusler: Ordkrigen raser 
mellem Norwegian og piloterne</a></p><p>
Kan du finde på at leje fly ind fra andre selskaber, spørger en journalist på 
pressemødet. Til det svarer Bjørn Kjos, at det vil Norwegian gøre i det 
omfang, situationen kræver det. 
</p><p>
»Vi gør, som vi gør. I en stor del af tilfældene kommer vi til at leje andre 
fly ind. Vores førsteprioritet er at flyve vores passagerer, og så må Parat 
og de andre blive lidt sure på grund af det«, siger han ifølge Dagbladet med 
reference til den fagforening, hvor de strejkede Norwegian-piloter er 
organiserede. 
</p><h3>
Kjos: Vi har sendt et tilbud til piloterne 
</h3><p>
Det store spørgsmål er nu, hvor længe Norwegian kan klare en så massiv 
strejke. I februar leverede selskabet et årsregnskab for 2014 med et 
underskud på over en milliard danske kroner. Flere eksperter vurderer, at 
Norwegian er presset på pengepungen. 
</p><p>
»Den økonomiske situation er sådan, at vi tabte 1,6 milliarder (norske kroner, 
red.) sidste år, og vi har ikke råd til, at der strejkes i al evighed. Så 
vil de strejke selskabet nedenom og hjem«, siger han på pressemødet ifølge 
VG. 
</p><p>
Bjørn Kjos fortæller samtidig, at han i nat på forespørgsel fra fagforeningen 
Parat og Norwegian Pilot Union, som sammen repræsenterer de strejkende, 
sendte et tilbud til piloterne. Et tilbud om en aftale, som piloterne ifølge 
ham ikke har gjort noget ved. 
</p><p>
»De foretrak at gå i seng. Det siger noget om forhandlingsviljen«, siger han. 
</p><p class=" bl-elem">
De skandinaviske piloter i Norwegian kræver en overenskomst med Norwegians 
moderselskab Norwegian Air Shuttle, men det norske flyselskab fastholder, at 
piloterne fortsat skal være ansat i datterselskabet Norwegian Air Norway. 
</p>	
</div>
</div></body></html>
