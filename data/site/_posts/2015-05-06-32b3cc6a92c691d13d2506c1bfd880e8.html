---
layout:     post
title: 	    "Lucy Kellaway: Twitterchefs overgreb på sproget underminerer virksomhedens brand"
post_author:	    
post_date:	    Wed, 06 May 2015 14:33:52 +0200
post_site:	    politiken.dk 
post_link:	    http://politiken.dk/oekonomi/oekommentarer/lucykellaway/ECE2656979/lucy-kellaway-twitterchefs-overgreb-paa-sproget-underminerer-virksomhedens-brand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Twitters indtjening har i første kvartal været mildest talt elendig. 
</p><p>
Men her skal det ikke bare handle om, at tallene var dårlige, eller at de blev 
lækket – der er noget andet galt hos Twitter, som ingen synes at have 
bemærket. 
</p><p>
I en henvendelse til analytikerne i sidste uge ytrede direktøren følgende 
sætning: 
</p><div class="art-quote article-box">
<p class="quote"/>
<blockquote>
<p class="quote-txt">
At høre dets øverste leder formulere sig i endnu mere tågede vendinger end 
konkurrenterne er ikke kun nedslående. Det underminerer også virksomhedens 
brand
</p>
<p class="sender">
Lucy Kellaway 
</p>
</blockquote>
</div><p>
»Eftersom vi i vores analysearbejde både itererer på brugernes logget 
af-oplevelser og kuraterer de emner, events og momenter, der udfolder sig på 
platformen, kan I så absolut forvente af os, at vi vil levere på disse 
oplevelser på tværs af samtlige målgrupper, inklusive brugere, der er logget 
på, og dem, der læser tweets på andre medier«.</p><p>
Hvis Dick Costolo var en helt tilfældig direktør, ville sprogbrugen bare være 
forstemmende. Han står i imidlertid i spidsen for et selskab, der har tjent 
en formue på, at man skal fatte sig i korthed. 
</p><p>
Så at høre dets øverste leder formulere sig i endnu mere tågede vendinger end 
konkurrenterne er ikke kun nedslående. Det underminerer også virksomhedens 
brand. Det svarer til, at man fandt ud af, at Christopher Bailey fra 
Burberry i smug købte alt sit tøj hos Primark. 
</p><p>
I sin endeløst lange sætning disker hr. Costolo op med et komplet katalog over 
tidens mest populære udtryk, når det handler om at tale med uld i mund. Med 
sine 338 tegn (med mellemrum) begår han hele 6 hyppigt forekommende overgreb 
på sproget, hvortil kommer yderligere et par grammatiske bommerter. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2629979/bill-gates-mareridt-om-en-fyr-i-en-garage-blev-til-virkelighed/">Bill Gates' mareridt om en fyr 
i en garage blev til virkelighed</a></p><p>
Resultatet er en sætning, der er så trættende at læse, at man, når man er nået 
til slutningen, er for udmattet til at gå tilbage og finde ud af, hvad den 
betyder. 
</p><p>
Den første forseelse er ordet ’iterere’. I det virkelige liv betyder det noget 
trivielt – at gentage. Jeg husker, hvordan jeg i skolen skulle lave 
matematiske iterationer. Dem brød jeg mig ikke om. 
</p><p>
Google gjorde så ordet cool med sit budskab ’launch and iterate’ (’lancér og 
gentag’), og nu misbruges det af hvert eneste firma i Silicon Valley og 
omegn. 
</p><p>
Hver eneste gang, folk ønsker at give indtryk af at være kreative, kvikke og 
åh så hårdtarbejdende, påberåber de sig ’iteration’. 
</p><h3>
Sikke en oplevelse 
</h3><p>
Dick Costolos næste vildledende ord er ’oplevelse’, som han er så begejstret 
for, at han anvender det to gange. Man er for længst begyndt at relancere 
alle mulige varer og tjenesteydelser som oplevelser. 
</p><p>
Men alligevel er ordet bemærkelsesværdigt lige her, eftersom det, han 
beskriver, slet ikke er nogen oplevelse – faktisk det stik modsatte. I 
skrivende stund har jeg selv en logget-af-Twitter-oplevelse, da jeg jo ikke 
befinder mig på sitet. Det er noget af en lettelse, skulle jeg hilse at 
sige. 
</p><p>
Hans tredje kliché er den mest moderigtige af dem alle: ’at kuratere’. Ordet 
er udmærket som navneord: En kurator kan både referere til en advokat, som 
forestår opgørelse og afvikling af et bo, og til et menneske med udsøgt 
smag, som arrangerer udstillinger på kunstgallerier. 
</p><p>
I sidstnævnte betydning fungerer det også som udsagnsord, at kuratere. Men 
ordet er bestemt ikke udmærket, hvis det refererer til en it-algoritme, der 
udvælger visse banale tweets frem for andre. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2646327/15-aar-efter-dotcom-boblen-nu-er-apple--co-tilbage/">15 år efter dotcom-boblen: Nu 
er Apple &amp;amp; Co. tilbage</a></p><p>
Endnu mindre udmærket fungerer det, hvis det, der kurateres, er ’momenter’. På 
det seneste er ’momenter’ blevet de mest trendy tidsrum, skønt de per 
definition kun varer et øjeblik og som sådan slet ikke kan kurateres. 
</p><p>
Det femte overgreb på sproget er et, der begås så hyppigt, at jeg frygter, det 
snart bliver lovliggjort. Jeg har ofte gjort indsigelser imod, at man 
’leverer’ andet end ting, der kan proppes i en varevogn for så at blive 
bragt til éns gadedør af en gut i brun kittel. Men det er der åbenbart 
ingen, der har taget notits af. 
</p><p>
I erhvervslivet er der i hvert fald ikke længere noget, der bare ’laves’ eller 
’frembringes’ – der ’leveres’ kun. Ikke desto mindre udmærker hr. Costolo 
sig ved at være leveringsdygtig selv i ikke-indloggede oplevelser, som ikke 
bare er umulige at proppe i en varevogn, men også komplet umulige at forstå 
betydningen af. 
</p><p>
Kun David Cameron har strøet mere skødesløst om sig med begrebet – i det 
nyeste partiprogram fra Det Konservative Parti taler han om at »levere det 
længste afgiftsstop i 20 år«. 
</p><p>
Premierministeren anvender således ikke ordet ’levere’ om at frembringe noget, 
men om ikke at foretage sig noget ... som helst. 
</p><p>
Det sidste overgreb er ordet ’platform’. Det betyder en vandret afgrænset 
flade, der som oftest er beregnet til at stå på og er hævet over 
omgivelserne. Det er Twitter ikke. 
</p><h3>
Uventet klar i spyttet 
</h3><p>
Efter at have fremført sine seks uvederhæftige navneord og udsagnsord strør 
han så om sig med en stribe forholdsord. 
</p><p>
I stedet for blot at ’levere’ beslutter hr. Costolo sig for det mere moderne, 
men mindre logiske at »levere på«, og det endda »på tværs af«. Næsten værre 
er det, at han på bizar vis beslutter sig for, at der også skal et 
forholdsord efter ’iterere’, nemlig ’på’. 
</p><p>
I sidste uge viste jeg sætningen til en ung kollega, som har forstand på den 
slags. Han kikkede lidt på den og tilbød så følgende oversættelse: Vi vil 
gerne have penge ud af folk, når de er på Twitter – og når de ikke er på 
Twitter. 
</p><p>
Omsider var der noget, jeg kunne forstå. Og hvis jeg havde været en af de 
analytikere, Costolo henvendte sig til, ville jeg også have bifaldet det. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2627878/twitter-kan-vaere-laekkerbisken-for-google/">Twitter kan være lækkerbisken 
for Google</a></p><p>
For sammenligningens skyld tjekkede jeg Twitter for at se, hvordan hr. Costolo 
udtrykker sig, når han befinder sig på sin egen ’platform’. Det viste sig, 
at han der er meget mere klar i spyttet. 
</p><p>
For nylig sendte han et tweet på blot fire bogstaver, som fik en masse ’Føj 
til foretrukne’. Der stod blot »Jake« og fulgte et billede af en hund, der 
lå og sov. 
</p><p>
Det fik mig til at tænke over to ting. For det første, at det nuttede ’moment’ 
på fotoet ville have fungeret endnu bedre på en konkurrerende ’platform’, 
Instagram. For det andet, at når det gælder om at få et budskab igennem, 
foretrækker folk rigtige hunde frem for sprogligt hundeæde. 
</p><p><i class=" bl-elem">Oversættelse: Jakob Haff og Jacob Giese</i></p><p class=" bl-elem"><i class=" bl-elem">Med licens fra Financial Times</i></p>	
</div>

</div></body></html>
