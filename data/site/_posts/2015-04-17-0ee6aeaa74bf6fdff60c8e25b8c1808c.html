---
layout:     post
title: 	    "Højrepartier udnytter flygtningedrama"
post_author:	    
post_date:	    Fri, 17 Apr 2015 16:21:01 +0200
post_site:	    politiken.dk 
post_link:	    http://politiken.dk/udland/ECE2632114/hoejrepartier-udnytter-flygtningedrama/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mens redningsfartøjer og fragtskibe på sejlads gennem Middelhavet i disse dage 
forsøger at redde flygtninge og migranter fra en tragisk skæbne ude på 
havet, oppisker det yderste højre i Italien en stemning mod flygtningene. 
</p><p>
Debatten bliver næppe mindre efter oplysninger om, at politiet i Palermo 
natten til torsdag anholdt 15 muslimske migranter, som er mistænkt for at 
have smidt flere kristne over bord fra et skib, inden det nåede den 
italienske kyst. 
</p><p>
I spidsen for kampagnen står lederen af det norditalienske parti Lega Nord, 
som arbejder for selvbestemmelse for Norditalien og styrer store byer og 
regioner i den velstående nordlige del af landet som Lombardiet og Veneto 
med tilsammen 15 millioner indbyggere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2628143/400-immigranter-frygtes-druknet-i-middelhavet/">400 immigranter frygtes 
druknet i Middelhavet</a></p><p>
»Hvert nyt skib med flygtninge skal have hjælp. Men de skal ikke have lov til 
at komme i land. De skal ikke have noget som helst. Mad og drikke er til de 
italienere, som har behov for det«, sagde Lega Nords leder, Matteo Salvini, 
forleden. 
</p><p>
Han truer med at lade medlemmer af Lega Nord og sympatisører besætte skoler, 
idrætshaller og tilbygninger til gårde, som myndighederne overvejer at 
indrette som midlertidige flygtningelejre. 
</p><p>
»Vi vil sørge for, at de italienere, som har brug for det, får adgang til de 
faciliteter. De fortjener det mere end den stærke vaccinerede og voksne 
indvandrer, som driver rundt i vores byer med en iPhone, og som griner ad 
dem, som står op om morgenen for at gå på arbejde«. 
</p><h3>
Ophidset debat 
</h3><p>
Den nyfascistiske organisation Casa Pound, opkaldt efter den antisemitiske og 
fascistiske amerikanske digter Ezra Pound, vejrer også morgenluft. 
Medlemmerne protesterer i flere byer mod planlagte flygtningehjem, og 
bølgerne går også højt i debatprogrammer på tv-kanalerne. 
</p><p>
»Indvandrerne risikerer ikke at dukke op i jeres snobbede kvarterer. De bliver 
holdt i forstæderne hos de fattige«, lød det f.eks. fra parlamentsmedlemmet 
Giorgia Meloni fra det stærkt højredrejede parti Fratelli d’Italia i en 
diskussion med skuespilleren Alessandro Gassmann. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2631445/italien-anholder-flygtninge-for-at-smide-kristne-over-bord/">Italien anholder flygtninge 
for at smide kristne over bord</a></p><p>
Foreløbig begrænser den type angreb, som Alessandro Gassmann betegnede som 
demagogiske, sig til mindre højrepartier og organisationer som Casa Pound. 
Men sidste år angreb indbyggere i et fattigt kvarter i udkanten af Rom et 
flygtningehjem. 
</p><div class="art-quote article-box">
<p class="quote"/>
<blockquote>
<p class="quote-txt">
De skal ikke have lov til at komme i land. De skal ikke have noget som helst
</p>
<p class="sender">
</p><p class=" bl-elem">Matteo Salvini, Lega Nord</p> 

</blockquote>
</div><p>
Problemet bliver ikke mindre af den udbredte racisme. Den tidligere 
integrationsminister Cécile Kyenge, der stammer fra Den Demokratiske 
Republik Congo, var ofte offer for racistiske kampagner.</p><p>
Det samme gælder sorte fodboldspillere med landsholdsstjernen Mario Balotelli 
i spidsen, og den tidligere landstræner Cesare Prandelli advarer jævnligt 
mod dette fænomen. 
</p><h3>
Ny kritik af EU 
</h3><p>
Lederne af de store partier tager afstand fra denne kampagne. Formanden for 
Deputeretkammeret, Laura Boldini, er meget klar: 
</p><p>
»Det er rystende, at nogle forsøger at udnytte denne tragedie politisk«, sagde 
Laura Boldini, der repræsenterer det regerende centrum-venstre-parti Partito 
Democratico, i forgårs. 
</p><p>
Hun afviser også påstandene fra flere EU-regeringer om, at redningsindsatsen 
får flere flygtninge og migranter til at krydse Middelhavet, fordi risikoen 
angiveligt er mindre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2617156/italiens-kystvagt-samler-omkring-1500-migranter-op-paa-n-dag/">Italiens kystvagt samler 
omkring 1.500 migranter op på én dag</a></p><p>
»Ud fra et etisk synspunkt kan man ikke stoppe redningsarbejdet, og 
flygtningestrømmen vil fortsætte alligevel«, mener Laura Boldini. 
</p><p>
I går meldte myndighederne om yderligere 40 druknede. Det italienske beredskab 
er presset til det yderste både til vands og til lands. »Men der er stadig 
intet passende svar fra EU«, lød det fra udenrigsminister Paolo Gentiloni. 
Det er også småt med reaktioner på den italienske regerings ønsker om en 
international intervention i Libyen for stoppe det herskende kaos i landet. 
</p><p>
Hun er helt på linje med blandt andre Antoni Guterres, leder af FN’s 
Højkommissariat for Flygtninge, UNHCR. 
</p><p>
Den tidligere regeringschef i Portugal hører til de mange, som kritiserer EU’s 
beslutning om at erstatte det velfungerende italienske redningsprogram Mare 
Nostrum med EU-programmet Triton, der ifølge kritikerne først og fremmest 
skal fungere som grænsekontrol. 
</p><p>
Det fungerer ikke. Migranterne kommer. Ifølge flere eksperter venter 500.000 
alene i Libyen på at krydse Middelhavet, og blandt dem er flere og flere 
mindreårige, hvoraf mange kommer alene, konstaterer Den Internationale 
Organisation for Migranter, IOM. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2363887/italien-har-samlet-naesten-100000-baadflygtninge-op-i-aar/">Italien har samlet næsten 
100.000 bådflygtninge op i år</a></p><p>
Indtil nu har myndighederne anbragt dem i lejre sammen med voksne uden 
undervisning eller aktiviteter. Flere parlamentarikere kritiserer denne 
praksis, og myndighederne vil nu indrette særlige lejre for børn og unge, 
hvor de bliver undervist. Foreløbig bliver der tale om 1.000 pladser, men 
der er behov for flere, siger viceminister for indvandring Domenico Manzione 
til Reuters. 
</p><p class=" bl-elem">
»Der er ingen grund til at skjule, at vi står over for en vanskelig opgave. De 
mange nytilkomne øger det i forvejen store pres på de eksisterende 
strukturer«, siger han. 
</p>	
</div>

</div></body></html>
