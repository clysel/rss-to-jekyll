---
layout:     post
title: 	    "Afghanistan: Fire mænd dømt til døden for brutalt drab på 27-årig kvinde"
post_author:	    
post_date:	    Wed, 06 May 2015 12:22:22 +0200
post_site:	    politiken.dk 
post_link:	    http://politiken.dk/udland/ECE2657014/afghanistan-fire-maend-doemt-til-doeden-for-brutalt-drab-paa-27-aarig-kvinde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fire afghanske mænd er blevet dømt til døden ved hængning, mens otte andre 
hver især har fået fængselsstraffe på 16 år. 
</p><div class="art-quote article-box">
<p class="quote"/>
<blockquote>
<p class="quote-txt">
Regeringen skal gøres ansvarlige for hver en dråbe af hendes blod
</p>
<p class="sender">
Farkhundas mor til Al-Jazeera 
</p>
</blockquote>
</div><p>
Det er det foreløbige punktum i sagen om den 27-årige afghanske kvinde 
Farkhunda, der 19. marts blev tæsket, sparket, slået og pint til døde af en 
håndfuld vrede mænd bevæbnet med kæppe, brædder og sten. </p><p>
Flere hundrede andre mænd så passivt til, nogle filmede endda drabet, da 
kvinden blev slæbt rundt i Kabul, op på hustage, kørt over af en bil og til 
sidst brændt, inden mændene smed hendes forkullede lig i en flod. 
</p><p>
Det vides stadig ikke, om Farkhunda var i live, da mændene satte ild til 
hendes krop. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Afghanistan_934039y.jpg" alt="" border="0"/><span class="caption"><span class="f-img-caption">Mord. 
</span>Inde bag menneskemængden, op ad en mur, ligger den 27-årige Farkhundas livløse krop. Hun blev smidt i floden i billedets forgrund, efter hendes krop blev sat i flammer. FOTO: AP.</span></span></p><h3>
Fejlagtigt beskyldt for at brænde Koranen 
</h3><p>
Mændene, der dræbte Farkhunda, mente at vide, at hun havde sat ild til en kopi 
af muslimernes hellige bog, Koranen. 
</p><p>
Men allerede få dage efter drabet afviste general Mohammed Zahir, der er 
tidligere efterforskningschef i Kabul, og som i 2013 blev udpeget til 
sikkerhedschef i den afghanske hovedstad, den påstand. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2599062/politiet-saa-paa-mens-vrede-maend-slog-og-sparkede-27-aarig-kvinde-ihjel/">Politiet så på, mens vrede 
mænd slog og sparkede 27-årig kvinde ihjel</a></p><p>
Flere andre vidner har ligeledes siden afvist påstanden, men i retten i Kabul 
erkendte flere af de tiltalte, at de var blevet tiltrukket udelukkende på 
grund af påstanden om den afbrændte Koran. 
</p><h3>
»Hun tænkte altid store tanker«
</h3><p>
Indledningen på retssagen, der har tiltrukket sig stor national opmærksomhed, 
blev vist direkte på afghansk tv. I kølvandet på det brutale mord er der 
opstået en bevægelse i Afghanistan, der har kæmpet for, at retfærdigheden 
ville ske fyldest. 
</p><p>
I det hele taget har drabet på Farkhunda afstedkommet ekstrem international 
opmærksomhed og både national og international fordømmelse. 
</p><p>
Blandt andet er det blevet fordømt af Afghanistans præsident Ashraf Ghani og 
andre fremtrædende personer i Afghanistan samt af FN. 
</p><p>
»Hun var sød og venlig og tænkte altid store tanker«, siger Mujib Ullah, 
Farkhundas bror, til <a href="http://www.aljazeera.com/news/2015/05/150506061141806.html" target="_blank">Al-Jazeera</a>, 
mens hans mor retter skytset mod det officielle Afghanistan. 
</p><p>
»Regeringen skal gøres ansvarlige for hver en dråbe af hendes blod«, siger 
Farkhundas mor til tv-stationen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Afghanistan_934038y.jpg" alt="" border="0"/><span class="caption"><span class="f-img-caption">Begravelse. 
</span>Både kvinderetsaktivister og borgerretsgrupper mødte talstærkt op, da Farkhunda blev begravet få dage efter, at flere håndfulde vrede mænd havde dræbt hende, fordi de troede, hun havde brændt Koranen. Det havde hun, siger flere vidner og officielle afghanere, ikke. FOTO: AP.</span></span></p><h3>
18 blev frikendt 
</h3><p>
49 mistænkte stod anklaget, men foruden de tolv dømte frikendte dommeren 18 
mænd, fordi beviserne mod dem var for dårlige. 
</p><p>
I weekenden får de sidste 19 mænd deres dom. De er alle politibetjente, der er 
tiltalt for ikke at leve op til deres ansvar, fordi de ikke forhindrede 
drabet. 
</p><p><b class="ext-link">AMNESTY</b><a class="embeddedlink" href="http://politiken.dk/udland/ECE2617509/amnesty-afghanistan-lukker-oejnene-mens-landets-kvinder-forfoelges/">Afghanistan lukker øjnene, mens landets 
kvinder forfølges</a></p><p class=" bl-elem">
De dømte har ret til at appellere deres domme. Der er ingen meldinger om, 
hvorvidt de har tænkt sig at gøre brug af den ret. 
</p>	
</div>

</div></body></html>
