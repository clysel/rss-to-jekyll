---
layout:     post
title: 	    "FREDAG Russisk mikrofonfusk fører til ændringer i ishockey"
post_author:	    
post_date:	    Fri, 01 May 2015 07:00:57 +0200
post_site:	    politiken.dk 
post_link:	    http://politiken.dk/sport/ishockey/ECE2650112/fredag-russisk-mikrofonfusk-foerer-til-aendringer-i-ishockey/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lettiske Oleg Znarok blev før sidste års VM-finale i ishockey idømt en 
karantænedom, fordi han i semifinalen mod Sverige - med en tommelfinger 
trukket tværs over sin hals - havde truet en af trænerne i den svenske 
spillerboks. Karantænedommen fastslog, at Oleg Znarok på ingen måde måtte 
være involveret med sit hold før eller under finalekampen. 
</p><p>
Under VM-finalen, hvor Rusland besejrede Finland, viste tv-billeder imidlertid 
tydeligt, hvordan Oleg Znarok fra sin plads i en VIP-boks i finalearenaen 
jævnligt, via en diskret mikrofon i hånden, var i radiokontakt med 
spillerboksen, hvor en assisterende træner var blevet iført en øresnegl, og 
hvor en lille mikrofon også var påhæftet assistenttrænerens venstre 
jakkeærme. 
</p><p>
Efter kampen var der voldsom kritik af Oleg Znarok og det internationale 
ishockey forbunds (IIHF) vicepræsident Kalervo Kummola truede med, at 
Ruslands cheftræner kunne få forlænget sin karantænedom, som så ville række 
inde i det efterfølgende VM. 
</p><p><b class="ext-link">VM START FREDAG</b><a class="embeddedlink" href="http://politiken.dk/sport/ishockey/ECE2647187/danmark-taber-i-nhl-regnskabet/">Danmark taber i NHL-regnskabet</a></p><p>
Men når Danmark på onsdag møder Rusland ved VM i Tjekkiet, vil det igen være 
Oleg Znarok, der leder slagets gang fra den russiske spillerboks, ligesom 
han vil gøre det i resten af Ruslands VM-kampe. 
</p><p>
IIHF har nemlig ikke kunnet finde en måde, at straffe Oleg Znarok for hans 
finalefusk. Ifølge IIHF's kommunikationschef, Adam Steiss, fordi, der er et 
hul i IIHF's regler. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00932/Russia_Putin_Hockey_932673j.jpg" alt="" border="0"/><span class="caption"><span class="f-img-caption">Hædret. 
</span>Oleg Znarok og co. blev efter VM-finalen sidste år inviteret til Kreml af præsident Vlamimir Putin. – Arkivfoto: AP.</span></span></p><p>
»En karantænedom til en træner fungerer på den måde, at man fjerner den dømtes 
akkreditering, og når akkrediteringen er fjernet, kan han ikke have fysisk 
kontakt med sit hold. Men når det gælder radiokommunikation, har vi ikke 
noget specifikt i vores regler imod det, og derfor har vi ikke haft mulighed 
for at straffe Oleg Znarok«, siger Adam Steiss til Politiken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2645129/dansk-vm-trup-har-begraenset-nhl-erfaring/">Dansk VM-trup har begrænset 
NHL-erfaring</a></p><p>
IIHF har til gengæld sikret sig, at det ikke vil kunne ske igen. 
</p><p>
»Som en udløber af sagen med Oleg Znarok, har IIHF siden indført nye regler, 
som skal sikre, at en karantæneramt træner, ikke kan have radiokontakt med 
sit hold under en kamp«, siger Adam Steiss. 
</p><p>
Det kommende VM i Tjekkiet bliver Oleg Znaroks andet VM i spidsen for Rusland. 
Han har desuden været til VM 13 gange med Letland som spiller, cheftræner 
eller assistenttræner. 
</p><p class=" bl-elem">
Russernes første opgave ved VM i Tjekkiet er Norge i aften kl. 20.15. Danmark 
spiller lørdag i samme gruppe mod Slovakiet. De øvrige hold i VM-gruppe B er 
Hviderusland, Slovenien, USA og Finland. 
</p>	
</div>

</div></body></html>
