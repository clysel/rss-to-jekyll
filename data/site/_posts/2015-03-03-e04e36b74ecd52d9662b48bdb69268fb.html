---
layout:     post
title: 	    "Norwegian indstiller al flytrafik i Skandinavien "
post_author:	    
post_date:	    Tue, 03 Mar 2015 19:54:54 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2572270/norwegian-indstiller-al-flytrafik-i-skandinavien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Norwegian indstiller alle indenrigsflyvninger i Norge, Sverige og Danmark som 
følge af optrapningen af pilotstrejken fra onsdag, oplyser selskabet. 
</p><p>
Det betyder, at alle otte afgange fra København til Aalborg og retur og alle 
fem afgange fra København til Karup og retur vil være aflyst. 
</p><p>
Samtidig er også alle flyvninger mellem de skandinaviske hovedstæder aflyst. 
</p><p>
Dermed bliver flere end 35.000 kunder i Skandinavien onsdag berørt af 
pilotstrejken i Norwegian. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/rejser/nyheder/flyoglufthavne/ECE2571030/norwegian-strejke-saadan-er-du-stillet/">Norwegian-strejke: Sådan er du 
stillet</a></p><p>
Norwegian-ledelsen har siden weekenden forsøgt at finde en løsning med 
Norwegian Pilot Union (NPU) og fagforeningen Parat i en strid om deres 
ansættelsesforhold for at undgå, at endnu flere rejsende bliver berørt. 
</p><p>
»Trods gentagne forsøg fra Norwegian-ledelsen på at få konstruktive samtaler 
for at undgå optrapning af strejken, har det ikke været muligt at få en 
dialog«, skriver selskabet i en pressemeddelelse og fortsætter: 
</p><p>
»Norwegian beklager på det stærkeste over for alle rejsende, som bliver 
påvirket af aflysninger. Vi vil gøre alt, hvad vi kan, for at tage vare på 
passagerer på bedst mulig måde«. 
</p><p>
Selskabets flyvninger fra Danmark til Storbritannien, Spanien, Finland, USA og 
Thailand er ikke umiddelbart berørt af pilotstrejken.
</p><h3>
Uenighed om pension, løn og forsikring
</h3><p>
Alle, som har registreret sit mobiltelefonnummer på sin Norwegian-profil, og 
som bliver påvirket af strejken, vil få en sms fra selskabet. 
</p><p>
De mange aflysninger skyldes, at forhandlingerne mellem flyselskabet og de 
skandinaviske piloter er stødt på grund. Pilotstrejken tog fart i lørdags, 
da 70 Norwegian-piloter nedlagde arbejdet.
</p><p>
De strejkende er ansat i flyselskabets skandinaviske datterselskab Norwegian 
Air Norway (NAN), og årsagen til striden er uenighed om pension, løn og 
forsikring.
</p><p>
Konflikten blev yderligere tilspidset tirsdag eftermiddag, da selskabet sendte 
800 kabineansatte hjem, fordi der ikke er noget at lave for dem fra onsdag, 
når strejken udvides til at omfatte 650 piloter.
</p><p class=" bl-elem">
Kunder, der er berørt af aflysninger, kan ringe på +47 21 49 21 49 (døgnåbent).
</p>	
</div>
</div></body></html>
