---
layout:     post
title: 	    "Reservens første boldberøring giver point mod FCK"
post_author:	    
post_date:	    Sun, 22 Mar 2015 20:57:20 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2599417/reservens-foerste-boldberoering-giver-point-mod-fck/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Efter tre nederlag på stribe kom der omsider igen point på Randers FC's konto 
i Superligaen. 
</p><p>
Det skete via en 1-1-kamp i Parken mod FC København, der havde et par gode 
muligheder for at snuppe alle tre point i slutfasen af et pænt hektisk opgør 
mod bronzekandidaterne, som fik den tidligere topscorer i Superligaen, Baye 
Djiby Fall, i rollen som pointgivende helt. 
</p><p>
Baye Djiby Fall kunne være blevet superhelt i Randers og omegn, men Stephan 
Andersen fik lappen på senegaleserens målrettede afslutning langt inde i 
tillægstiden. 
</p><h3>
Opfindsomhed og overblik 
</h3><p>
Nicolai Jørgensen, der kan blive spændende at se i aktion på landsholdet i de 
kommende testkampe mod USA og Frankrig, viste opfindsomhed og overblik, da 
han satte 1-0-scoringen ind i 49. minut. 
</p><p>
Via et energisk forarbejde af Andreas Cornelius modtog den lange 
offensivspiller bolden fra Tom Høgli og tog et par snævre træk. De blev 
krydret med et par finter, der tog fusen på 2-3 kronjyder, inden han med en 
effektiv flad højrebensafslutning sparkede ind bag den ellers velfungerende 
svenske Randers-keeper Karl-Johan Johnsson. 
</p><p>
Viktor Lundberg havde en fin mulighed for udligning 20 minutter før tid, men 
det var stolpe ud svenskeren, da han med støvlesålen fik afsluttet tæt under 
mål. Til gengæld viste den svenske angribers afløser Djiby Fall enorm 
effektivitet, da han kom på banen. 60 sekunder efter sin entre løb Djiby 
Fall mellem Tom Høgli og Mathias 'Zanka' Jørgensen og sendte bolden forbi 
Stephan Andersen til udligning med sin første boldberøring. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/Superliga_FC_K_benh_922903k.jpg" alt="" border="0"/><span class="caption"><span class="f-img-caption">Mål. 
</span>Nicolai Jørgensen leverede på et ellers lidt tamt FCK-hold. - Foto: Jens Dresling</span></span></p><p>
Mathias 'Zanka' Jørgensen var kort efter centimeter fra at blive matchvinder 
for FCK'erne, men forsvarsspillerens hovedstød fik Randers-kaptajnen 
Christian Keller ekspederet væk inde på mållinjen, mens indskiftede Björn 
Sigurdarsons hovedstød fire minutter før tid strøg forbi den ene opstander. 
</p><p class=" bl-elem">
Mathias 'Zanka' Jørgensen blev efter kampen efterudtaget til landsholdet 
sammen med FCM's Erik Sviatchenko, som gardering for Pierre-Emile Højbjerg 
og Jores Okore, der begge er tvivlsomme til onsdagens testkamp mod USA.
</p>	
</div>
</div></body></html>
