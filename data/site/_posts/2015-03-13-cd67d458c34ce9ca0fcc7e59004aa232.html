---
layout:     post
title: 	    "Riis? to unge klatrehåb ruster sig til en sjælden chance"
post_author:	    
post_date:	    Fri, 13 Mar 2015 14:34:30 +0100
post_site:	    politiken.dk 
post_link:	    http://politiken.dk/sport/cykling/ECE2586450/riis-to-unge-klatrehaab-ruster-sig-til-en-sjaelden-chance/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med den tredobbelte italienske etapevinder Andrea Guardini (Astana) lukket 
godt og grundigt inde var barrieren var det en let sag for indehaveren af 
den gule førertrøje Caleb Ewan (Orica-GreenEdge) at slå til i massespurten 
på den blot 96,6 km lange 6. etape i Tour de Langkawi fra Maran til Karak.
</p><p>
Den 20-årige australske sølvvinder fra sidste sæsons U23-VM var ikke 
involveret i de bataljer, der hindrede hans italienske rival i at satse 
maksimalt, og Ewan susede over stregen mere end en længde foran italieneren 
Jakub Mareczko (Southeast), landsmanden Chris Sutton (Sky), colombianeren 
Juan Molino (Colombia), Guardini og den italienske veteran Alessandro 
Petacchi, der havde kørt spurten for sin unge holdkammerat Marczko.
</p><h3>
Udbyggede sin føring sammenlagt
</h3><p>
Ewan, der også vandt 3. etape, hvor han samtidig erobrede førstepladsen i 
klassementet fra Guardini, øgede dermed sin overordnede føring, og er nu 27 
sekunder foran Natnael Berhane (MTN-Qhuebka) fra Eritrea, mens dennes 
holdkammerat fra Algeriet Youcef Reguigui, franskmanden Pierre-Luc Perichon 
(Bretagne-Séché) og spanieren Francisco Mancebo (SkyDive-Dubai) alle er et 
halvt minut efter.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2584325/favoritter-blunder-og-lader-haabloest-distanceret-juble/">Favoritter blunder og lader 
håbløst distanceret juble</a></p><p>
Tinkoff-Saxos 22-årige slovak Michal Kolar var med fremme i finalen, men mere 
end en syvendeplads formåede han ikke at drive det til.
</p><h3>
Tinkoff-Saxos klassementstrumfer sikkert igennem
</h3><p>
I øvrigt formede etapen sig for det russiske mandskab som endnu en dag, hvor 
det gjaldt om, at bringe de to unge bjergspecialister 24-årige Jesper Hansen 
og den et år ældre colombianer Edward Beltran, som begge er i gang med deres 
anden sæson som professionel, sikkert gennem strabadserne, og det lykkedes 
perfekt.
</p><p>
De to befinder sig i det samlede klassement ligesom holdkammeraterne russeren 
Pavel Brutt og portugiseren Bruno Pires fortsat blandt de ryttere, der 
indtager placeringerne fra nr. 11 til og med 39 med et minus på 36 sekunder 
til Ewan, og de står dermed stærkt rustet til morgendagens kongeetape.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2580051/massestyrt-sender-riis-ny-klatrehaab-til-barsk-taelling/">Massestyrt sender Riis’ ny 
klatrehåb til barsk tælling</a></p><p>
Denne er ganske vist ikke så krævende som oprindelig planlagt, fordi det har 
været nødvendigt at droppe finalen i 1.600 meters højde i Genting Highland 
på grund af vejarbejde.
</p><h3>
Får rigeligt brug for klatrekvaliteterne
</h3><p>
Der bliver dog rigeligt brug for klatrekvaliteter på den 180,8 km lange færd 
fra Shah Alam til Fraser’s Hill, for selv om størstedelen af strækningen er 
forholdsvis flad, går det på de sidste fem km direkte opad mod målet 1.150 
meter over havets overflade.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2578468/sent-uheld-hindrer-riis-yngste-haab-i-at-blande-sig-i-spurten/">Sent uheld hindrer Riis' 
yngste håb i at blande sig i spurten</a></p><p class=" bl-elem">
Det ventes, at der sker en kraftigt omvæltning i den samlede stilling, og det 
er her, Jesper Hansen og Edward Beltran, der ellers det mest af året er 
henvist til hjælperroller, får deres store chance for at brillere.
</p>	
</div>
</div></body></html>
