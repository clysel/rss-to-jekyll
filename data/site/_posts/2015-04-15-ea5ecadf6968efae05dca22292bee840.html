---
layout:     post
title: 	    "Lucy Kellaway: Den er helt gal med den måde, selskaber rekrutterer på"
post_author:	    
post_date:	    Wed, 15 Apr 2015 16:03:18 +0200
post_site:	    politiken.dk 
post_link:	    http://politiken.dk/oekonomi/oekommentarer/lucykellaway/ECE2627226/lucy-kellaway-den-er-helt-gal-med-den-maade-selskaber-rekrutterer-paa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Min datter, som er nyuddannet, søgte en stilling nederst i hierarkiet i en 
organisation, som mange andre mennesker søger ind i. Inden hun blev kaldt 
til ansættelsessamtale, måtte hun igennem en hel række nåleøjer, blandt 
andet udfylde et spørgeskema på 15 sider med alle mulige spørgsmål, for 
eksempel ’Beskriv et tilfælde, hvor du har lært af en fejl’, en 
intelligenstest og særlig udfordrende skriftlige prøver. 
</p><p>
Jeg selv er knap så nyuddannet; det er 35 år siden, jeg blev færdig med 
universitetet, og jeg søgte en stilling øverst i hierarkiet som 
bestyrelsesmedlem. Jeg havde ikke gjort noget særligt for at komme så vidt i 
ansættelsesproceduren; jeg havde sendt mit cv, og det var nærmest alt. 
</p><p>
På selve dagen mødte min datter op kl. 8.30 til en proces, der skulle vare 6 
timer. Min ansættelsessamtale begyndte omvendt klokken 14 og var overstået 
inden <i>tea time</i>. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/oekommentarer/lucykellaway/ECE2618187/lucy-kellaway-der-er-to-ting-du-skal-huske-paa-jobbet---en-stor-og-en-lille/">Lucy Kellaway: Der er to ting, 
du skal huske på jobbet - en stor og en lille</a></p><p>
For hendes vedkommende begyndte dagen med en gruppeøvelse, hvor alle ansøgere 
skulle bevise, at de var både handlekraftige og rummelige, og dernæst lave 
en individuel fremlæggelse for et publikum, der med fuldt overlæg forsøgte 
at få dem til at tabe fatningen. Ved frokosttid blev ansøgerne samlet, og 
halvdelen blev uden større omsvøb sendt hjem igen, i stil med deltagerne i 
’X Factor’, mens resten skulle igennem en videre række panelsamtaler, 
prøvelser og forskellige narrestreger. 
</p><p>
Min dag, eller rettere min time, bød hverken på test eller vanskelige 
spørgsmål. Jeg sad bare i en sofa og snakkede hyggeligt med en elskværdig 
bestyrelsesformand, der slet ikke prøvede at spænde ben for mig, men nærmest 
slog knuder på sig selv for at være venlig. Der var ingen grund til at 
betvivle, at jeg var kvalificeret til jobbet, sagde han. Det, han gerne 
ville finde ud af, var, om min kemi passede til resten af bestyrelsen. 
</p><h3>
Maratontest er helt normalt 
</h3><p>
Samme aften sammenlignede min datter og jeg vores erfaringer over et glas vin. 
Hun var fuldkommen udmattet, jeg var nærmest sprudlende i forhold til hende. 
Jeg bemærkede, at tilværelsen bliver meget lettere og mindre 
konkurrencepræget, når man kommer lidt op i årene. 
</p><p>
Når man først er oppe på stigen, kan man blive ved med at klatre i vejret og 
skal ikke svare på flere spørgsmål. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/oekommentarer/lucykellaway/ECE2611346/lucy-kellaway-chefen-kan-faa-skranken-til-at-afsloere-din-personlighed/">Lucy Kellaway: Chefen kan få 
skranken til at afsløre din personlighed </a></p><p>
Min datters erfaringer med jobsøgning er tilsyneladende helt normale for 
hendes generation. Konkurrencen om at blive optaget på BBC’s 
journalistuddannelse er så hård, at det til sammenligning er en smal sag at 
komme ind på Harvard-universitetet. Hos Goldman Sachs er det endnu værre: 
Kun 3 pct. af 267.000 ansøgere får et job. For at få et arbejde skal 
nyuddannede unge mennesker igennem den ene prøvelse efter den anden: De 
bliver undersøgt for deres intelligens, også den følelsesmæssige, deres 
viden, lederevner, udholdenhed, kreativitet – alt sammen til underordnede 
stillinger, hvor man normalt ikke får brug for disse egenskaber. 
</p><p>
På bestyrelsesniveau, hvor den slags virkelig betyder noget, stoler man 
omvendt blindt på ansøgerne. Hvorfor sagde bestyrelsesformanden, at der ikke 
var nogen grund til at tvivle på mine kvalifikationer? Det burde der da være 
al mulig grund til. 
</p><div class="art-quote article-box">
<p class="quote"/>
<blockquote>
<p class="quote-txt">
Min dag, eller rettere min time, bød hverken på test eller vanskelige 
spørgsmål. Jeg sad bare i en sofa og snakkede hyggeligt
</p>
</blockquote>
</div><p>
Man kan selvfølgelig indvende, at ældre ansøgere ved man, hvor man har, i 
modsætning til nyuddannede. De ældre har bevist deres værd. De kan opvise 
gode resultater. Det eneste, man derfor skal forsikre sig om, er den 
uhåndgribelige ting, der hedder ’kemi’, og det kan kun gøres ved at sætte 
sig i en sofa og tale hyggeligt sammen.</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/oekommentarer/lucykellaway/ECE2502441/lucy-kellaway-prisen-for-aarets-mest-ioerefaldende-taagesnak-gaar-til-/">Lucy Kellaway: Prisen for 
årets mest iørefaldende tågesnak går til ...</a></p><p>
Jeg har nu mine tvivl. Ikke nok med, at vi aldrig ved, hvordan folk har klaret 
sig i deres seneste job, vi antager også uden videre, at deres erfaringer 
fra ét felt uden videre kan overføres til et andet. Og det er ikke altid 
tilfældet. 
</p><p>
Dermed ikke være sagt, at rekrutteringsbureauer nødvendigvis er en god måde at 
udvælge den rette på, kun, at hvis de virker med yngre mennesker, så ville 
de virke endnu bedre med mere modne ansøgere. 
</p><h3>
Lad folk bevise deres værd 
</h3><p>
Når man ansætter nyuddannede praktikanter, er der ikke rigtig nogen grund til 
at gennemføre en så kostbar undersøgelse for at finde de bedst begavede og 
bedst egnede, for de vil være de første, der forsvinder igen. Man ville stå 
sig langt bedre ved at ansætte folk nederst i organisationen på en lidt mere 
lemfældig måde og så lade det være op til den eneste test, der virkelig dur: 
hvordan folk løser deres opgaver – at afgøre, hvem der skal blive, og hvem 
der ikke skal. 
</p><p>
Når det gælder bestyrelsesmedlemmer, er man nødt til at træffe det rigtige 
valg første gang. Man kan ikke ansætte bestyrelsesmedlemmer i en 
prøveperiode for at se, om de faktisk dur til noget. Visse meget oplagte 
egenskaber kan man heldigvis teste folk for på forhånd. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/oekommentarer/lucykellaway/ECE2517241/lucy-kellaway-hvem-draebte-den-sunde-fornuft/">Lucy Kellaway: Hvem dræbte den 
sunde fornuft?</a></p><p>
Jobbet kræver, at man kan læse et regnskab og hurtigt sætte sig ind i et meget 
omfattende stof – så det er uansvarligt ikke at sikre sig på forhånd, om 
folk faktisk kan regne, læse hurtigt og finde de rigtige nåle i 
bestyrelsesarbejdets høstak. På samme vis indbefatter arbejdet, at man kan 
indgå i et samspil med andre og har modet til at sige til eller fra – og man 
kunne sagtens bikse en test sammen, der kunne afsløre noget om disse 
egenskaber. 
</p><p>
Jeg forestiller mig, at grunden til, at ingen ansætter bestyrelsesmedlemmer på 
den måde, må være, at kandidaternes egoer er så store, at de ville vægre sig 
ved at blive testet – hvilket dog må være en endnu bedre grund til at gøre 
det. Forholdet mellem et egos størrelse og evnen til at lede en koncern 
effektivt er nemlig omvendt proportionelt. Hvis udvælgelsesprocessen med 
andre ord afskrækkede de allerstørste egoer fra overhovedet at ansøge, ville 
det være et fint resultat i sig selv. 
</p><p/><p><i class=" bl-elem">Oversættelse: Lorens Juul Madsen</i></p><p/><p class=" bl-elem"><i class=" bl-elem">Med licens fra Financial Times</i></p>	
</div>

</div></body></html>
