---
layout:     post
title: 	    "Islamisk Stat bulldozer irakisk by med kulturarv"
post_author:	    
post_date:	    Thu, 05 Mar 2015 23:26:32 +0100
post_site:	    politiken.dk 
post_link:	    http://politiken.dk/kultur/ECE2575729/islamisk-stat-bulldozer-irakisk-by-med-kulturarv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Islamisk Stats (IS) destruktion af fortidsminder i Irak fortsætter ifølge 
irakiske myndigheder.
</p><p>
Den islamiske gruppe, som hærger i både Syrien og Irak, kører nu bulldozere 
gennem den gamle assyriske by Nimrud i det nordlige Irak, oplyser turisme- 
og antikvitetsministeriet i Bagdad.
</p><p>
IS »stormer den historiske by Nimrud, som den bulldozer med tunge 
køretøjer«, skriver ministeriet på sin officielle 
Facebook-side.
</p><p>
Den militante og fundamentalistiske bevægelse har tidligere ødelagt antikke og 
værdifulde kunstgenstande på et museum i byen Mosul.
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2565928/terrororganisation-smadrer-arkaeologiske-fund-i-irak/">Terrororganisation smadrer 
arkæologiske fund i Irak</a></p><p>
Islamisterne har offentliggjort en video, hvor militsfolk slår statuer af 
soklerne og ødelægger andre antikke genstande med hamre.
</p><h3>
Video af ødelæggelser i Mosul
</h3><p>
»Muslimer, disse genstande bag mig er figurer for folk fra gammel tid. De 
tilbad dem i stedet for Gud«, siger en skægget militant på videoen.
</p><p>
»De såkaldte assyrere, akkader og andre folk havde guder for regn, for 
landbrug, for krig. Og de forsøgte at komme tættere på dem med ofringer«, 
fortsætter den militante.
</p><p><b class="ext-link">FAKTA</b><a class="embeddedlink" href="http://politiken.dk/kultur/ECE2565968/her-er-de-mest-berygtede-kulturoedelaeggelser-i-moderne-tid/">Her er de mest berygtede kulturødelæggelser 
i moderne tid</a></p><p>
»Profeten fjernede og begravede statuer i Mekka med sine velsignede hænder«, 
lyder det videre i en henvisning til islams profet Muhammed.
</p><p>
Mange af de genstande, som de militante har smadret i Mosul, stammer fra flere 
hundrede år før vor tidsregning.
</p><p class=" bl-elem">
Mosul er Iraks næststørste by.
</p>	
</div>
</div></body></html>
