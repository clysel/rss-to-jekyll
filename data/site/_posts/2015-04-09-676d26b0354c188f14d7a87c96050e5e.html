---
layout:     post
title: 	    "Klaus Rifbjergs nye bog er på gaden - og får fem hjerter"
post_author:	    
post_date:	    Thu, 09 Apr 2015 12:50:44 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2620913/klaus-rifbjergs-nye-bog-er-paa-gaden---og-faar-fem-hjerter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Klaus Rifbjerg: Besat</h4>
<h5>
Fortællinger</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
Gyldendal, 176 sider. 
</p><p class=" bl-elem">
Udkommer i dag.
</p>
</div>
</div><p>
»Tåge, nej det er ikke tåge, håret blødt, svag duft af henna eller shampoæng, 
de lidt flade krøller bagtil efter timerne på tuden, et tryk og den glemte, 
men overraskende følelse af, hvor tungt et hoved egentlig er«. 
</p><p>
Så sanseligt og lydhørt kunne han skrive, den mand som nu desværre er død, 
Klaus Rifbjerg. 
</p><p>
Hans nye bog ’Besat’med undertitlen eller genrebetegnelsen ’Fortællinger’ 
udkommer i dag, på 75-års dagen for den tyske besættelse af Danmark og sølle 
fem dage efter, at han ikke længere <i class=" bl-elem">er. </i></p><p>
Og var der noget Rifbjerg var, så var det dét: Han var til stede, her og der 
og alle vegne, levende og frem for alt skrivende helt til det 
aller-aller-sidste, hvilket hans bibliografi på intet mindre end 5 sider og 
tre udgivelser alene i 2014 vidner noget så eftertrykkeligt om. 
</p><h3>
Af sporet 
</h3><p>
Jeg må indrømme, at det altså føles mærkeligt allerede at skrive om Rifbjerg i 
datid, så nu skifter jeg til nutid. 
</p><p>
’Besat’ består af små ti fortællinger, nogle af dem kun et par enkelte sider 
lange, andre er betydelig længere, men alle sammen har på en eller anden 
måde en forbindelse til den tyske besættelse under Anden Verdenskrig. 
</p><p>
Jeg ved ikke, om det er en bestillingsopgave, og Rifbjerg har selvfølgelig 
altid været besat af besættelsen, men uanset hvad tænker man under læsningen 
ikke: bestillingsopgave. For Rifbjerg forholder sig heldigvis så frivolt til 
sit emne, at han så at sige lader enkelte tekster løbe af sporet. Der er 
ingen pligtskyldighed at spore, til tider forholder fortællingerne sig til 
besættelsen som en tangent til en cirkel. 
</p><p>
Desuden er disse fortællinger heller ikke direkte forbundne, hvilket jeg synes 
er et plus, men det er på den anden side heller ikke sådan, at 
fortællingerne holdes sammen af nogle åh, så subtile og indirekte 
forbindelser, som man ellers ofte ser i novellesamlinger, hvor meget synes 
at gå ud på at introducere en særlig genstand – en hårbørste for eksempel – 
i én historie for så at lade den dukke op, senere, i en helt anden historie, 
men det afholder Rifbjerg sig altså også i det store hele fra. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2619911/forlag-har-uudgivne-rifbjerg-erindringer-i-skuffen/">Forlag har uudgivne 
Rifbjerg-erindringer i skuffen </a></p><p>
Kort sagt: Rifbjerg skriver, som det passer ham. Og han skriver med hele 
kroppen, for eksempel med både pikken og øret. Bare se på citatet ovenfor, 
hvor shampooen bliver til <i>shampoæng. </i>Eller lidt længere nede, 
hvor et af Rifbjergs faste inventarelementer – toget (hvis lyd ligefrem gav 
navn til digtsamlingen ’Fut fut fut’ fra sidste år) – optræder: »lige nu er 
det bare S-toget, der kører, dagens første med sit gedunk gedunk gedunk bag 
gardinet«. 
</p><p>
Eller endnu senere, i en anden historie, hvor en kvinde er ved (at være færdig 
med) at onanere (en anden yndlingsaktivitet i Rifbjergs forfatterskab): 
»Gnumf, råbte hun og gnirf og vullervullervuller«. 
</p><p>
Helt ned på ordniveau har Rifbjerg denne særlige sensibilitet. Over for ord 
som: ’skinnelegeme’ eller ’alliancemarmelade’. Og så er der selvfølgelig 
komikken i det hele. I alle de allerede nævnte eksempler eller i en mere tør 
sætning som: »Manden var grim, så man nærmere efter, var han grim«. 
</p><h3>
E-t-h-u-n-d-r-e-d-e-o-g-h-a-l-v-t-r-e-d-s bøger 
</h3><p>
Nå ja, og så er der handlingen. Den er virkelig svær at referere. Historien 
med <i>shampoængen </i>handler om Dagny og Boy eller Tobias Vestbjerg 
og noget familie og foregår under krigen. Den centrale scene er et 
middagsselskab, her går snakken blandt andet på, hvem man skal være mest 
bange for: tyskerne eller bolsjevikkerne? 
</p><p>
Lige præcis dette spørgsmål gøres til omdrejningspunktet i bogens længste 
historie, ’Sørensen’, om to <i>nasty</i> danske mænd, der 
er medlem af Hipo-korpset. 
</p><p>
Der er også en kort historie om en dreng, der er bange, men ikke for det, man 
sædvanligvis er bange for; og én om ægteparret Ib og Muks, som finder sted i 
en ikke så fjern fortid; der er i hvert fald noget med nogle computere i 
denne lidt kafkaagtige historie om et sagførerkontor, skjult homoseksualitet 
og et afsluttende selvmord. 
</p><p>
Førstnævnte indledes med sætningen »Jeg er altid bange«. Sidstnævnte med: »Han 
havde fem butterfly, men skulle alligevel dø«. Rifbjerg kan virkelig sparke 
historier i gang! Eller: Det <i>kunne</i> han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kultur780px/ECE2618013/rune-lykkeberg-rifbjerg-gjorde-danmark-moderne---og-blev-selv-gammeldags/">Rune Lykkeberg: Rifbjerg 
gjorde Danmark moderne - og blev selv gammeldags</a></p><p>
I løbet af sit 83-årige liv nåede Klaus Rifbjerg at skrive over 150 
(e-t-h-u-n-d-r-e-d-e-o-g-h-a-l-v-t-r-e-d-s) bøger, og jeg ved helt ærligt 
ikke, hvor mange der har fulgt med hele vejen, og slet ikke fra min 
’generation’ fra omkring 1983. Men alligevel føles hans sidste bog ’Besat’ 
altså, ja, tør man sige det?, inspireret. 
</p><p class=" bl-elem">
Også her var den Rifbjergske <i>écriture</i> bare sprød, skarp, 
grov, legesyg, sjofel, rytmisk, sanselig, erindrende, og frem for alt noget 
der bare gik derudad. Gedunk gedunk gedunk. Man kan sige, det var et 
højhastighedstog. Et tog, De Danske Statsbaner kun kan gå og drømme om. Og 
nu har dette tog altså tragisk nok afgivet sit sidste gedunk. 
</p>	
</div>

</div></body></html>
