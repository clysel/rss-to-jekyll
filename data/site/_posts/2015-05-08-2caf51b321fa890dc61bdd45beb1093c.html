---
layout:     post
title: 	    "Forhandlingskollaps: Svenske SAS-piloter varsler strejke"
post_author:	    
post_date:	    Fri, 08 May 2015 07:33:43 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2660374/forhandlingskollaps-svenske-sas-piloter-varsler-strejke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forhandlinger i Sverige om piloters vilkår i flyselskabet SAS er brudt sammen, 
og det får de svenske piloter til at varsle strejke fra 21. maj. 
</p><p>
Også de norske piloters forhandlinger med SAS er endt i en foreløbig fiasko. 
Det skete torsdag, da parterne ikke kunne nå til enighed om en ny 
overenskomst. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ECE2646167/sas-ansaetter-100-medarbejdere-i-cimber/">SAS ansætter 100 medarbejdere 
i Cimber</a><b/></p><p>
Den svenske pilotforening SPF har varslet mulig strejke fra 21. maj, da 
foreningen har svært ved at se, hvordan parterne kan finde fælles fodslag i 
forhandlingerne. 
</p><p>
»Vi kan ikke se, at forhandlingerne fører til noget«, siger talsmand for 
foreningens SAS-afdeling, Peter Larsson, ifølge nyhedsbureauet NTB. 
</p><h3>
Norske piloter beder om mægling 
</h3><p>
Ifølge pressechefen for SAS i Sverige, Malin Selander, er flyselskabet 
overrasket over piloternes beslutning. 
</p><p>
Hun håber, at dialogen mellem SAS og fagforeningen kan fortsætte og henviser 
til, at det lykkedes for SAS at forhandle sig frem til en ny aftale med de 
danske piloter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2612769/sas-og-danske-piloter-indgaar-ny-overenskomst/">SAS og danske piloter indgår 
ny overenskomst</a></p><p>
I Norge skal uenighederne nu forsøges at blive løst ved mægling, skriver NTB. 
</p><p>
»Vi kommer ikke længere ved at gå forhandlingsvejen, så nu beder vi om 
mægling«, siger Rune Sundland, leder for NSF, der repræsenterer størstedelen 
af de norske SAS-piloter. 
</p><p class=" bl-elem">
Han kalder forhandlingerne »vanskelige« med mange uløste konflikter. 
</p>	
</div>

</div></body></html>
