---
layout:     post
title: 	    "Caroline Wozniacki skal knække ægget"
post_author:	    
post_date:	    Sun, 29 Mar 2015 14:52:48 +0200
post_site:	    politiken.dk 
post_link:	    http://politiken.dk/sport/tennis/ECE2609060/caroline-wozniacki-skal-knaekke-aegget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
FAKTA</h4>
<h5>
DE SEKS DUELLER</h5>
<div class="fakta-body" data-buildingblock="embedded_factboxlink">
<p>
2015: Venus Williams-Caroline Wozniacki 2-6, 6-3, 6-3 (Auckland)
</p><p>
2014: Venus Williams-Caroline Wozniacki 6-3, 6-2 (Dubai)
</p><p>
2008: Venus Williams-Caroline Wozniacki 6-3, 6-3 (Miami)
</p><p>
2007: Venus Williams-Caroline Wozniacki 6-2, 6-2 (Bangkok)
</p><p>
2007: Venus Williams-Caroline Wozniacki 6-3, 7-5 (Tokyo)
</p><p class=" bl-elem">
2007: Venus Williams-Caroline Wozniacki 6-4, 6-4
</p>
</div>
</div><p>
Der er stadig modstandere blandt de kendte navne på WTA Touren, som Caroline 
Wozniacki aldrig har besejret, og ved den store turnering i Miami står 
danskeren i sin næste kamp over for en af dem: Venus Williams. 
</p><p><b class="ext-link">WOZNIACKI:</b><a class="embeddedlink" href="http://politiken.dk/sport/ECE2608762/wozniacki-vinden-oedelagde-min-rytme/">Vinden ødelagde min rytme</a></p><p>
Tidligere i år kom Caroline Wozniacki lidt tættere på at bryde en af sine 
grænser. Hun pressede den amerikanske veteran ud i tre sæt, før hun måtte se 
sig slået i Auckland-finalen, der var optakt til Australian Open. De 
tidligere fem møder var alle endt med sejr til Venus i to sæt. 
</p><p>
Og det drømmer amerikaneren om at kunne gøre igen. 
</p><p><b class="ext-link">TÆT:</b><a class="embeddedlink" href="http://politiken.dk/sport/tennis/ECE2608672/wozniacki-nedkaemper-ester-i-tre-saet/">Wozniacki nedkæmper ester i tre sæt </a></p><p>
»Jeg vil elske at vinde den kamp i to sæt, men det vil kræve et hårdt stykke 
arbejde«, siger Venus Williams til WTA-hjemmesiden. 
</p><p>
»Vi spillede en meget tæt og hård kamp tidligere i år, og selv om jeg ikke kan 
huske scoren i sidste sæt, så ved jeg, at det var meget hårdt. Jeg var så 
glad for at vinde netop den kamp«. 
</p><p><b class="ext-link">OVERRASKELSE:</b><a class="embeddedlink" href="http://politiken.dk/sport/tennis/ECE2606232/wildcard-spiller-sender-sharapova-ud-i-miami/">Wildcard-spiller sender Sharapova 
ud i Miami</a></p><p>
Venus Williams kom ved den lejlighed stærkt tilbage, efter danskeren havde 
vundet første sæt, og sejrede 2-6, 6-3, 6-3. 
</p><p>
4. runde kampen mellem den 24-årige Caroline Wozniacki og den ti år ældre 
amerikaner er blevet en realitet ved, at Williams i forrige runde vandt 6-4, 
7-6 over Samantha Stosur, mens Wozniacki sejrede 4-6, 6-1, 6-3 over esteren 
Kaia Kanepi. 
</p><p>
Williams ved godt, hun skal slide for at komme videre i Miami, for det skal de 
fleste, hvis de vil forbi Wozniacki, men hun har også et brændende ønske om 
at nå finalen og der måske stå over sin søster Serena Williams. 
</p><p><b class="ext-link">SMÆK:</b><a class="embeddedlink" href="http://politiken.dk/sport/tennis/ECE2606144/wozniacki-uddeler-aeg-i-afklapsning-af-amerikaner/">Wozniacki uddeler æg i afklapsning af 
amerikaner</a></p><p>
»Der er stadig lang vej til finalen, men det ville være pragtfuldt med en 
Williams-finale. Jeg havde lidt problemer i andet sæt mod Stosur, men jeg 
tror, at jeg have det meget bedre i de næste kampe«, vurderer 34-årige Venus 
Williams, der efter nogle hårde år med sygdom og skader har kæmpet sig 
tilbage til verdensranglistens 16.-plads. 
</p><p>
Og hun har indtil nu haft en fin sæson, hvor hun efter titlen i Auckland nåede 
kvartfinalen i Australian Open, hvor hun blev besejret af sin unge landsmand 
Madison Keys, og senest semifinalen i Doha, hvor hun måtte se sig slået af 
Victoria Azarenka. 
</p><p><b>Dobbelt så mange titler</b></p><p>
I en karriere over to årtier har Venus Williams erobret 46 titler, heriblandt 
7 Grand Slam-trofæer. Wozniacki har taget 23 titler, senest i Kuala Lumpur 
tidligere på måneden. 
</p><p>
Men danskeren har ud over en åbenlys revanchemotivation i duellen med Venus 
Williams også noget at sætte på plads efter skuffelsen i Indian Wells, hvor 
det blev til nederlag i 3. runde til den unge schweizer Belinda Bencic, der 
er nr. 34 på ranglisten. 
</p><p class=" bl-elem">
Kampen Williams-Wozniacki spilles mandag.
</p>	
</div>
</div></body></html>
