---
layout:     post
title: 	    "Forrygende rekord sætter tidligere Tour-konge under pres"
post_author:	    
post_date:	    Sat, 02 May 2015 15:52:02 +0200
post_site:	    politiken.dk 
post_link:	    http://politiken.dk/sport/cykling/ECE2652148/forrygende-rekord-saetter-tidligere-tour-konge-under-pres/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Under øredøvende begejstring fra de godt 3.500 tilskuere i den tæt pakkede 
cykelarena i Manchester lykkedes det her i eftermiddag den 25-årige 
englænder Alex Dowsett med det spanske storhold Moviustar som arbejdsgiver 
at forbedre den prestigemættede timeverdensrekord. 
</p><p>
På de 60 minutter tilbagelagde det britiske tempofænomen 52,937 km, og han 
overgik dermed klart den præstation, som australieren Rohan Dennis leverede 
8. februar, da han nåede ud på 52.491 km. 
</p><p>
Efter dagens opvisning ses nu med spænding frem til, hvad Dowsetts væsentligt 
mere berømte landsmand Sir Bradley Wiggins får ud af sit forsøg 7. juni på 
den olympiske velodrom i London. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2539521/australier-slaar-timerekord-med-639-meter/">Australier slår timerekord med 
639 meter</a></p><p>
Publikumsopbakning kommer det i hvert fald heller ikke til at skorte på ved 
den lejlighed, for samtlige billetter til det show var revet væk i løbet af 
syv minutter, efter at forsalget var begyndt. 
</p><h3>
Havde overskud til at forcere til sidst 
</h3><p>
»The Perfect Hour« var begivenheden med Dowsett som hovedperson lanceret som, 
og den betegnelse kom til at holde stik. Bortset fra en ganske kort overgang 
efter omkring tre kvarter, da det så ud, som om tempoet stagnerede, var 
englænderen på ret kurs. 
</p><p>
De sidste 10 minutter havde Dowsett oven i købet overskud til at øge kadencen, 
og da strabadserne var overstået, var han ikke mere medtaget, end at han 
jublende kunne tage et par ekstra runder for straks efter storsmilende og 
lykkelig at kaste sig ud i den ene lykønskningsomfavnelse efter den anden. 
</p><p>
Egentlig var det meningen, at Dowsett skulle have gennemført sit rekordforsøg 
27. februar, men han styrtede under træning på landevejen og brækkede 
kravebenet, hvilket tvang ham til at afbryde forberedelserne og udsætte sit 
ambitiøse forehavende, uden at det altså fik indflydelse på dets vellykkede 
gennemførelse. 
</p><h3>
Tre har forsøgt sig uden succes 
</h3><p>
Jagten på timerekorden blev efter en lang pause genoptaget af den tyske 
veteran Jens Voigt, der som afslutning på sin karriere 18 september sidste 
år indskrev sig i annalerne som rekordholder med 51.110 km. 
</p><p>
Den præstation forbedredes i slutningen af oktober, da østrigeren Matthias 
Brändle tilbagelagde 51.852 km, hvorefter Rohan Dennis så 8. februar 
noteredes for 52.491. 
</p><p>
Yderligere tre ryttere har forsøgt sig uden succes. Den australske 
verdensrekordholder på 4 km Jack Bobridge noteredes 31. januar for 51.300 
km, hollænderen Thomas Dekker 25. februar for 52.221 og svenskeren Gustav 
Larsson 14. marts for 50.015. 
</p><h3>
To store bedrifter på landevejen 
</h3><p>
Alex Dowsett blev tidligt inddraget i britisk cykelsports meget målrettede 
talentarbejde, og både som junior og U23-rytter erobrede han to britiske 
mesterskaber i enkeltstart – en titel han ligeledes har sikret sig på 
eliteniveau tre år i træk fra 2011 og frem. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2530093/mislykket-verdensrekordforsoeg-ender-i-total-udmattelse/">Mislykket verdensrekordforsøg 
ender i total udmattelse</a></p><p>
Efter et år på Lance Armstrongs talentmandskab Trek-Livestrong fik Dowsett i 
2011 kontrakt med Team Sky, men efter to sæsoner valgte han at skifte til 
sin nuværende spanske arbejdsgiver Movistar. 
</p><p>
To fornemme triumfer overstråler de øvrige bedrifter, Dowsett har leveret i 
det skrappeste selskab på på landevejen indtil nu. 
</p><p>
Således vandt han i 2013 den 54,8 km lange enkeltstart i Giro d’Italia og 
henviste ved den lejlighed landsmanden, den da daværendeTour de France-konge 
og regerende olympiske mester i tempodisciplinben Bradley Wiggins til 
andenpladsen med 10 sekunder. 
</p><p>
Sidste år hjemførte han guld til England ved Commonwealth Games i Glasgow, 
hvor han i kampen mod klokken overtrumfede Rohan Dennis med ni sekunder og 
waliseren Geraint Thomase med 13. 
</p><h3>
Har også gjort sig bemærket på danske læandeveje 
</h3><p>
Dowsetts landevejsaktiviteter har i denne sæson naturligt nok været præget af 
den afbrydelse, som træningsuheldet fremkaldte, og han har endnu ikke 
formået at vinde.. Dog var englænderen tæt på i Circuit Cycliste Sarthe, 
hvor hans italienske holdkammerat Adriano Malori slog ham med ni sekunder på 
enkeltstarten. 
</p><p>
Dowsett har også gjort sig bemærket på de danske landeveje, hvor han i 2011 
sluttede på femtepladsen sammenlagt 41 sekunder efter sin daværende Team 
Sky-holdkammerat, australieren Simon Gerrans. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2541745/to-tempokonger-knaekket-i-nyt-stormomsust-oerkenslag/">To tempokonger knækket i nyt 
stormomsust ørkenslag</a></p><p>
Medvirkende til topplaceringen var, at Dowsett blev nr. 3 på den 13,2 km lange 
enkeltstart i Helsingør, som vandtes af Bjarne Riis’ australske trumf Richie 
Porte foran svenskeren Gustav Larsson, der ligeledes repræsenterede Team 
Saxo Bank, mens Rasmus Quaade besatte fjerdepladsen. 
</p><h3>
Dyrker topidræt trods blødersygdom 
</h3><p>
Ud over at være en exceptionel tempospecialist er Alex Dowsett en usædvanlig 
person på den måde, at han menes at være den eneste idrætsudøver i verden, 
der dyrker sin sport på højeste internationale plan og samtidig lider af en 
blødersygdom. 
</p><p>
Den diagnosticeredes allerede, da Dowsett var halvandet år, og den førte til, 
at han som dreng undgik at udfolde sig i idrætsgrene med tæt fysisk kontakt 
af frygt for de konsekvenser, det kunne få. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2615358/sir-bradley-tager-afsked-med-vm-trikoten-paa-fornemste-vis/">Sir Bradley tager afsked med 
VM-trikoten på fornemste vis</a></p><p>
At det så i stedet blev cykelsporten, han kastede sig over, kan siges at være 
lidt paradoksalt med de risici, den helt åbenlyst rummer i form af styrt, 
men sygdommen skulle angiveligt være under fuld kontrol gennem en løbende 
behandling. 
</p><p class=" bl-elem">
Dowsett, der har startet en velgørende organisation i hjemlandet ved navn 
Little Bleeders, har således en dispensation fra Den Internationale 
Cykelunion, UCI, der gør det muligt for ham hvert andet døgn at foretage 
indsprøjtninger med et stof, som styrker blodets evne til at koagulere, 
</p>	
</div>

</div></body></html>
