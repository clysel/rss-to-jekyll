---
layout:     post
title: 	    "En af FCK's helt store siger stop efter misset eventyr"
post_author:	    
post_date:	    Tue, 07 Apr 2015 17:47:15 +0200
post_site:	    politiken.dk 
post_link:	    http://politiken.dk/sport/fodbold/ECE2618839/en-af-fcks-helt-store-siger-stop-efter-misset-eventyr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den tidligere FC København-anfører Hjalte Nørregaard oplyser til bold.dk, at 
han indstiller fodboldkarrieren på topplan. 
</p><p>
Den 33-årige midtbanespiller havde håbet at sætte punktum med et eventyr i 
Sydøstasien, men det glippede. 
</p><p>
»Jeg var tæt på en oplevelse i Thailand i januar, men af forskellige årsager, 
blandt andet at den danske agent gik under jorden, blev det desværre ikke 
til noget«. 
</p><p>
»Det ville jeg ellers gerne have haft med«, siger Nørregaard til bold.dk. 
</p><p>
Midtbanespilleren havde gennem mange sæsoner stor succes hos FC København. 
Derudover optrådte han for Heerenveen i Holland samt AGF, inden han i 
efteråret spillede for Vendsyssel i 1. division. 
</p><p>
320 kampe for FCK 
</p><p>
Fremtiden ligger angiveligt inden for fodboldens verden. 
</p><p>
»Jeg har snust lidt til trænergerningen, og det er meget muligt, det er den 
vej, jeg går. Jeg har prøvet en masse, som jeg godt kunne tænke mig at give 
videre. Jeg er ved at undersøge mine muligheder for øjeblikket«, siger 
Nørregaard. 
</p><p class=" bl-elem">
Midtbanespilleren vandt fem danske mesterskaber med FCK og to pokaltitler. Den 
hvide FCK-trøje trak han over hovedet 320 gange. Derudover blev det til fire 
landskampe. 
</p>	
</div>

</div></body></html>
