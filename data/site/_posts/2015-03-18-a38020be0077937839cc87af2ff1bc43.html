---
layout:     post
title: 	    "Tre er ramt af skud i Fields"
post_author:	    
post_date:	    Wed, 18 Mar 2015 12:23:21 +0100
post_site:	    politiken.dk 
post_link:	    http://politiken.dk/indland/ECE2593107/tre-er-ramt-af-skud-i-fields/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tre personer er ramt af skud ved indkøbscentret Fields på Amager. Det 
bekræfter vagtchef ved Københavns Politi over for Ritzau. 
</p><p>
Ifølge vagtchefen befinder de to ramte personer sig i p-kælderen under 
indkøbscentret. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/fields-300_921759a.gif" alt="" border="0"/></span>
Det oplyser den centrale vagtleder Michael Andersen fra Københavns Politi til 
Ritzau. 
</p><p>
»Vi er massivt til stede. Det er foregået nede i p-kælderen. En person er ramt 
i armen. Den anden er muligvis ramt i ryggen«, siger vagtchefen. 
</p><h3>
Vagtchef: To grupperinger er stødt sammen 
</h3><p>
Vagtchefen bekræfter over for Ritzau, at der er tale om tre - og ikke to som 
tidligere - personer, der er blevet såret. 
</p><p>
I alt skal otte personer have været involveret i opgøret, oplyser han over for 
Ritzau. 
</p><p>
»Det er to grupperinger, der er stødt sammen«, siger den centrale vagtleder 
ved Københavns Politi til Ritzau. 
</p><h3>
Fik meldingen klokken 12 
</h3><p>
Politiet fik meldingen om skyderiet kort før klokken 12. 
</p><p>
Butiksansatte i indkøbscentret fortæller til Politiken, at der endnu ikke 
blevet meldt noget ud i højtalersystemet, så kunder handler stadig i 
centrets butikker. 
</p><p>
»Folk sidder og drikker kaffe og shopper stadigvæk her på første sal«, 
fortæller Lene Møller Frederiksen, der er butikschef i tøjbutikken Esprit.
</p><p>
»Der er en mærkelig stemning, for det er ikke alle, der ved, at der har været 
skyderi, fordi der ikke er blevet meldt noget ud. Vi ansatte herinde i 
butikken fik det at vide, fordi der var en anden af vores butikker i Vejle, 
som ringede og spurgte, om vi var okay«, siger butikschefen. 
</p><p class=" bl-elem"/>	
</div>
</div></body></html>
