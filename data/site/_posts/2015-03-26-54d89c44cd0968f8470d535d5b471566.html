---
layout:     post
title: 	    "Blå blok fastholder forspringet"
post_author:	    
post_date:	    Thu, 26 Mar 2015 17:31:13 +0100
post_site:	    politiken.dk 
post_link:	    http://politiken.dk/indland/politik/ECE2605393/blaa-blok-fastholder-forspringet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er fortsat et stort og uformindsket spring mellem de to blokke i dansk 
politik. 
</p><p>
Ifølge en ny Megafonmåling foretaget for Politiken og TV2 står den borgerlige 
fløj til 54,8 pct. at stemmerne, mens regeringsfløjen ligger til 45,2 pct. 
</p><p>
I de seneste uger har andre målinger ellers vist en fremgang for 
regeringsblokken. Senest i Voxmeters målinger, hvor den røde fløj i denne 
uge har været oppe på 47,7 procents vælgertilslutning. Det har skabt 
spekulationer om, at statsminister Helle Thorning-Schmidt (S) kunne lade sig 
friste til et forårsvalg med en forhåbning om at kapre de resterende par 
procentpoint tilbage over midten i løbet af valgkampen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2554743/meningsmaaling-thornings-popularitet-vokser-men-hendes-parti-er-efterladt-paa-perronen/">Meningsmåling: Thornings 
popularitet vokser, men hendes parti er efterladt på perronen</a></p><p>
Men med et borgerligt forspring på ti procentpoint er opgaven en anden. 
</p><p>
»Hvis det bliver med de her cifre frem mod, at valget bliver udskrevet, så ser 
det meget svært ud«, fastslår valgforsker på Aarhus Universitet Rune 
Stubager. 
</p><p>
Ifølge valgforsker og professor Kasper Møller Hansen fra Københavns 
Universitet er udfordringen for regeringen historisk stor, hvis man drømmer 
om at beholde regeringskontorerne. 
</p><p>
»Ud fra, hvad vi ved fra tidligere valg, ville det være meget usandsynligt. 
Det er jo ikke bare fem procentpoint, som Socialdemokraterne og Radikale 
Venstre skal vinde - det er fem procentpoint, som de skal flytte over 
midten, og ved de seneste mange valg er det meget få procent, der er flyttet 
hen over midten. Derfor er det usandsynligt, at de kan vinde det tabte 
tilbage«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis det bliver med de her cifre frem mod, at valget bliver udskrevet, så ser 
det meget svært ud
</p>
<p class="sender">
Rune Stubager 
</p>
</blockquote>
</div><p/><p>
Trods stilstanden blokkene imellem kan Socialdemokraterne glæde sig over, at 
partiet går tre mandater frem siden sidste Megafonmåling. Nemlig fra 38 til 
41 mandater. Også de radikale går et par mandater frem. Til gengæld mister 
SF to mandater og Enhedslisten hele fire mandater i forhold til seneste 
Megafonmåling. 
</p><p>
Venstre står til en fremgang på fire mandater, og var der valg i morgen, ser 
partiet ud til at få hele 44 folketingsmedlemmer. Alligevel mener partiets 
politiske ordfører Inger Støjberg ikke, at sejren er givet på forhånd. 
</p><p>
»Jeg tror, det bliver en meget tæt valgkamp. Der er intet som helst, der er 
givet. Men når vi nu står relativt godt, tror jeg, det skyldes, at 
danskernes synes, vi har svar på de udfordringer, der presser sig på«. 
</p><p>
Hos Socialdemokraterne glæder politisk ordfører Maja Panduro sig over, at 
hendes parti er gået fra 38 til 41 mandater siden februars Megafon-måling. 
Alligevel kunne hun godt ønske sig en større opbakning til den røde blok som 
helhed. 
</p><p>
»Det er klart, at jeg gerne ville have, at målingerne var bedre. Det 
synes jeg også, de burde være, men det ændrer ikke ved vores arbejde. Jeg 
tror, at i takt med, at vores resultater viser sig, vil flere være enige i, 
at det er den rigtige vej at gå«. 
</p><p><i class=" bl-elem">Kan resultaterne nå at vise sig inden et valg?</i></p><p>
»Valgperioden er, som valgperioden er. Men til gengæld kan man se resultaterne 
tydeligere og tydeligere, og det, håber jeg, man vil se afspejlet i 
målingerne«. 
</p><h3>
Alternativet debuterer med 1,8 procent 
</h3><p>
At den store joker ved det kommende meget vel kan blive den tidligere 
løsgænger Uffe Elbæks parti, Alternativet, bekræftes af målingen. Partiet, 
der peger på Helle Thorning-Schmidt som statsminister, står til at få 1,8 
pct. at stemmerne, hvilket <i>ikke</i> vil bringe partiet over spærregrænsen 
på to pct. Netop et sådan scenarie frygter de øvrige partier i den røde 
blok, da det i givet fald vil kunne medføre rødt "stemmespild". </p><p>
Men selvom 1,8 procent af stemmerne ikke er nok til at komme i Folketinget, 
ser Alternativets formand, Uffe Elbæk, alligevel målingen som et godt 
udgangspunkt for en valgkamp. 
</p><p>
»Vi glæder os helt vildt til at komme i valgkamp og komme ud og snakke med 
danskerne og få den diskussion, vi synes er vigtig, for at vi kan få et 
bæredygtigt Danmark. Der regner vi med, at vi kommer til at flytte noget, og 
at det bliver tydeligt for vælgerne, hvad vi vil«, siger han. 
</p><p>
Fra Enhedslisten glæder Per Clausen sig over, at hans parti med 14 mandater 
fortsat ville ligge over valgresultatet fra 2011, da partiet fik 12 mandater 
valgt. Det ændrer dog ikke på, at hans parti i forhold til sidste måling fra 
Megafonmister hele fire mandater fra hele 18. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/skyggekabinettet/ECE2599823/politikerlede-snylteren-hykleren-fjolset-og-teknokraten/">Politikerlede: Snylteren, 
hykleren, fjolset og teknokraten</a></p><p><i class=" bl-elem">Per Clausen, er det jeres vælgere, der løber over til Alternativet?</i></p><p>
»De fleste undersøgelser viser, at Alternativet tager stemmer fra både S, SF, 
R og os. Og også en lille smule fra højrefløjen. Så nogle er selvfølgelig 
røget fra os. Men jeg tror nu ikke, det er altafgørende«. 
</p><p><i class=" bl-elem">Hvorfor løber vælgerne så væk fra jer?</i></p><p class=" bl-elem">
»Vælgerne løber jo til og fra. Det, man kan konstatere, er at det resultate 
der tegner sig nu stadig er bedre end ved sidste valg, som var det bedste vi 
har haft nogensinde«, svarer Per Clausen. 
</p>	
</div>
</div></body></html>
