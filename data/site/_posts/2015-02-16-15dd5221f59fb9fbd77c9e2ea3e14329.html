---
layout:     post
title: 	    "Hackernetværk stjæler milliardbeløb fra banker"
post_author:	    Martin Bernth
post_date:	    Mon, 16 Feb 2015 07:30:51 +0000
post_site:	    www.version2.dk 
post_link:	    http://www.version2.dk/artikel/hackernetvaerk-stjaeler-milliardbeloeb-fra-banker-77244?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Mandag offentliggør it-sikkerhedsfirmaet Kaspersky Lab en ny rapport, hvori virksomheden angiveligt vil løfte sløret for et af historiens mest omfattende banktyverier begået af hackere. Op mod én milliard dollars - eller godt 6,5 milliarder kroner - skal hackerne være sluppet afsted med, skriver <a href="http://www.theguardian.com/technology/2015/feb/16/hackers-steal-1bn-in-online-bank-thefts-says-report">The Guardian.</a></p>

<p>Hackerne har siden 2013 været aktive, og skal have infiltreret mere end 100 banker i 30 forskellige lande via phishing og lignende metoder.</p>

<p>Herefter skal de have brugt månedsvis på at gøre sig bekendte med systemerne og overvåge, hvordan de ansatte brugte dem. På den måde har hackerne kunnet gennemskue, hvordan de kunne stjæle penge, uden at det ville blive opdaget.</p>

<p>Hackerne brugte således bankernes egne systemer til at oprette falske konti, som de frit kunne overføre penge til. Blandt metoderne skal angiveligt også have været, at hæveautomater blev programmet til at spytte penge ud på særlige tidspunkter.</p>

<p>Ifølge Kapersky Lab er det opsigtsvækkende, at hackerringen kun synes at været gået efter bankernes penge, og har altså ikke stjålet kundernes. Hackerne begrænsede sig ligeledes til beløb under ti millioner dollars i hver bank, hvilket formentlig også er forklaringen på, hvorfor svindelnummeret har kunnet stå på så længe.</p>

<p>Det fremgår af artiklen i The Guardian, at de lande, det er gået værst ud over, er Rusland, USA og Tyskland, mens Europa nævnes som et område, hvor hackerne kan være i gang med at udvide sine aktiviteter.</p>
  </section></div></body></html>
