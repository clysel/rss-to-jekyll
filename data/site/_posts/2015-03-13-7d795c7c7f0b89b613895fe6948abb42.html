---
layout:     post
title: 	    "Bookmaker har hul i sikkerheden"
post_author:	    
post_date:	    Fri, 13 Mar 2015 15:19:23 +0100
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2586666/bookmaker-har-hul-i-sikkerheden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis du kender din kammerats fødselsdag og kan gætte dig frem til hans 
brugernavn, kan du uden problemer gå ind på hans bruger på bookmakersiden 
Betfair. 
</p><p>
Det viser en undersøgelse, som webportalen BetXpert har lavet af 
bookmakerportalerne i Danmarks brugersikkerhed. 
</p><p>
Problemet er ifølge BetXpert, at Betfair som den eneste ikke benytter sig af 
såkaldt emailverifikation, når man ønsker at ændre password. For de andre 
bookmakerhjemmesider i testen galdt det, at man skulle bekræfte sin 
identitet via email, før man kunne ændre adgangskode. 
</p><p>
Men på Betfair kan man altså gå ind og ændre password, blot man kender 
brugernavn og fødselsdag. 
</p><h3>
Folk har ofte samme brugernavne 
</h3><p>
Det er kritisabelt ifølge IT-ekspert Henrik Biering, der bl.a. sidder i en 
arbejdsgruppe under Rådet for Digital Sikkerhed. 
</p><p>
»Det virker ikke særlig sikkert. Folk er generelt dårlige til at have 
forskellige brugernavne. Hvis man vil, kan man hurtigt finde en given 
persons brugernavn på sociale medier som Facebook og Twitter eller andre 
steder på nettet«, siger Henrik Biering til BetXpert. 
</p><p>
Betfair ønsker ikke at kommentere på den konkrete sag, men siger i en 
skriftlig udtalelse til BetXpert: 
</p><p>
»Vi er ikke bekendt med nogle sikkerhedsproblemer, som har påført nogen af 
vores danske kunder tab. Vi gennemgår dog konstant vores 
sikkerhedsprocedurer og vil gøre det igen på baggrund af dette«, udtaler 
Betfair. 
</p><p class=" bl-elem">
Betfair påpeger også, at de tilbyder kunderne et to-trins login, de selv kan 
installere. Derudover kan indestånde på Betfairkonti kun udbetales til det 
kreditkort, det er indsat med. Så digitale indbrudtyve kan altså ikke hæve 
gevinsterne til sig selv. 
</p>	
</div>
</div></body></html>
