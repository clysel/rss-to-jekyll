---
layout:     post
title: 	    "Novos hundedyre anti-fedmemedicin møder tre udfordringer i Europa"
post_author:	    
post_date:	    Tue, 24 Mar 2015 11:14:03 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2601700/novos-hundedyre-anti-fedmemedicin-moeder-tre-udfordringer-i-europa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om Novo Nordisk sent i går meddelte, at EU-Kommissionen nu har givet 
selskabet tilladelse til at sælge antifedmemedicinen Saxenda i EU-landene, 
er det ikke noget, der får champagnepropperne til at springe. 
</p><p>
Markedspotentialet i Europa vurderes at være »yderst begrænset«. Medicinen 
bliver dyr, cirka 32.000 kroner årligt, hvis man tager udgangspunkt i prisen 
på diabetes-medicinen Victoza, der indeholder samme aktive stof som Saxenda 
- og der er ikke udsigt til tilskud fra myndighederne. 
</p><p>
»Selvfølgelig er den europæiske Saxenda-godkendelse vigtig for Novo Nordisk, 
men forholdene er svære. På den korte bane er markedspotentialet meget 
begrænset«, siger Søren Løntoft Hansen, Novo-analytiker i Sydbank. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2601497/novo-faar-saxenda-godkendelse-i-europa/">Novo får Saxenda-godkendelse i 
Europa</a></p><p>
Heller ikke pressechef i Novo Nordisk, Mike Rulis, har de store forventninger 
til Saxenda. 
</p><p>
»Det er et svært marked. Ingen tvivl om det. Vi har ikke de store 
forventninger på den korte bane, men på sigt forventer vi, at Saxenda har 
blockbustermateriale (kan sælge for 1 mia. dollars, red.), men salget vil 
primært være drevet af USA«, siger han. 
</p><h3>
Tre store udfordringer for fedmemedicin i Europa 
</h3><div class="art-fakta article-box">
<h4 class="">
Så mange overvægtige er der </h4>
<div class="fakta-body" data-buildingblock="embedded_factboxlink">
<p>
1,9 milliarder voksne mennesker på kloden lider af overvægt, og af dem er 600 
millioner svært overvægtige. Det svarer til henholdsvis 39 og 13 procent af 
verdens voksne.
</p><p>
Det fremgår af nye tal fra Verdenssundhedsorganisationen WHO.
</p><p>
Det meste af Jordens befolkning lever i lande, hvor overvægt og fedme dræber 
flere mennesker end underernæring.
</p><p>
42 millioner børn under fem år er overvægtige eller fede.
</p><p>
I Danmark er 47 procent af den voksne befolkning overvægtige, hvilket 
Sunhedsstyrelsen definerer som et BMI på eller over 25. 13 procent af 
danskerne er svært overvægtige (BMI på eller over 30).
</p><p>
WHO opererer med samme BMI-grænser som Sundhedsstyrelsen i Danmark.
</p><p class=" bl-elem"><i class=" bl-elem">Kilder: WHO og Sundhedsstyrelsen </i></p>
</div>
</div><p>Der er tre primære udfordringer for Saxenda på det europæiske marked. 
</p><p>
1: Antallet af svært overvægtige er betydeligt laver i Europa end i for 
eksempel USA. 
</p><p>
2: Der er stadig en del fordomme omkring antifedmemedicin – mange ser ikke 
fedme som en sygdom, men tænker derimod, at man bare kan spise noget mindre 
og motionere noget mere. 
</p><p>
3: Sundhedsbudgetterne er under pres, og udsigten til, at Saxenda bliver 
tilskudsberettiget i Europa er ringe. Derfor bliver prisen høj. 
</p><h3>
Et langt sejt træk 
</h3><p>
Det globale marked for antifedmemedicin er i dag på cirka 2 milliarder dollar, 
mens markedet for diabetesmedicin er på knap 300 milliarder dollars. 
Diabetesmedicinen udgør cirka 80 procent af Novo Nordisk omsætning, og der 
dermed selskabets absolutte kerneforretning, og sådan vil det også være 
fremadrettet, understreger Mike Rulis. 
</p><p>
Han mener dog, at potentialet for Saxenda er stort – men at det kommer til at 
tage tid. Den vurdering deler Søren Løntoft Hansen. 
</p><p>
»Jeg ser et muligt topsalg på 13 milliarder dollars årligt. Men her vil de 10 
milliarder komme fra USA. Det europæiske marked vil kun udgøre en meget 
lille del«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2493827/usa-siger-ja-til-fedmemedicin-fra-novo-nordisk/">USA siger ja til fedmemedicin 
fra Novo Nordisk</a></p><p>
Saxenda blev godkendt til det amerikanske marked som en tidlig julegave d. 
23.december sidste år. 
</p><h3>
Antallet af overvægtige stiger 
</h3><p>
Men selvom amerikanerne har førertrøjen i fedme i den vestlige verden, er 
fedme et hastigt voksende problem i store dele af verden - også i Europa. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2394018/den-fede-amerikaner-kraever-stoerre-kister-og-bredere-faergesaeder/">Den fede amerikaner kræver 
større kister og bredere færgesæder</a></p><div class="art-fakta article-box">
<h4 class="">
Sådan virker antifedmemidlet</h4>
<div class="fakta-body" data-buildingblock="embedded_factboxlink">
<ul><li class=" bl-elem">Saxenda er en daglig sprøjte, som den overvægtige skal stikke sig selv med. 
Slankemidlet er receptpligtigt.</li></ul><ul><li class=" bl-elem">Midlet nedsætter appetitten og giver en større mæthedsfornemmelse.</li></ul><ul><li class=" bl-elem">Saxenda efterligner kroppens eget hormon GLP-1, men gives i koncentreret form, 
så det kun kræver et stik om dagen.</li></ul><ul><li class=" bl-elem">Målgruppen er ifølge Novo Nordisk svært overvægtige med et BMI over 35, som 
typisk vil have følgetilstande eller komplikationer af deres overvægt.</li></ul><ul><li class=" bl-elem">5.000 personer har testet slankemidlet. I gennemsnit tabte forsøgspersonerne 
otte procent af deres vægt efter 56 uger. 40 procent af dem, der 
gennemførte et års behandling, tabte sig mere end 10 kilo.</li></ul><p class=" bl-elem"><i class=" bl-elem">Kilde: Novo Nordisk</i></p>
</div>
</div><p>Ikke alene er det de færreste, der synes, at de mange ekstra kilo på 
sidebenene ser godt ud, men fedme udgør også en væsentlig sundhedsrsiko, og 
det er her, Saxenda især kan spille en rolle. 
</p><p>
»Saxenda er et medicinsk produkt. Ikke et skønhedsprodukt. Det indeholder 
samme aktive ingrediens som Victoza (populært diabetesmedicin, red.) og er 
ikke alene med til at reducere vægten, men kan være med til at forhindre 
type-2-diabetes«, forklarer Mike Rulis. 
</p><p class=" bl-elem">
Saxenda anbefales som udgangspunkt til mennesker med BMI over 30, men kan også 
anbefaler allerede ved BMi på 27, hvis der er begyndende tegn på sukkersyge 
- for eksempel højt blodtryk. 
</p>	
</div>
</div></body></html>
