---
layout:     post
title: 	    "Grønland vil kulegrave omstridt sag om Thule-kontrakt"
post_author:	    
post_date:	    Tue, 24 Feb 2015 14:22:48 +0100
post_site:	    politiken.dk 
post_link:	    http://politiken.dk/indland/ECE2560972/groenland-vil-kulegrave-omstridt-sag-om-thule-kontrakt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den grønlandske regering, Naalakkersuisut, har besluttet at kulegrave 
selvstyrets egen rolle i den omstridte sag om en servicekontrakt på 
Thulebasen, skriver avisen Sermitsiaq.
</p><p>
De amerikanske myndigheder har givet kontrakten til Exelis Services, som er 
dansk indregistreret, men som ifølge anklagerne er et skuffeselskab for den 
amerikanske forsvarsvirksomhed Vectrus.
</p><p>
En gammel aftale mellem Danmark og USA siger, at det skal være et dansk eller 
et grønlandsk selskab, der får opgaven med at servicere den amerikanske 
flybase.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2560972/groenland-vil-kulegrave-omstridt-sag-om-thule-kontrakt/">Grønland vil kulegrave 
omstridt sag om Thule-kontrakt</a></p><p>
Men trods danske og grønlandske klager - herunder fra MT Højgaard og Per 
Aarsleff - afgjorde en amerikansk ankeinstans i sidste uge, at kontrakten 
med Exelis skal stå ved magt.
</p><h3>
Uvildig redegørelse
</h3><p>
Den grønlandske udenrigsminister, Vittus Qujaukitsoq fra partiet Siumut, 
oplyser i et svar til partilederen for oppositionspartiet Inuit Ataqatigiit, 
Sara Olsvig, at man har bedt en ekstern advokat foretage en uvildig 
udredning af selvstyrets håndtering af kontraktudbuddet.
</p><p>
Det sker, fordi Sara Olsvig, der er medlem af det grønlandske parlament, 
Inatsisartut, har krævet en forklaring på den mistede servicekontrakt på 
Thule-basen, og hvad regeringen vil gøre i sagen.
</p><h3>
Grønlandsk udenrigsminister i USA
</h3><p>
Frem til nu har Greenland Contractors, der er stiftet i et samarbejde mellem 
det grønlandske selvstyre og MT Højgaard, stået for opgaverne.
</p><p>
Vittus Qujaukitsoq er samtidig taget til Washington for at mødes med 
repræsentanter for forsvarsministeriet og udenrigsministeriet i USA for at 
diskutere sagen.
</p><p class=" bl-elem">
Exelis Services overtager drifts- og vedligeholdelsesopgaverne på Thule-basen 
30. september og syv år frem. Kontrakten har en anslået værdi af cirka 2,5 
milliarder kroner.
</p>	
</div>
</div></body></html>
