---
layout:     post
title: 	    "Nato-chef vil have undersøgt intense kampe i Makedonien"
post_author:	    
post_date:	    Sun, 10 May 2015 19:40:22 +0200
post_site:	    politiken.dk 
post_link:	    http://politiken.dk/udland/ECE2663865/nato-chef-vil-have-undersoegt-intense-kampe-i-makedonien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Natos generalsekretær, Jens Stoltenberg, følger situationen i Makedonien tæt 
og med bekymring, siger han i en pressemeddelelse.
</p><p>
Otte politifolk og 14 bevæbnede mænd blev i går dræbt i den makedonske by 
Kumanovo, efter at politiet ved daggry indledte en operation mod en "bevæbnet 
gruppe", som ifølge myndigheder i landet skulle være kommet ind i 
Makedonien fra et naboland.
</p><p>
»Det er vigtigt, at alle politiske og lokale ledere arbejder sammen om at 
genetablere ro og orden og om at igangsætte en gennemsigtig undersøgelse for 
at finde ud af, hvad der er sket«, siger Jens Stoltenberg.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2663711/22-draebt-under-intens-ildkamp-i-det-nordlige-makedonien/">22 dræbt under intens ildkamp 
i det nordlige Makedonien</a></p><p>
Kumanovo ligger i det nordlige Makedonien i et etnisk albansk område.
</p><p>
»Jeg opfordrer alle til at udvise tilbageholdenhed og undgå en optrapning for 
hele landets og regionens skyld«, lyder det i pressemeddelelsen.
</p><h3>
Påmindelse om spændninger 
</h3><p>
Til det norske nyhedsbureau NTB siger han, at de intense kampe i Makedonien er 
en påmindelse om, at man ikke må glemme urolighederne i Balkan.
</p><p>
»Det er en påmindelse om, at situationen i den tidligere jugoslaviske republik 
Makedonien giver grund til fortsat bekymring«.
</p><p>
»Det er alvorlige voldstilfælde, vi nu har set, og nu er det vigtigt at få 
klarhed over baggrunden for, hvad der er sket, og hvorfor det er sket«, 
siger han til NTB.
</p><p>
Makedonien er ikke medlem af Nato. En af de ting, der blokerer for Makedonien, 
er striden om landets navn, da Grækenland har en nordlig provins af samme 
navn.
</p><p class=" bl-elem">
FN har forgæves forsøgt at løse navnestriden, som har stået på siden 1991.
</p>	
</div>

</div></body></html>
