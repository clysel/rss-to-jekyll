---
layout:     post
title: 	    "Bådflygtninge: De føler skyld over at have overlevet"
post_author:	    
post_date:	    Sun, 19 Apr 2015 20:27:59 +0200
post_site:	    politiken.dk 
post_link:	    http://politiken.dk/udland/ECE2634598/baadflygtninge-de-foeler-skyld-over-at-have-overlevet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Både skyld og vrede fylder to bådflygtninge, der har overlevet turen over 
Middelhavet og nu opholder sig i Europa. 
</p><p>
Skyld over, at de overlevede, når så mange hundrede i disse uger drukner, og 
vrede over, at EU har indrettet sig sådan, at man ikke kan få asyl i Europa 
uden at risikere sit eget og sine børns liv. Senest menes mindst 700 at være 
druknet undervejs fra Libyen til Italien. 
</p><div class="art-quote article-box">
<p class="quote"/>
<blockquote>
<p class="quote-txt">
Nyheden kalder alle de dårlige minder frem om dødsruten, jeg selv tog. Jeg 
ved præcis, hvor forfærdeligt, de har haft det, og jeg kan ikke 
være lykkelig over at have overlevet uden også at føle stor 
skyld 
</p>
<p class="sender">
Hiba Abo al-Hassan, bådflygtning 
</p>
</blockquote>
</div><p>
»Når jeg hører de nyheder, kalder det alle de dårlige minder frem om 
dødsruten, jeg selv tog. Jeg ved præcis, hvor forfærdeligt de har haft det, 
og jeg kan ikke være lykkelig over at have overlevet uden også at føle stor 
skyld over, at jeg klarede det, og de ikke gjorde«, siger Hiba Abo 
al-Hassan. </p><h3>
Anholdt og udvist 
</h3><p>
I 81 dage var hun i 2013 undervejs fra sit hjemland Syrien via først Egypten, 
hvor hun forsøgte at sejle til Italien, men blev anholdt og udvist til 
Tyrkiet. Derfra kom hun ad en anden af de store sejlruter til Europa, den 
over Ægæerhavet, til Grækenland og ferieøen Samos og derfra via Athen, 
Genève og København til Sverige, hvor hun fik asyl efter fire måneder. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2634269/hundreder-af-lig-flyder-rundt-i-havoverfladen-ved-forlist-fiskekutter/">Hundreder af lig flyder rundt i 
havoverfladen ved forlist fiskekutter</a></p><p>
I Tyskland venter ’Mazen’ på behandlingen af sin asylsag. Han kom for 
halvandet år siden med smuglerbåd fra Alexandria i Egypten til Syracusa på 
Sicilien. En tur, han troede ville koste ham livet, og som endte med at tage 
otte dage i stedet for fem, fordi båden fik motorproblemer undervejs og til 
sidst helt gav op. 
</p><p>
Sejladsen endte med, at kystvagten fik ham og de 300 andre flygtninge bugseret 
i havn. 
</p><p>
»Jeg bliver så ked af det. Jeg føler, at jeg selv var død, indtil døden 
skiftede mening og sagde ’giv de stakkels mennesker en chance for at se, 
hvad Europa er’«, siger ’Mazen’, der er bror til Ram Hiramic, et pseudonym 
for en ung lærerinde i Damaskus, der i flere omgange har skrevet dagbog til 
Politiken. 
</p><h3>
Håbe på det bedste 
</h3><p>
EU-regeringer som den danske taler varmt for ideen om at hjælpe flygtninge i 
nærområdet, men i en situation, hvor Syriens nabolande Tyrkiet og Libanon 
har taget henholdsvis 1,7 millioner og en million flygtninge, og Egypten og 
Libyen henholdsvis ikke vil og ikke kan hjælpe, er Italien og Sydeuropa det 
eneste brugbare nærområde. 
</p><p>
Men vel at mærke et, der ikke kan nås sikkert ved at stille sig i kø og søge 
asyl på en EU-ambassade i nabolandene. Man kan kun søge asyl gennem FN og 
håbe at slippe gennem nåleøjet som en af de sjældne kvoteflygtninge. Eller 
krybe sammen på smuglernes usikre fartøjer og håbe det bedste. 
</p><p>
»Jeg bliver mere og mere vred over alt, der har presset os til at risikere 
vores og vores børns liv på den måde«, siger Hiba Abo al-Hassan. 
</p><p>
»EU’s asylprocedurer er lavet for at gøre asylmissionen umulig. Jeg søgte asyl 
gennem FN’s Flygtningehøjkommissariat i Egypten og gennem den franske, tyske 
og andre ambassader i Tyrkiet. Men vi ved alle, at det aldrig virker sådan«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/int_europa/ECE2634366/socialdemokraterne-om-flygtningestroem-italien-har-ansvaret-for-at-haandtere-situationen/">Socialdemokraterne om 
flygtningestrøm: Italien har ansvaret for at håndtere situationen</a></p><p>
Som de fleste andre flygtninge ønskede heller ikke ’Mazen’ at blive i Italien, 
hvor titusinder af flygtninge allerede frister en kummerlig tilværelse uden 
hjælp under og efter asylprocessen. Han forsøgte derfor at flygte til 
Sverige, men blev anholdt nær Torino, fik efter eget udsagn tæsk, fik taget 
fingeraftryk og blev derpå sat på fri fod. Han forsøgte alligevel lykken i 
Sverige, hvor hans søster bor, men blev på grund af EU-regler deporteret til 
Italien, hvor han var registreret efter anholdelsen. 
</p><p>
»Hvorfor gør I det så svært for folk at få et bedre liv? Folk sætter deres liv 
og opsparing på spil for at komme her, og I hjælper dem bare med at grave 
deres egen grav i vandet«, siger han. 
</p><p>
Nu er han i Tyskland, hvor man i visse sager ikke deporterer til Italien i 
erkendelse af, hvor dårlige forholdene er. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00929/netLampedusa-J15180_929449a.gif" alt="" border="0"/></span></p>	
</div>

</div></body></html>
