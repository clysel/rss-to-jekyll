---
layout:     post
title: 	    "Børn vædder om store beløb på udenlandske spilsider"
post_author:	    
post_date:	    Thu, 19 Feb 2015 14:37:33 +0100
post_site:	    politiken.dk 
post_link:	    http://politiken.dk/forbrugogliv/digitalt/ECE2553962/boern-vaedder-om-store-beloeb-paa-udenlandske-spilsider/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mandag aften fulgte flere tusinde med i et Counterstrike-opgør – et populært 
skydespil – mellem tophold fra Sverige og Polen på den amerikanske hjemmeside 
<a href="http://politiken.dk/www.reddit.com/r/csgobetting/">Counter Strike Betting</a> (eksternt 
link) 
</p><p>
Mange af tilskuerne, som er børn og unge under 18 år, væddede om udfaldet af 
kampen. 15-årige Thomas fra København var en af dem. 
</p><p>
Han troede mest på de svenske skytter. Som indsats satte han våben, som han 
selv har opnået i sine Counterstrike-kampe, på kampens udfald. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2544078/10-aarige-anders-bruger-hundredvis-af-kroner-paa-computerspil/">10-årige Anders bruger 
hundredvis af kroner på computerspil</a></p><p>
Hans våben har en værdi af cirka 35 euro svarende til 260 kroner. Svenskerne 
var favoritter og vandt opgøret, så Thomas var heldig. Han vandt sine våben 
tilbage plus yderligere våben til en værdi af cirka 9 euro svarende til 67 
kroner. 
</p><p>
Flere timer efter kampens slutning havde han endnu ikke fået sin gevinst, men 
han er overbevist om, at tingene nok skal komme - der er bare travlt efter 
sådanne opgør, fortæller den 15-årige dreng. 
</p><h3>
Mor: Han kan ikke se problemet
</h3><p>
Navnet er opdigtet, da hans familie ønsker at være anonym. Hans mor er rystet 
over at opdage, at sønnen ikke bare spiller computerspil, som hun troede, 
men ofte deltager i online væddemål med værdier, som han har købt eller 
optjent i sine spil, som indsats. 
</p><p>
»Thomas kan ikke selv se, hvad der er galt i det, men vi har talt med ham om, 
at den slags væddemål meget nemt kan føre til ludomani, fordi man hele tiden 
får lyst til at prøve lykken igen«, fortæller hans mor. 
</p><p>
Thomas er langt fra den eneste mindreårige, der er involveret i væddemål med 
penge og genstande som indsats, selvom det er forbudt i Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2544099/guide-her-skal-alarmklokkerne-ringe-naar-boern-fristes-af-pengespil/">Guide: Her skal alarmklokkerne 
ringe, når børn fristes af pengespil</a></p><p>
En stor del af væddemålene, også kaldet betting, har udspring i de 
verdensomspændende spil som Counter Strike samt i de tusindvis af gratis 
onlinespil, som millioner af børn og unge over hele verden spiller med og 
mod hinanden. 
</p><p>
Gamblingen foregår blandt andet via spillernes Steamkonto. Steam er en 
amerikansk hjemmeside, hvor man opretter en konto med et indestående 
pengebeløb. 
</p><p>
Kontoen bliver først aktiveret, når man foretager et køb. Steam anslås at have 
over 100 millioner brugere, og herfra foregår der i døgndrift en livlig 
handel med værdigenstande og penge samt altså væddemål. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/spil/ECE2546582/computerspil-lokker-boern-og-unge-til-at-bruge-penge/">Computerspil lokker børn og 
unge til at bruge penge</a></p><p>
Spillemyndigheden, der som styrelse under Skatteministeriet overvåger 
pengespil i Danmark, herunder væddemål om penge, vurderer, at disse 
hjemmesider kan være i strid med dansk lov, hvis de ikke har en dansk 
tilladelse. 
</p><p>
»Såfremt børn og unge under 18 år kan indgå væddemål om penge, hvad disse 
eksempler tyder på, kan det vise sig at være ulovligt«, siger kontorchef 
Tina Olsen. 
</p><p>
I Danmark skal man være over 18 år for at spille om penge på nettet. Og i og 
med, at man kan vælge dansk som sprog på disse udenlandske sider, kan de 
vise sig at overskride dansk lov. 
</p><p>
»Når man kan vælge dansk, betyder det, at siderne henvender sig til danskere, 
og det er formentlig nok til, at vi kan drage nogle konsekvenser«, siger 
Tina Olsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2220744/eu-lande-kritiserer-apple-og-google-for-at-bondefange-boern/">EU-lande kritiserer Apple og 
Google for at bondefange børn</a></p><p>
Hvad disse konkret vil være, kan Tina Olsen ikke oplyse, men mulige tiltag er 
at blokere de pågældende sider hos teleudbyderen eller at anmode siden at 
fjerne muligheden for at vælge dansk sprog. 
</p><p>
Effekten af dette er vel ikke så stor, eftersom engelsk alligevel er det 
foretrukne sprog for mange danske børn og unge i spilleuniverset? 
</p><p>
»Det kan du sige, men den danske lovgivning er skruet sådan, at vi kun har 
lovhjemmel til at lukke en udenlandsk side, hvis den er rettet mod 
danskere«, siger kontorchef Tina Olsen. 
</p><p><b>Tabte penge</b></p><p>
Imens fortsætter de mange væddemål. I døgndrift bliver der åbnet for nye 
matches for eksempel i Counter Strike. Et tidstæller tæller ned til spillets 
start og sørger for at minde brugerne om, at de skal være klar til at 
spille. Op til kampene diskuterer spillerne med hinanden, hvordan de tror 
udfaldet bliver og hvad det kan betale sig at sætte som indsats. 
</p><p>
Når kampen er afsluttet vælter det igen ind med kommentarer. Flest fra 
spillere, som har tabt penge: »Just bet 40$ on Mythic, how fucked I am?« 
eller »Every time i bet i cant watch the game, and u wake to an empty 
inventory«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2208015/saadan-haandterer-du-dit-barns-digitale-spilleri/">Sådan håndterer du dit barns 
digitale spilleri</a></p><p>
En anden variant er åbning af såkaldte cases. 
</p><p>
Det er en form for lykkebokse i Couter Strike Global Offensive med ukendte 
våben af forskellige slags og af svingende værdier pakket ind som gyldne 
skattekister. Åbning af cases foregår ofte på Youtube, hvor spillere filmer 
deres egen åbning af cases. Som for eksempel den unge dansker Armin, som har 
over 58.000 følgere (abonnenter) på Youtube. 
</p><p>
I hans film fra 25. januar byder han velkommen til caseåbning, og fortsætter: 
</p><p>
»Jeg har brugt pisse mange penge på cases og jeg har aldrig fået noget godt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2207859/computerspil-goer-hverken-boern-dumme-eller-asociale/">Computerspil gør hverken børn 
dumme eller asociale</a></p><p>
Første case bliver åbnet med et enkelt klik. Rouletten kører hen over rækker 
af cyrexvåben og stopper lige præcis efter den mest eftertragtede skyder. 
</p><p>
Armin jamrer. Hver kiste koster 2,15 euro, og Armin »nøjes« med at åbne 10 i 
dag, fordi, som han siger, »han aldrig har fået noget godt«. 
</p><p><b class="ext-link">LÆS OGSÅ</b><a href="http://www.youtube.com/user/Armin2nd">Se 
Armin åbne cases</a> (eksternt link) 
</p><p>
Han tager sig til hovedet, og siger nej nej nej, hver gang rouletten standser 
ved et billigt våben. Han er så tæt på, men rammer aldrig de dyre skydere. 
10. og sidste pakke bliver åbnet. Armin holder sig for øjnene, mens 
rouletten kører. 
</p><p>
»Please, please, please. Kom nu! Neeeej, det var godt nok tæt på, men jeg fik 
ikke det cyrex«, konstaterer han slukøret. 
</p><p>
Det mest eftertragtede cyrexvåben har en værdi på 231,50 euro, hvilket svarer 
til 1.591 kroner. Våbnene starter ved 67,58 euro svarende til over 500 
kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2512980/slut-med-at-kalde-betalingsapps-for-gratis/">Slut med at kalde 
betalingsapps for gratis</a></p><p>
Og også denne form for spil kan være på kant med lovgivningen, vurderer 
Spillemyndigheden. 
</p><p>
»Det er interessant at kigge nærmere på det«, siger kontorchef Tina Olsen. 
</p><p class=" bl-elem">
Hun oplyser, at Politikens henvendelse betragtes som en anmeldelse, hvilket 
giver Spillemyndigheden mulighed for at undersøge sagerne. 
</p>	
</div>
</div></body></html>
