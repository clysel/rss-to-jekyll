---
layout:     post
title: 	    "Viktor Fischer er i spil til U21-EM"
post_author:	    
post_date:	    Tue, 31 Mar 2015 16:48:12 +0200
post_site:	    politiken.dk 
post_link:	    http://politiken.dk/sport/fodbold/ECE2612347/viktor-fischer-er-i-spil-til-u21-em/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På trods af at Viktor Fischer har været ude med en skade i over et år og ikke 
har spillet nogen kampe i U21-landsholdets kvalifikation til EM, så er den 
20-årige angriber i spil til sommerens slutrunde.
</p><p>
»Alle er i spil, så det er Viktor Fischer selvfølgelig også, siger 
U21-landsholdets træner«, Jess Thorup.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2413979/skadet-landsholdsspiller-meldes-i-bedring/">Skadet landsholdsspiller 
meldes i bedring</a></p><p>
Thorup ser dog en ulempe i, at Fischer har været skadet i lang tid, men 
landstræneren holder nøje øje med den unge angriber.
</p><p>
»Han er først lige vendt tilbage til banen, og jeg kunne måske godt have tænkt 
mig at se ham sammen med resten af landsholdstruppen, men jeg så, han i 
fredags scorede for Ajax' andethold, og jeg følger med i hans udvikling«, 
siger Thorup.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2391401/u21-fodbold-portraet-af-en-gylden-generation/">U21-fodbold: Portræt af en 
gylden generation</a></p><p>
Viktor Fischer fik 60 minutter på banen i fredagens kamp og kvitterede med en 
enkelt scoring.
</p><p>
Om Fischer får en plads blandt Thorups udvalgte til U21-EM er dog ikke kun 
betinget af, hvorvidt Jess Thorup ønsker at få ham med til slutrunden i 
Tjekkiet.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2326858/ajax-viktor-fischer-maaske-ude-hele-efteraaret/">Ajax: Viktor Fischer måske ude 
hele efteråret</a></p><p>
A-landsholdet er over U21-landsholdet i DBUs fødekæde, og da Fischer før har 
været inde omkring A-landsholdet, har Morten Olsen også sit at skulle have 
sagt, når Thorup kigger på spillere, der også er interessante for 
A-landsholdet.
</p><p>
Thorup er indforstået med hierarkiet, og er i løbende kontakt med Morten Olsen 
omkring de to landshold.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2267937/operation-koster-stortalent-saesonstarten/">Operation koster stortalent 
sæsonstarten</a></p><p>
»A-landsholdet har en vigtig EM-kvalifikationskamp mod Serbien 13. juni, og 
der skal han have de spillere han skal bruge, og det er vi på U21-holdet 
indforståede med«.
</p><p>
»Der er mange aspekter i forhold til udtagelsen, som jeg først skal have 
clearet med Morten Olsen«, siger Thorup.
</p><p>
Pierre-Emile Højbjerg er også en spiller, som det må formodes, at Thorup gerne 
vil have med til EM. Højbjerg har spillet flere af U21-landsholdets 
EM-kvalifikationskampe, men er siden blevet en fast del af Morten Olsens 
A-landshold.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2609355/hoejbjerg-jeg-kunne-oenske-at-morten-olsen-tog-to-aar-til/">Højbjerg: Jeg kunne ønske, at 
Morten Olsen tog to år til</a></p><p>
Jess Thorup har i disse dage U21-truppen samlet i Vedbæk, og holdet møder 
tirsdag USA i den sidste test, inden landstræneren udtager sin endelige trup.
</p><p class=" bl-elem">
Deadline for udtagelsen er 7. juni, men landstræneren forventer at udtage sin 
trup i slutningen af maj.
</p>	
</div>

</div></body></html>
