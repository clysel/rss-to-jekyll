---
layout:     post
title: 	    "Norwegian-strejke: Sådan er du stillet"
post_author:	    
post_date:	    Tue, 03 Mar 2015 14:48:36 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2571030/norwegian-strejke-saadan-er-du-stillet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her kan du klage over rejsen </h4>
<div class="fakta-body" data-buildingblock="embedded_factboxlink">
<p class=" bl-elem"><i class=" bl-elem">Kilde: Forbrugerrådet Tænk</i></p>
</div>
</div><p>
Fra midnat breder strejken sig blandt Norwegians piloter, og dermed bliver det 
norske flyselskabs danske afgange også ramt.
</p><p>
Passagerer, der står med en flybillet til en Norwegian afgang i morgen eller 
de kommende dage, har visse rettigheder i forhold til kompensation.
</p><p>
Reglerne nedenfor gælder, hvis du har købt en flybillet alene og ikke har købt 
en pakkerejse. 
</p><p>
Det første, du skal gøre, er at tage kontakt til den part, du har købt din 
rejse af - flyselskab eller rejsebureau. 
</p><p><b>Forsinkelse </b></p><p>
Er der kun er tale om en forsinkelse, har du ikke automatisk ret til at få 
pengene for billetten helt eller delvist tilbage. Det afhænger blandt andet 
af, om forsinkelsen er væsentlig. 
</p><p>
Det er en konkret vurdering af den enkelte forsinkelse, der afgør, om du har 
ret til at få dine penge tilbage. Det er for eksempel længden på din rejse, 
rejsetiden - om du skal flyve en time eller 12. Og ikke mindst forsinkelsens 
længde - er det en time eller to eller mere? 
</p><p>
Ifølge Konkurrence- og Forbrugerstyrelsens hjemmeside <a target="_blank" href="http://www.forbrug.dk/Dine-klagemuligheder/Saadan-klager-du/Klag-til-Forbrugerklagenaevnet">Forbrug.dk</a> 
er tommelfingerreglen, at jo kortere rejse og jo kortere tid du skal være 
væk, jo kortere forsinkelse skal der til, før du har ret til at få nogle 
eller alle pengene for rejsen tilbage. 
</p><p><b>Aflyst fly </b></p><p>
Bliver dit fly aflyst, har du ret til at komme af sted med en anden eller 
senere afgang - eventuelt med et andet flyselskab end SAS. Er det ikke 
muligt, har du ret til at få pengene tilbage for flybilletten. 
</p><p><b>Erstatning </b></p><p>
Du kan have ret til at få erstatning for omkostninger, som du har haft som 
følge af forsinkelsen - eksempelvis overnatning på hotel eller lignende. 
</p><p>
Kan man som passager ikke blive enig med flyselskabet eller rejsebureauet, kan 
man gå til Forbrugerklagenævnet, Trafikstyrelsen eller domstolene med sagen. 
</p><p>
Vil flyselskabet ikke vil give pengene retur, kan man klage sin sag til 
Trafikstyrelsen og håbe, at man gennem en afgørelse dér kan få pengene 
retur. Trafikstyrelsen behandler klager, der hører under EU-forordningen, 
der fastslår, at flypassagerer har visse rettigheder ved eksempelvis 
aflysning og lange forsinkelser. 
</p><p>
Trafikstyrelsen behandler klager over flyvninger udgået fra Danmark og klager 
over flyvninger udgået fra et ikke EU-land til Danmark med et 
EU-luftfartsselskab. 
</p><p class=" bl-elem"><i class=" bl-elem">Kilder: Forbrug.dk og Trafikstyrelsen </i></p>	
</div>
</div></body></html>
