---
layout:     post
title: 	    "Skyldig - i det mindste på tv"
post_author:	    
post_date:	    Fri, 20 Mar 2015 15:31:57 +0100
post_site:	    politiken.dk 
post_link:	    http://politiken.dk/magasinet/feature/ECE2595215/skyldig---i-det-mindste-paa-tv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Har du penge, så kan du få (frifindelse), men har du ingen, så må du gå (i 
fængsel). 
</p><p>
Det er den nedslående lærdom om det amerikanske retssystem og måske også om 
USA’s kapitalistiske system generelt, sådan som to af 
underholdningshistoriens nyeste og absolut vildeste true crime-serier 
tematiserer det. 
</p><p>
Den serielle krimipodcast ’Serial’ blev i vinter den mest lyttede podcast 
nogensinde. Og i denne uge taler den kulturkonsumerende verden om mandagens 
historisk uset isnende afslutning på HBO’s ’true crime’-dokumentar ’The 
Jinx’. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00922/Fugitive_Heir_922172" data-id="922172" data-imgtype="jpg" data-caption="Robert Durst efter anholdelsen 14. marts i New Orleans. Foto: Gerald Herbert/AP Photo"/><p>
’Serial’ er en radiojournalistisk innovativ undersøgelse af et allerede 
retsligt dømt mord på en ung kvinde i Baltimore i 1999. ’The Jinx’ er en 
oprulning af to mord og en kvindes mystiske forsvinding, som ingen er blevet 
retsligt dømt for, men som New Yorks styrtende rige og berygtede 
entreprenørsøn Robert Durst i seriens fremstilling nærmest utvetydigt 
sikkert er skyld i. 
</p><p>
Tilsammen tilbyder den massive interesse for de to seriefortællinger, som 
blander journalistisk gravearbejde med krimifortællingens spændingsstruktur, 
et fascinerende indblik i kulturens ekstraretstlige og juridiske begreb om 
skyld. 
</p><h3>
Fantastisk besynderligt 
</h3><p>
’HBO’s ’Jinx’, instrueret af den prisvindende Andrew Jarecki, der står bag den 
mesterlige dokumentarfilm om pædofili og hysteri ’Capturing the Friedmans’ 
(2003), blev i februar lanceret som en afslørende gennemgang af den 
fantastisk besynderlige historie om Robert Durst. 
</p><div class="art-fakta article-box">
<header><h4 class="">
Tidslinje</h4>
<h5>
Robert Durst - liv, dødsfald og tv</h5>
</header><div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/Fugitive_Heir_922171w.jpg" alt="" border="0"/><span class="caption"><span class="f-img-caption">Foto: 
</span>AP Photo</span></span></p><p><b>1943</b> Robert Durst kommer til verden som ældste søn af Seymour Durst og 
dermed tiltænkt arving til familiens ejendomsfirma. Durst-familien er med en 
formue på 4,4 milliarder dollars nummer 58 på Forbes’ liste over Amerikas 
rigeste. 
</p><p><b>1950</b> Efter eget udsagn ser Robert Durst sin mor begå selvmord. Resten 
af familien hævder, hun faldt fra taget på familiens hus. 
</p><p><b>1973</b> Robert Durst bliver gift med Kathleen McCormack (Kathie Durst). 
</p><p><b>1982</b> 31. januar forlader Kathie en fest efter flere telefonopkald fra 
Robert Durst. Ifølge vennen Gilberte var Kathie urolig for, hvad Robert 
kunne finde på. Fem dage senere melder Robert sin kone savnet. Sagen er 
uopklaret. 
</p><p><b>1990</b> Roberts yngre bror Doug vælges som leder af Durst Organization. 
Det er klimaks på mange års rivalisering mellem de to brødre. Faderen dør i 
1995. 
</p><p><b>2000</b> Den offentlige anklager Jeanine Pirro genåbner sagen om Kathies 
forsvinden. I december samme år finder man Robert Dursts bedste ven, 
mafiadatteren Susan Berman, myrdet – henrettet i sit hjem i Beverly Hills. 
Politiet i Los Angeles modtager et brev: »Beverley Hills Police« (sic!). 
</p><p><b>2001</b> Morris Blacks parterede lig findes flydende i sorte plastiksække i 
Den Mexicanske Golf. Morris Black var nabo til kvinden Dorothy Ciner i byen 
Galveston i Texas. Det viser sig, at Robert Durst har boet der under dæknavn 
og i en periode gået med kjole og paryk. Beviserne mod Durst hober sig 
hurtigt op. Han anholdes, men betaler de 200.000 dollar i kaution og går 
under jorden. Senere anholdes han igen, da han – til trods for at have 
tusinder af dollars i sin bil – stjæler en sandwich fra et supermarked i 
Pensylvania. 
</p><p><b>2003</b> Retssag mod Durst i Texas. Durst møder op med dyre advokater. Som 
det første vidne i sagen indrømmer Durst at have slået Morris Black ihjel og 
parteret ham. Men hævder, at det var selvforsvar. Det ændrer sagens præmis. 
Juryen frifinder ham, da den ikke finder, at det uomtvisteligt kan bevises, 
at det ikke var selvforsvar. Durst var ikke anklaget for parteringen. Han 
sidder tre år i fængsel for at fuske med bevismateriale og for ikke at møde 
op i retten. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/TV-The_Jinx_922150y.jpg" alt="" border="0"/><span class="caption"><span class="f-img-caption">Durst 
</span>i retten i Galveston, Texas. Foto: AP Photo</span></span></p><p><b>2010</b> Instruktøren Andrew Jarecki laver ’All Good Things’ med Ryan 
Gosling. Den handler om Kathie Dursts forsvinden. I New York Times udtaler 
Durst, at portrættet var »tæt på, men ikke så godt som the real thing«. 
Durst kontakter Jarecki og vil gerne fortælle sin version. 2010-13 laver 
Jarecki dokumentaren ’The Jinx: The Life and Deaths of Robert Durst’. 
</p><p><b>2014</b> Premiere på ’The Jinx’. Jarecki har opsporet et gammelt brev fra 
Durst til Susan Berman med samme stavefejl, ’Beverley Hills’, som i 
dødsbrevet. 
</p><p><b>2015</b> 14. marts. Dagen før finaleafsnittet anholdes Robert Durst. 
</p><p><b>2015 </b>15. marts vises sidste episode af ’The Jinx’. Her ser vi Jarecki 
konfrontere Durst med brevet. Durst begynder at bøvse. Durst går på 
toilettet, men har stadig sin mikrofon på, og filmholdet optager ham tale 
til sig selv: »Det var det. Du blev fanget. Du har selvfølgelig ret. Men du 
kan ikke forestille dig det. Anhold ham. Jeg ved ikke, hvad der er i huset. 
Åh, hvor jeg dog ønsker det her. Sikken katastrofe. Han havde ret. Jeg tog 
fejl. Og bøvsen. Jeg forstår ikke helt spørgsmålet. Hvad fanden har jeg 
gjort? Myrdet dem alle, selvfølgelig«. 
</p><p><i class=" bl-elem">Kristoffer Hegnsvad</i></p><p class=" bl-elem"><i class=" bl-elem">Kilder: New York Times, The Wall Street Journal, Gawker</i></p>
</div>
</div><p/><p/><p>
I ugentlige afsnit ville serien tilbyde et twist, noget nyt i sagen, anede 
man, men ingen kunne gætte, hvad det nye ville være. Indtil da kunne man 
blot, hvis man altså ikke kendte historien i forvejen, følge med uge for uge 
i fascineret vantro over virkelighedens vanvid: 
</p><p>
En mand skåret i stykker flyder rundt i havnen i røvflækken Galveston i Texas 
i 2001. Kun hovedet mangler. Kroppen tilhører enspænderen Morris Black. Han 
er tilsyneladende blevet myrdet og parteret i sin nabos lejlighed – en 
gammel, stum kvinde. Den gamle, stumme kvinde viser sig at være en mand med 
paryk. Og manden med paryk viser sig at være en kendt rigmand i bizar 
udklædning, Robert Durst, på flugt fra offentlighedens søgelys. Durst er i 
søgelyset for sin mulige medvirken i mordet på sin bedste veninde og i sin 
kones mystiske forsvinding. Han indrømmer, godt hjulpet af to af landets 
mest effektive advokater, at have slået sin nabo ihjel, parteret ham og 
smidt ham ud – men i selvforsvar. Så Durst frifindes. <i class=" bl-elem">What! 
The! Fuck!</i></p><p>
På den måde er ’The Jinx’ historien om USA’s ’1 percent’, der tilsyneladende 
kan betale sig fra hvad som helst. Retten kendte ham uskyldig i overlagt 
mord. Men den ekstraretslige domstol, offentligheden, de 99 indignerede 
procent, dømte ham. Og med ’The Jinx’ får de endnu en ekstra-retslig 
rettergang – der i disse dage får konsekvenser for den konkret retslige. 
</p><h3>
Skyldig eller ej 
</h3><p>
Podcasten ’Serial’ handler ikke om de offentligt søgte, men om de overhørte 
stemmer i samfundet, der sjældent frikendes uden journalistisk involvering. 
En ung muslimsk mand, Adnan Syed, blev i Baltimore i 1999 dømt for mordet på 
sin ekskæreste, Hae Min Lee. Den dom, som Syed stadig afsoner, betvivler og 
vender og drejer podcastvært og journalist Sarah Koenig i podcastens tolv 
medrivende afsnit. Og her er der ingen åbenlys dom at fælde som medhører og 
vidner. 
</p><p>
Vores ekstra-retslige krav på retfærdighed ruskes rundt af den fortælling, vi 
som lyttere underlægges: I det ene øjeblik kan journalisternes research 
kombineret med tonelejet i Adnans stemme fra fængslet og indrammet af 
Koenigs listige fortællemetode overbevise os om, at han naturligvis aldrig 
kunne have gjort noget som helst. Lille lam, stakkels dreng. I det næste 
øjeblik introduceres et isnende nyt faktum, et vidneudsagn eller et udsving 
i en tidslinje, som vender det hele på hovedet. 
</p><p>
’Serial’ blev en kulturel massebegivenhed, der benyttede sig af 
historiefortællingens kneb og aktualitetens adrenalinkick og en strategisk 
tilbageholdning af oplysninger for at gøre podcastens spændingskurve 
vildere. Den er dermed borgernes ekstra-retslige hyggedomstol, hvor lytterne 
i det private får lov til at dømme eller frikende den tiltalte – og hvor 
skyldsspørgsmålet aldrig står lysende klart. Det er først og fremmest en 
medrivende og teknisk oplysende rejse ind i de tusindvis af psykologiske, 
hjemmedetektiviske, hyggespekulative, konspirationsteoretiske og sociologisk 
begrundede måder, som vi kan og især IKKE kan afgøre skyld på. 
</p><p>
Derfor konkluderer Koenig også i podcastens sidste og afgørende afsnit med en 
juridisk pointe: Hun ved stadig ikke, om Adnan myrdede eller ikke myrdede 
Hae Min Lee. Men hun mener ikke, at man juridisk har haft tilstrækkeligt 
belæg for at dømme ham. 
</p><p>
’The Jinx’ er som udgangspunkt ikke en lige så eksperimenterende <i>true 
crime</i>-fortælling. Det meste af seriens materiale har i forvejen været 
tilgængeligt. Instruktørerne benytter sig af alle tv-historiens klassiske <i>true 
crime-</i>greb med (grimt) dramatiserede rekonstruktioner. Og den fortæller 
historien gennem et stort fletværk af involverede, hvis afsenderposition 
bliver forvirrende: Så taler den forvundne hustrus konspiratoriske veninder, 
så taler en journalist fra New York Times, så taler den småkorrumperede 
forsvarsadvokat, og de siger alle sammen noget i lyset af deres egne 
interesser, men det får vi som publikum ikke tid til at afkode. De bliver 
til én lang fortællerstemme sammenklippet som det nu passer deltagerne. 
</p><p>
Til gengæld har holdet fået et interview med Robert Durst. Det er ikke blot 
voldsomt fascinerende på grund af eksklusiviteten, men fordi at han er en af 
den dokumentariske tv-histories mest fascinerende skikkelser overhovedet. 
</p><p>
Når vi hører Sarah Koenig få den morddømte Adnan Syed til at forsvare sig over 
fængselstelefonen i ’Serial’, så lyder han som en afslappet, lidt glat type, 
som man gerne vil være venner med. Når man ser den sammensunkne grå mus, 
Robert Durst, sidde helt rolig og underspille sit livs vanvittige dramaer, 
men med sine flakkende, tv-skurkagtige tics, så vækker det grundangst: Han 
er skyldens åbne ansigt, der nægter sig skyldig. 
</p><p>
Og i sidste afsnit står spørgsmålet så ikke længere så åbent. Her ser vi 
chokket over dokumentaristernes nye bevismateriale vælte frem i Durst som 
groteske opkastkramper. Og vi hører hans uhyggelige bekendelsesmonolog til 
sig selv på toilettet. Durst er ikke blevet retsligt dømt. Men serien dømmer 
ham definitivt i den isnende udgangsreplik fra en mand, der taler til sit 
eget mørke: Jeg dræbte dem alle, selvfølgelig. Dermed serverer ’The Jinx’ 
ikke blot muligheden for skyld i sin egen – og nu fra mange sider 
kritiserede – bevisførelse uden for retssystemet. Den dømmer en mand, men 
især et retssystem, der ultimativt har fejlet. <br/><br/></p><h2 class="bread-text-header first">
Efterspil - skarp kritik af 'The Jinx'' skabere 
</h2><p><i class=" bl-elem">Mette Olsen</i></p><p><b>14. marts </b>bliver mangemillionæren Robert Durst anholdt, efter sigende 
på vej til Cuba. 
</p><p><b>15. marts</b> bliver sidste afsnit af ’The Jinx’ vist. Herefter begynder 
spørgsmålene – og kritikken – at hagle ned over seriens skabere, instruktør 
Andrew Jarecki og producer Marc Smerling. De kritiseres blandt andet for at 
være sensationshungrende og for at manipulere med tidsrækkefølgen i deres 
dokumentarserie. 
</p><p><b>16. marts</b> tager Jarecki og Smerling på ’interviewturné’. I et interview 
med CBS siger Jarecki, at de først opdagede lydoptagelsen af Durst på 
toilettet – hvor han siger: »Hvad fanden har jeg gjort? Myrdet dem alle, 
selvfølgelig« – måneder efter, at det fandt sted. Men i et 
andet interview samme dag med New York Times fremgår det, at lydoptagelsen 
først blev opdaget to år efter, at Durst-interviewet fandt sted. Det får New 
York Times-journalisten til at bore i, hvornår interviewet i det hele taget 
fandt sted, og til sidst udbryder Jarecki: »Ja, jeg må vende tilbage til dig 
med et klarere svar«. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00922/NY_HBO_Premiere_Of__922149" data-id="922149" data-imgtype="jpg" data-caption="Marc Smelling og Andrew Jarecki (th), henholdsvis producer og instrutør af 'The Jinx'. Foto: AP Photo"/><p><b>Et andet nok </b>så vægtigt kritikpunkt går på, om lydoptagelsen, hvor 
Robert Durst taler videre på toilettet, overhovedet kan bruges i en retssag. 
Interviewet var formelt afsluttet, og Durst var ikke selv vidende om, at han 
blev optaget. Flere juraeksperter påpeger imidlertid, at optagelsen er 
legitim og sagtens kan bruges i en retssag, men at hele interviewet med 
Durst vidner om, at han er »mentalt syg«. Andre juraeksperter, heriblandt 
Erin Murphy fra New York University, påpeger, at optagelsen kan være taget 
ud af en sammenhæng, og at det er et rimeligt spørgsmål at stille, om 
båndoptagelsen i det hele taget er ægte. Det er »forstærket af det faktum, 
at det her blev lavet for at underholde. Disse folk er filmmagere, og deres 
mål er at skabe fortællinger«, siger hun. 
</p><p><b>Samme dag,</b> efter interviewet med New York Times, vælger Jarecki og 
Smerling at aflyse alle interviews – blandt andet skulle de have optrådt i 
’Tonight Show’ med Jimmy Fallon. I en fælles erklæring skriver de som 
begrundelse for aflysningerne, at de formentlig vil blive indkaldt som 
vidner, hvis det ender med en ny retssag mod Robert Durst, og at de derfor 
ikke mener, at det er forsvarligt at udtale sig. 
</p><p><i class=" bl-elem">Kilder: New York Times, The Wall Street Journal, Gawker </i></p><p class=" bl-elem"><i class=" bl-elem">Publiceret 20. marts 2015</i></p>	
</div>
</div></body></html>
