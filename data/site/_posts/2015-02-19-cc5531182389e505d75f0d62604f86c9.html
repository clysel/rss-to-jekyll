---
layout:     post
title: 	    "Helle Helle og Pia Juul er nomineret til Nordisk Råds litteraturpris"
post_author:	    
post_date:	    Thu, 19 Feb 2015 11:00:34 +0100
post_site:	    politiken.dk 
post_link:	    http://politiken.dk/kultur/boger/ECE2553702/helle-helle-og-pia-juul-er-nomineret-til-nordisk-raads-litteraturpris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
'Avuncular. Onkelagtige tekster' og 'Hvis det er'. 
</p><p>
Sådan lyder titlerne på en digtsamling af Pia Juul og en roman af Helle Helle, 
som har det til fælles, at de netop er blevet nomineret til Nordisk Råds 
litteraturpris. 
</p><p>
I alt er 14 bøger nomineret til den prestigiøse titel og den 350.000 kroner, 
der følger med den. 
</p><p>
Fra Grønland er den meget omtalte Niviaq Korneliussen og hendes roman 'HOMO 
sapienne' indstillet. 
</p><p><b class="ext-link">LÆS KOMMENTAR</b><a class="embeddedlink" href="http://politiken.dk/kultur/ECE2553695/kommentar-kvinderne-loeb-med-de-nordiske-litteraturnomineringer/">Kvinderne løb med de nordiske 
litteraturnomineringer</a></p><p>
Det samiske område sender Niillas Holmbergs digtsamling 'amas amas 
amasmuvvat', Færøerne bidrager med Sólrún Michelsens roman 'Hinumegin er 
mars', der er oversat til dansk under titlen 'På den anden side er marts' og 
Ålandsøerne har fået Karin Erlandssons roman 'Minkriket' nomineret. 
</p><p>
Island er en ø spækket af litterær tradition. En af dem er at indstille 
digteren Þorsteinn frá Hamri, der i år er med i opløbet om Nordisk Råds 
litteraturpris for femte gang med digtsamlingen 'Skessukatlar'. Der ud over 
bidrager Jón Kalman Stefánsson med 'Fiskarnir hafa enga fætur'. 
</p><div class="art-fakta article-box">
<h4 class="">
OM NORDISK RÅDS LITTERATURPRIS</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Prisen blev indstiftet 1962 af Nordisk Råd, og den uddeles hvert år for et 
litterært værk fra et af de nordiske sprogområder.</li><li>Nordisk Råds Litteraturpris har til formål at øge interessen for nabolandenes 
litteratur og sprog samt at gavne det nordiske kulturfællesskab.</li><li class=" bl-elem">Kun værker, som er udgivet første gang inden for de sidste to år, kan 
nomineres. Siden 1995 har prisen været på 350.000 danske kroner.</li></ul></div>
</div><p>
Fra Finland kommer to romaner. Peter Sandströms 'Transparente Blanche' og 
Hannu Raittilas 'Terminaali'. Norge har Kristine Næss og hendes 'Bare et 
menneske' og Jon Fosses romantrilogi 'Andvake', 'Olavs draumar' og 
'Kveldsvævd'. </p><p>
De sidste to nominerede i denne tilfældige række kommer fra Sverige. Therese 
Bohman og romanen 'Den andra kvinnan' og Bruno K. Öijers digtsamling 
'Och natten viskade Annabel Lee'. 
</p><p>
Nordisk Råds Litteraturpris bliver delt ud til en udgivelse fra det danske, 
svenske, finske, islandske, færøske, ålandske, samiske eller grønlandske 
sprogområde en gang om året. Det er den blevet siden 1962. 
</p><p class=" bl-elem">
Sidste år blev prisen uddelt til den svenskskrivende finne Kjell Westö, året 
forinden fik danske (og norske og grønlandske) Kim Leine prisen, og året før 
det gik den til norske Merethe Lindstrøm. 
</p>	
</div>
</div></body></html>
