---
layout:     post
title: 	    "25 års jubilæum: Rumteleskopet 'Hubble' bestemte universitets alder"
post_author:	    
post_date:	    Fri, 24 Apr 2015 19:51:57 +0200
post_site:	    politiken.dk 
post_link:	    http://politiken.dk/viden/ECE2641570/25-aars-jubilaeum-rumteleskopet-hubble-bestemte-universitets-alder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et af de mest betydningsfylde eventyr tog sin begyndelse for præcis 25 år 
siden. Rumteleskopet 'Hubble' blev sendt af sted på ryggen af rumfærgen 
'Discovery' 24. april 1990. 
</p><p>
Svævende 547 kilometer over Jorden har teleskopet gjort mere end én million 
observationer på sine 110.000 ture rundt om Jorden, siden det blev sendt af 
sted. Og observationerne har haft stor betydning for os mennesker. 
</p><div class="art-fakta article-box">
<h4 class="">
25 års jubilæum</h4>
<h5>
Fem af Hubbles største opdagelser</h5>
<div class="fakta-body" data-buildingblock="embedded_factboxlink">
<ul><li>Gjorde det muligt at bestemme universets alder til 13,75 milliarder år.</li><li>Opdagede at 70 procent af universet består af et gådefuldt mørkt 
materiale, som man fortsat ikke ved, hvad er.</li><li>Gjorde det muligt at se en galakse blive spist af et massivt, stort hul.</li><li>Har givet os billeder af planeter i kredsløb om fjerne stjerner. </li><li class=" bl-elem">Været med til at mindske fejlmarginen i den såkaldte 
Hubble-konstant, der, ligesom teleskopet selv, er opkaldt efter 
astronomen Erwin Hubble. Hubble-konstanten er et mål for, hvor 
hurtigt galakser bevæger sig væk fra hinanden.</li></ul><p class=" bl-elem"><i class=" bl-elem">Kilde: Dicscovery</i></p>
</div>
</div><p/><p>
»'Hubble' har helt sikkert ændret menneskets forståelse af vores univers og 
vores placering i det«, siger seniorforsker hos Nasa Jennifer Wiseman til 
AFP. 
</p><p>
Og at rumteleskopet har haft vigtig betydning bakkes op af Nasas officielle 
Hubblesite. 
</p><p>
»'Hubbles' opdagelser har ændret måden forskere ser på universet. Dets evne 
til at vise universet i hidtil usete detaljer har vendt astronomiske 
formodninger til konkret viden«, skriver <a href="http://hubblesite.org/the_telescope/hubble_essentials/">hubblesite.org</a>. </p><p>
Teleskopets 25 års jubilæum fejres hos Nasa ved at offentliggøre et billede 
taget af 'Hubble', der forestiller et billedtæppe af 3.000 glitrende 
stjerner, der tilsammen ligner imponerende fyrværkeri. 
</p><p>
»Dette vista af stjerneklart fyrværkeri og glødende gas er et passende billede 
til vores fejring af 25 år med fantastisk 'Hubble'-videnskab«, siger John 
Grunsfeld, astronaut og administrator hos Nasas diktorat for videnskabelige 
missioner (SMD), skriver Nasa. 
</p><p><i class=" bl-elem">(Artiklen fortsætter efter billedet)</i></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/Nasa_billedt_ppe_930876y.jpg" alt="" border="0"/><span class="caption"><span class="f-img-caption">Billedet, 
</span>som Nasa har offentliggjort i forbindelse med fejringen af rumteleskopet Hubbles 25 års jubilæum. Foto: Nasa</span></span></p><p>
Teleskopet har sendt flere hundrede tusinde billeder hjem i løbet af de 25 år, 
det har været i kredsløb om Jorden. 
</p><p>
På den baggrund er der blevet skrevet flere end 10.000 videnskabelige 
artikler, og de hjemsendte billeder har hjulpet rumforskere med at gøre 
store opdagelser gennem tiden. Det har alt sammen gjort 'Hubble' til en af 
historiens vigtigste observatorier. Det skriver hubblesite.org. 
</p><p><b>Masser store bedrifter bag sig</b></p><p>
Det optiske teleskop, der er et produkt af samarbejdet mellem amerikanske Nasa 
og det europæiske rumagentur ESA, tager med sine langsynede øjne billeder af 
stjernerne, og deruodver har teleskopet bidraget med billeder af fjerne 
galakser. 
</p><p>
Blandt Hubbles mange bedrifter kan nævnes, at teleskopet var med til at 
bestemme universets alder til 13,75 milliarder år. Derudover spillede 
teleskopet en central rolle i opdagelsen af mørk energi; en mystisk kraft, 
der får universets udvidelse til at accelerere. Et fænomen, der ville svare 
til at kaste en bold op i luften og få den til hurtigere og hurtigere at 
fortsætte længere op i stedet for at følge Newtons tyngdelov og falde til 
jorden. 
</p><p><i class=" bl-elem">(Artiklen fortsætter efter billedet)</i></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/Hubble-teleskopetNy_930879y.jpg" alt="" border="0"/><span class="caption"><span class="f-img-caption">Hubble-teleskopet 
</span>har været gennem fem reparationer og en række opdateringer, som alle har gjort teleskopet betydeligt bedre. Foto: Nasa</span></span></p><p>
'Hubble'-teleskopet var også med til at få bekræftet, at universet udvider 
sig, hvilket er fundamentet for den såkaldte Big Bang-teori. Og det 
opdagede, at gammaglimt - mærkelige, utroligt stærke eksplosioner af energi 
- forekommer i fjerne galakser, når tunge stjerner kollapser. 
</p><p>
Rumteleskopet har allerede fungeret længere end forventet, og siden 1990 har 
det været igennem fem større reparationer og en række opgraderinger, der 
alle har været med til at gøre teleskopet markant bedre, end det var, da det 
blev sendt af sted for 25 år siden, skriver space.com. 
</p><p class=" bl-elem">
Fødselaren skal efter planen erstattes af et endnu bedre teleskop, James 
Webb-teleskopet, men det er blevet voldsomt forsinket. Det vil tidligst være 
klart til at flyve af sted i 2018, og indtil da vil 'Hubble' fortsætte med 
at svæve rundt og give os indsigt i det ydre rum. 
</p>	
</div>

</div></body></html>
