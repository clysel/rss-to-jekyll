---
layout:     post
title: 	    "Ekspert om brudt våbenaftale: Sverige er ikke velkommen i Mellemøsten"
post_author:	    
post_date:	    Thu, 12 Mar 2015 15:02:52 +0100
post_site:	    politiken.dk 
post_link:	    http://politiken.dk/udland/ECE2583909/ekspert-om-brudt-vaabenaftale-sverige-er-ikke-velkommen-i-mellemoesten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Saudi-aftaler </h4>
<h5>
Civilie aftaler </h5>
<div class="fakta-body" data-buildingblock="embedded_factboxlink">
<p><b>Sverige har opsagt </b>den militære aftale med Saudi-Arabien, men har 
stadig fire civile bilaterale aftaler med landet på områder som luftfart, 
jernbaner, veje, transport og beskyttelse af investeringer. 
</p><p class=" bl-elem"><b>Man har også </b>en sundhedsmæssig aftale med landet. 
</p>
</div>
</div><p>
Regeringens kurs lå klar. Først skulle man anerkende Palæstina. Så i stilhed 
genforhandle militæraftalen med Saudi-Arabien med nogle symbolske 
forandringer for at tækkes pacifisterne hos regeringspartneren Miljøpartiet. 
</p><p>
Og så skulle Sverige via støtte fra Mellemøsten få en plads i FN’s 
Sikkerhedsråd. 
</p><p>
I dag, et halvt år efter at den svenske regering tiltrådte med høje ambitioner 
om en feministisk udenrigspolitik med fokus på menneskerettigheder, er 
udenrigspolitikken i stedet sendt til tælling. 
</p><p>
I går blev den saudiarabiske ambassadør kaldt hjem til Riyadh, og i tirsdags 
fordømte hele Den Arabiske Liga Margot Wallströms udtalelser om 
Saudi-Arabien. Sveriges internationale indflydelse er mere svækket, end den 
har været længe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2582461/saudi-arabien-traekker-ambassadoer-hjem-fra-sverige/">Saudi-Arabien trækker 
ambassadør hjem fra Sverige</a></p><p>
»Sverige er ikke velkommen i Mellemøsten. Ikke i Israel, ikke i 
Saudi-Aarabien. Det er kun i palæstinensiske Ramallah, man stadig vil være 
velkommen«, siger Per Jönsson, mellemøstanalytiker på det svenske 
Utrikespolitiska Institutet. 
</p><p>
Og selv om mange svenskere, især regeringens egne vælgere, hylder 
udenrigsminister Margot Wallströms frisprog og Stefan Löfvens beslutning om 
at opsige aftalen, har mange politiske kommentatorer og eksperter i 
udenrigspolitik en anden vurdering. 
</p><h3>
Aktivistisk udenrigspolitik 
</h3><p>
Netop den region, som Sverige havde udset sig som den vigtigste, både når det 
gælder politisk indflydelse, erhvervsfremstød og til at agere fredsmægler i, 
er man nu blevet ’land non grata’. 
</p><p>
Skylden kan ifølge Per Jönsson lægges på en regering, som nok havde gode 
intentioner, men som savnede erfaringer med, hvordan man agerer i en verden, 
der ikke længere ser ud, som da Olof Palme førte sin aktivistiske 
udenrigspolitik. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2567581/sverige-slaar-danmark-11-4-i-at-lede-den-europaeiske-aktivisme/">Sverige slår Danmark 11-4 i at 
lede den europæiske aktivisme</a></p><p>
»Til forskel fra Carl Bildt, der altid agerede gennem EU, prøver man det 
modsatte: at forlade nærområdet, gå alene og agere moralens vogter. Det er 
selvfølgelig mere spændende at følge, men det kræver også, at man lykkes«, 
siger Per Jönsson. 
</p><h3>
Spildt chance i sikkerhedsrådet 
</h3><p>
En vigtig ting, den svenske regering ikke tog højde for, var, at 
Saudi-Arabiens kong Abdullah døde. Den nye konge, Salman, er nemlig ifølge 
Per Jönsson langt mere grådig, mere hårdfør og mere reaktionær end sin 
forgænger. Desuden udskiftede man en stor del af administrationen, så man 
også fik Salman-støtter i hele magtapparatet. 
</p><p>
»Man burde fra svensk side have vidst, at med sådan en mand ved magten skulle 
man have trådt varsommere og mere diplomatisk«, siger Per Jönsson. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2389782/saudi-arabien-dropper-kvinder-til-asian-games/">Saudi-Arabien dropper kvinder 
til Asian Games</a></p><p>
Sveriges chancer for en plads i Sikkerhedsrådet er nu minimale. Med 22 
arabiske lande, der på Saudi-Arabiens opfordring nu stemmer imod, bliver det 
svært. 
</p><p>
Udenrigsminister Margot Wallström ser det også som sandsynligt, at den civile 
handel med Saudi-Arabien, Sveriges største handelspartner i Mellemøsten, vil 
blive påvirket. 
</p><p>
Flere kommentatorer regner med, at Saudi-Arabien som hævn vil vælge andre 
handelspartnere end svenske virksomheder, når de ikke længere har en 
militæraftale. For eksempel kan svensk træindustri, som især eksporterer til 
Egypten, påvirkes, hvis Saudi-Arabien lægger pres på Egypten. 
</p><h3>
Sverige må begynde forfra
</h3><p>
Tilbage står en regering og en udenrigsminister, som ser hele sin plan 
smuldre. 
</p><p>
Ifølge Per Jönsson blev Wallström netop valgt som udenrigsminister, for at hun 
skulle brillere og genoptage den mere synlige moralske udenrigspolitik, som 
mange af vælgerne savnede i årene med Carl Bildt på posten. Nu bør Wallström 
sandsynligvis gøre det modsatte de kommende måneder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/jerichow/ECE2581974/svenske-margot-wallstrm-taler-herremagten-i-saudi-arabien-midt-imod/">Svenske Margot Wallström taler 
herremagten i Saudi-Arabien midt imod</a></p><p class=" bl-elem">
»Selv om man har bred opbakning i brede vælgergrupper hjemme i Sverige, gør 
regeringen klogt i at slikke sårene et stykke tid og ikke foretage sig meget 
på den udenrigspolitiske bane. Og så begynde forfra«, siger Per Jönsson. 
</p>	
</div>
</div></body></html>
