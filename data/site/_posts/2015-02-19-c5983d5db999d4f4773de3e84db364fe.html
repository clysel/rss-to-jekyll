---
layout:     post
title: 	    "Regeringen vil tillade aflytning uden retskendelse i udlandet"
post_author:	    
post_date:	    Thu, 19 Feb 2015 15:11:46 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2554400/regeringen-vil-tillade-aflytning-uden-retskendelse-i-udlandet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Forsvarets Efterretningstjeneste får med regeringens terrorpakke øgede 
muligheder for at aflytte danskere i udlandet. 
</p><p>
Og vel at mærke uden forudgående retskendelse. 
</p><p>
Det fremgår af planen, som fire ministre torsdag eftermiddag præsenterede. 
</p><p>
»Forsvarets Efterretningstjeneste har i dag ikke lovhjemmel til at foretage en 
målrettet indhentning af oplysninger om danske udenlandske krigere, når de 
er uden for Danmark, selvom de udgør en betydelig trussel mod vores 
sikkerhed«, indledte forsvarsminister Nicolai Wammen (S). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2553780/rekonstruktion-13-timer-og-27-minutter/">Rekonstruktion: 13 timer og 27 
minutter</a></p><p>
»I dag er det sådan, at Forsvarets Efterretningstjeneste kan lytte med, hvis 
der sidder to ekstremister i Syrien, som eksemplevis kommer fra Irak. Men 
hvis kun den ene af dem kommer fra Irak, mens den anden kommer fra Danmark, 
så har vi i udgangspunktet ikke mulighed for at gøre det samme. Det vil vi 
ændre for bedre at kunne passe på Danmark«, fortsatte han og tilføjede: 
</p><div class="art-quote article-box">
<p class="quote"/>
<blockquote>
<p class="quote-txt">
De skal vide, at selvom de opholder sig i udlandet, så vil vi lytte med. Vi 
vil ånde dem i nakken, hvis de lægger modbydelige planer mod Danmark eller 
andre lande
</p>
<p class="sender">
Nicolai Wammen 
</p>
</blockquote>
</div><p/><p>
»Derfor vil vi give Forsvarets Efterretningstjenestes mulighed for at målrette 
sin indsats mod danske ekstremister i udlandet. De skal vide, at selvom de 
opholder sig i udlandet, så vil vi lytte med. Vi vil ånde dem i nakken, hvis 
de lægger modbydelige planer mod Danmark eller andre lande«. 
</p><h3>
Wammen: FE skal hurtigt kunne aflytte 
</h3><p>
Når den nye værktøj ikke vil blive omfattet af kravet om en retskendelse, som 
aflytning i <i>Danmark</i> ellers kræver, skyldes det , at Forsvarets 
Efterretningstjeneste er en udenrigstjeneste. 
</p><p>
»Det vil ikke blive ændret med den her nye lovhjemmel«, fortsatte 
forsvarsministeren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554084/statsministeren-vi-vil-til-enhver-tid-kunne-forsvare-danmark/">Statsministeren: »Vi vil til 
enhver tid kunne forsvare Danmark«</a></p><p>
På spørgsmålet, hvad problemet vil være ved at kræve, at Forsvarets 
Efterretningstjenste først skal indhente en retskendelse i den slags 
tilfælde, svarer forsvarsministeren: 
</p><p>
»Når man skal indhente en retsskendelse, er der en række krav, der skal være 
opfyldt. Også til, hvad man forventer, at sagen skal føre med sig. Og vi vil 
gerne give FE en mulighed for straks, konkret, effektivt og hurtigt at gribe 
ind, hvis der er planlægning i gang mod Danmark, også selv om der sidder en 
dansker med. Og vi gør det på en måde, så vi sikrer, at der er tilsyn med FE 
– de skal oplyse tilsynet om det, så der vil også være kontrol«. 
</p><h3>
Thorning: Mere kan komme 
</h3><p>
Udspillet fra regeringen indeholder i alt 12 forslag og vil koste en lille 
milliard kroner over de næste fire år. 
</p><p>
Efter en orientering torsdag morgen har Folketingets øvrige partier efterlyst 
mere målrettede initiativer, der tager bestik af de ting, der konkret er 
kommet frem efter weekendes terroranslag i København. Eksemplevis bedre 
våbenhåndtering hos politiet. 
</p><p>
Statsminister Helle Thorning-Schmidt forklarede på pressemødet, at der senere 
vil komme en samlet evaluerende rapport efter weekendens anslag, lige som 
der efter myndighedernes evaluering kan komme flere politiske tiltag. 
</p><p>
»Det kunne for eksempel være en bedre registrering af overvågningskameraer«, 
forklarer hun. 
</p><h3>
Politiet vurderer selv prioritering 
</h3><p>
Om politiets redskaber tilføjer justitsminister Mette Frederiksen (S): 
</p><p>
»Det siger sig selv, at dansk politis udstyr - hvad enten vi taler våben eller 
sikkerhedsudstyr - sevfølgelig skal være i top. (…) Og at der selvfølgelig 
pågår en løbende drøftelse mellem Rigspolitiet og de enkelte politikredse 
for at sikre, at vi helt opdateret«. 
</p><p>
Justitsministeren tilføjer, at der som led i pakken netop vil være et generelt 
løft af politiet og PET. 
</p><p>
»Og hvordan myndighederne præcis vurderer, at de penge skal bruges, det, mener 
vi, bør være en politifaglig vurdering. Og det kan også gælde 
sikkerhedsudstyr selvfølgelig«, siger Mette Frederiksen. 
</p><h3>
Hjemmeværnsgeværer bekymrer 
</h3><p>
Ud over tiltag hos politiet, har særligt Enhedslisten udtrykt bekymring over, 
at hjemmeværnsfolk har våben liggende hjemme i privaten. Ikke mindst set i 
lyset af, at det anvendte våben ved terrorangrebet netop var et stjålet 
hjemmeværnsvåben fra et privat hjem. 
</p><p>
På spørgsmålet om han er tryg ved, at hjemmeværnsfolk fortsat har våben 
liggende i privaten, svarer forsvarsminister Nicoali Wammen: 
</p><p>
»Det er ulykkeligt, at et våben fra Hjemmeværnet er blevet stjålet og er endt 
i de forkerte hænder, og det, vi har set, har været resultatet af det. 
Derfor er det rigtigt godt, at Hjemmeværnet nu gennemgår alle deres 
sikkerhedsprocedurer med henblik på at se, hvordan man bedst muligt 
fremadrettet sikrer de her våben. Det gør man hele vejen igennem, herunder 
også om der skal være hjemmeværnsrum i privaten«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2553369/hjemmevaernet-overvejer-centrale-vaabenlagre-efter-terrorangreb/">Hjemmeværnet overvejer 
centrale våbenlagre </a></p><p><i class=" bl-elem">Så du overlader det til hjemmeværnet selv?</i></p><p>
»Hjemmeværnet har sat en undersøgelse i gang, og de forventer inden for de 
næste uger at kunne komme med en række anbefalinger til, hvordan man bedst 
muligt kan sikre de her våben. Det er i alles interesse, at det sker, og jeg 
synes, at de i samarbejde med politiet skal komme med deres anbefalinger«, 
svarer Nicoali Wammen. 
</p><p class=" bl-elem">
Regeringens terrorpakke skal nu behandles politisk mellem regeringen og de 
øvrige partier. 
</p>	
</div>
</div></body></html>
