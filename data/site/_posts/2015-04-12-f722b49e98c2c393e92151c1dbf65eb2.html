---
layout:     post
title: 	    "Nu kan det da ikke gå galt: Lykketræf sikrer FCM sejr i uskøn kamp"
post_author:	    
post_date:	    Sun, 12 Apr 2015 19:13:22 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2625208/nu-kan-det-da-ikke-gaa-galt-lykketraef-sikrer-fcm-sejr-i-uskoen-kamp/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
Nu... Nu er den hjemme! 
</p><p>
Altså, det er den ikke rent matematisk - og så skal man passe på med at sige 
det højt, det har blandt andre Uffe Elleman-Jensen (V) lært - men det er 
godt nok svært at forestille sig andet, end at FC Midtjylland bliver dansk 
mester. 
</p><p>
Forspringet ned til FC København er nu 14 point (!) inden københavnernes kamp 
mod Silkeborg i morgen - og med bare ni runder igen. 
</p><p>
Ikke nok med at Hedens helte vandt 2-1 ude over AaB i dag, de gjorde det også 
på heldigste og til tider grimmeste vis. Og når man vinder den slags kampe 
uden at spille synderligt godt, plejer det at borge for en eller anden form 
for grundkvalitet i holdet. 
</p><p>
Det er den klassiske kliché om, at et mandskab med tur i den også rammer 
stolpe-ind i stedet for stolpe-ud. 
</p><p>
Netop sådan blev kampen afgjort. Bortset fra at det var ryg-ind i stedet for 
stolpe-ind. 
</p><h3>
FCM scorede, da AaB pressede 
</h3><p>
Ved stillingen 1-1 og med få minutter igen, var det egentlig AaB, der pressede 
voldsomt på for at score vindermålet - og to gange var indskiftede Nicklas 
Helenius tæt på med fine, flade skud, som dog blev reddet af glimrende Johan 
Dahlin i gæsternes mål. 
</p><p>
Men ud af det blå scorede den ligeså glimrende Jakob Poulsen pludselig til 
slutresultatet 2-1. I en kontra modtog han bolden på kanten af feltet og 
trykkede hastigt af - ramte en AaB-spiller i ryggen, så skuddet ændrede 
retning på drastisk vis og snød målmand Nicolai Larsen. 
</p><p><b class="ext-link">MÅLTØRKE:</b><a class="embeddedlink" href="http://politiken.dk/sport/fodbold/superligaen/ECE2624864/toerke-historisk-faa-scoringer-i-superligaen/">Historisk få scoringer i 
Superligaen</a></p><p>
Da var kampen et par minutter inde i overtiden - en hård skæbne for AaB. 
</p><p>
På den måde sluttede en ellers ganske trist affære ret sindsoprivende. Det 
manglede næsten også bare, for det var altså ikke nogen skønhedsåbenbaring, 
der fandt sted på Nordjyske Arena. 
</p><h3>
Fejlaflevering på fejlaflevering 
</h3><p>
Med 10 minutter tilbage af superligadysten havde nordjyderne ramt en 
medspiller på sølle 60 procent af deres afleveringer - midtjydernes 
afleveringsnøjagtighed var helt nede på 55 procent. 
</p><p>
Ja, det kan måske virke som lidt tørre og kedelige tal at hive ind i en omtale 
af en 2-1-kamp mellem to normalt så interessante mandskaber, men netop den 
statistik fortæller måske bedre end nogen andre, hvad det var for en kamp, 
de knap 7.700 tilskuere i Aalborg overværede. I silende regn. 
</p><p><b class="ext-link">Var det noget med en medalje?</b><a class="embeddedlink" href="http://politiken.dk/sport/fodbold/superligaen/ECE2624400/randers-fc-saetter-bronzepladsen-til-salg-med-ny-kikser/">Randers FC sætter 
bronzepladsen til salg med ny kikser</a></p><p>
For det var mere intenst end kønt, mere tilfældigt end velspillet... og mere 
sløjt end godt. 
</p><p>
Oven i købet var resultatet også forfærdeligt for AaB, der takkede nej til den 
åbne invitation om at melde sig helt ind i Superligaens bronzedyst, efter at 
både Randers og FC Nordsjælland har tabt point i denne runde - med aktuelt 
fem point op til tredjepladsen kan det dog stadig lade sig gøre for 
nordjyderne at høste medaljer og en plads i Europa League. 
</p><p>
Men så skal de nok spille bedre end de gjorde mod FC Midtjylland. 
</p><h3>
Defensiven bedre end offensiven 
</h3><p>
Eller offensiven skal spille bedre, for defensiven stod for det meste ganske 
solidt, hvilket også var en del af forklaringen på de forholdsvis få chancer 
- forsvarerne på begge hold var i langt de fleste situationer bedre end 
angriberne og kanterne. 
</p><p>
Sådan var det dog ikke midt i første halvleg, da Sylvester Igboun smed bolden 
væk inde i FCM-feltet efter at være blevet presset af Frederik Børsting. 
Kuglen hoppede en gang eller to og så svingede Thomas Enevoldsen den ellers 
op i målhjørnet uden chance for Johan Dahlin. 
</p><p>
Flot mål. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/fodbold/superligaen/ECE2624862/fcm-er-europas-bedste-paa-doedbolde/">FCM er Europas bedste på 
dødbolde</a></p><p>
Næsten lige så flot var scoringen, da Jakob Poulsen godt 10 minutter senere 
drejede et et direkte frispark over muren og op i hjørnet til 1-1. 
</p><p>
Men hvis ikke det havde været for de to fodboldsjælevarmende mål og en 
dramatisk afslutning, havde det været en sløj affære i Aalborg. 
</p><p class=" bl-elem">
Og når FC Midtjylland kan vinde den slags kampe, styrer klubben direkte mod 
sit første mesterskab. 
</p>	
</div>

</div></body></html>
