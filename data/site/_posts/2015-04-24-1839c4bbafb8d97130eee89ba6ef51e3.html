---
layout:     post
title: 	    "Ny hype om Kähler-vase"
post_author:	    
post_date:	    Fri, 24 Apr 2015 09:44:33 +0200
post_site:	    politiken.dk 
post_link:	    http://politiken.dk/forbrugogliv/boligogdesign/hjemmet/ECE2640113/ny-hype-om-khler-vase/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da keramikvirksomheden Kähler for nogle måneder annoncerede, at de i løbet af 
foråret ville præsentere en vase med sølvstriber, gik brugerne amok på 
firmaets facebookside. I løbet af 24 timer fik Kähler 30.000 kommentarer, og 
folk begyndte efterfølgende at opsøge de forretninger, hvor man kan købe 
Kähler-produkter for at blive skrevet op til vaserne. 
</p><p>
Alligevel måtte flere kunder gå forgæves i denne uge, da vaserne landede i 
butikkerne. Kähler kunne nemlig ikke følge med efterspørgslen. 
</p><p>
»Vi kommer dog ikke til at opleve det, der skete sidste sommer. Modsat vaserne 
med guld, er der ingen begrænsninger på sølvvaserne, så der skal nok komme 
vaser til alle«, siger Jesper Holst Schmidt, der er administrerende direktør 
i Kähler. 
</p><p><b class="ext-link">Eftertragtet</b><a class="embeddedlink" href="http://politiken.dk/forbrugogliv/ECE2454806/khlers-mini-jubilaeumsvase-bliver-revet-vaek/">Kählers mini-jubilæumsvase bliver 
revet væk </a></p><p>
I forbindelse med Kählers 175-års fødselsdag sidste sommer sendte virksomheden 
en guldstribet vase på markedet, som kom i et begrænset oplag, der ikke 
matchede efterspørgslen. Det fik tusinder af utilfredse kunder til at klage 
deres nød på sociale medier, og i løbet af kort tid steg prisen på vaserne 
fra få hundrede kroner til flere tusinde på Den Blå Avis og andre 
markedssteder. Uroen, der blev kaldt 'Kähler-gate', overraskede den gamle 
keramikvirksomhed, som afviser, at noget lignende kan ske i år. 
</p><p>
»Folk er bange for, at den historie vil gentage sig med de nye sølvvaser, så 
de har forudbestilt og har allerede været i butikkerne«, siger Jesper Holst 
Schmidt som forklaring på, at sølvvaserne er udsolgt nogle steder. 
</p><h3>
Kähler har ramt noget magisk 
</h3><p>
I følge Thomas Zoëga Ramsøy, der forsker i markedsføring på CBS og hos Neurons 
Inc, har Kähler ramt noget magisk. 
</p><p>
»Inden for branding taler man om, at der nogle gange opstår noget næsten 
magisk omrking et produkt. For Kähler er det sket ved den massive omtale på 
de sociale medier. Det har betydet, at alle vil have det samme produkt«, 
siger Thomas Zoëga Ramsøy. 
</p><p>
»Guldvasen sidste år kom jo i et begrænset udvalg, og det var med til at gøre 
den endnu mere eftertragtet. Det øgede bare magien omkring produktet«. 
</p><h3>
Forbrugerne er impulsive 
</h3><p>
Kähler afviser at have iscenesat den megen interesse omkring deres vaser, og 
ifølge Thomas Zoëga Ramsøy ville det næsten også være for vildt, hvis Kähler 
kunne iværksætte så megen hype. 
</p><p>
»Forbrugerne handler mere og mere impulsivt, og det kan man ikke styre. Men 
det kan da godt være, at Kähler opererer med, at der er opstået en vis 
usikkerhed omkring produktet. Folk ved jo ikke, om de kan få vasen til 
tiden, og det gør den bare mere eftertragtet«. 
</p><p>
Jesper Holst Schmidt fra Kähler maner til ro. Nok er man blevet overrasket 
over, at så mange også vil have sølvvasen, men der er ingen grund til panik. 
</p><p>
»Vi er i fuld gang med at fremstille flere vaser, for det er en vare, vi vil 
have i sortimentet mange år fremover«. 
</p><p class=" bl-elem"><b class="ext-link">Hysteri</b><a class="embeddedlink" href="http://politiken.dk/forbrugogliv/forbrug/indkoeb/ECE2376957/kunder-bestormer-imerco-efter-tilbud-paa-mode-vase/">Kunder bestormer Imerco efter tilbud på 
mode-vase</a></p>	
</div>

</div></body></html>
