---
layout:     post
title: 	    "Politiken om Madonna fra True Blue til Rebel Heart: »Dybest set er Madonna bare sej, fordi hun er Madonna«"
post_author:	    
post_date:	    Mon, 09 Mar 2015 08:46:37 +0100
post_site:	    politiken.dk 
post_link:	    http://politiken.dk/kultur/musik/ECE2574342/politiken-om-madonna-fra-true-blue-til-rebel-heart-dybest-set-er-madonna-bare-sej-fordi-hun-er-madonna/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Madonnas første to plader blev slet ikke anmeldt i Politiken. 
</p><p>
I stedet skriver Torben Bille 5. maj 1985 <a href="http://multimedia.pol.dk/archive/00918/politiken1985_918725a.pdf">en 
artikel om ’Pigen alle elsker at hade’ </a>med underrubrikken 
Madonna – ’Ny superstar i USA’. <span class="img-contimg-fl-right"><img class="image inlineLightBox" src="http://multimedia.pol.dk/archive/00918/MADONNA_COVERS_918240w.jpg" alt="" border="0"/><span class="caption"><span class="f-img-caption">1983. 
</span>'Madonna'.</span></span></p><p>
»»Jeg er pigen, alle elsker at hade«, siger den 25-årige sanger. Og siger det 
med noget, der skal ligne ligegyldighed, men vist i virkeligheden er såret 
stolthed. Madonna har nemlig ambitioner og mener noget med den musik, 
kritikerne efterlyser en mening med«. 
</p><p>
»Madonna kan trøste sig med, at millioner har købt hendes seneste LP ’Like af 
Virgin’, og at lige så mange om føje tid vil gå i biffen for at se hende og 
mere af hendes makeup og undertøj i filmen ’Desperately Seeking Susan’, en 
komedie instrueret af Susan Seidelman, som i 1982 vakte opsigt på Cannes med 
filmen Smithereens«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/MADONNA_COVERS_918236w.jpg" alt="" border="0"/><span class="caption"><span class="f-img-caption">1984. 
</span>'Like af Virgin'.</span></span>
Anmelderen refererer herefter et kendt billede af Madonnas maveskind og et par 
jeans, der er holdt oppe med et bæltespænde, der provokerer, og remser ved 
samme lejlighed de mange negative historier op, som medierne delte om 
Madonna på dette tidlige tidspunkt af hendes karriere. 
</p><p>
»’Boy Toy’, står der på hendes prangende bæltespænde. Madonna er det stik 
modsatte. Hun er hensynsløs, hun udnyttede sine venner, ikke mindst dem af 
hankøn, hendes ambitioner kom før noget andet, hun brugte sengen lige så 
meget som stemmen til at komme frem i showbiz, og hendes videoer viste hende 
som en små-vulgær vamp, der spekulerede i den amerikanske 
middelklasse-ægtemands seksuelle drømme og fortrængninger«, står der. Men: 
</p><p>
»Madonna kender godt alle de rygter og griner hele vejen hen til banken: »Jeg 
er ikke Alexis fra Dollars. Jeg har aldrig bollet med nogen for at opnå 
noget. Aldrig. Og jeg er andet end en, der går rundt i korsetter, jeg gør, 
hvad jeg gør, fordi jeg kan lide det««. 
</p><h3>
1986 - så kommer første anmeldelse <span class="img-contimg-fl-right"><img class="image inlineLightBox" src="http://multimedia.pol.dk/archive/00918/MADONNA_COVERS_918244w.jpg" alt="" border="0"/><span class="caption"><span class="f-img-caption">1986 
</span>. 'True Blue'.</span></span></h3><p>
Først med True Blue i 1986 kom Politiken med en reel anmeldelse – dengang dog 
uden hjerter. Anmelder Torben Bille syntes ikke, den var helt så god som 
sine forgængere, men skrev dog: 
</p><p>
»Når Madonna er så god, er hun den bedste Madonna, vi har. Og udkom hun på et 
lille obskurt selskab med dårlig distribution og nul marketing, tror jeg 
kritikerne ville kalde hendes popmusik ny-traditionel, fornyende og moderne. 
Nu nøjes de bare med at kigge på coveret i smug. Og danse til«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/MADONNA_COVERS_918238w.jpg" alt="" border="0"/><span class="caption"><span class="f-img-caption">1989. 
</span>'Like af Prayer'.</span></span></p><h3>
En titelsang, der er ren triumf 
</h3><p>
I 1989 kom så ’Like a Prayer’, og her var der ingen forbehold. Politikens 
anmelder Marc Girelli skriver blandt andet, at »titelsangen med dens sex og 
religion-symbolik er en ren triumf«. 
</p><p>
»’Like a Prayer’ er Madonnas første rigtige LP i to år. I mellemtiden er hun 
blevet 30 år, skilt fra skuespillermanden Sean Penn og natulig brunette 
igen«, opsummerer han. 
</p><p>
»På en måde er Like a Prayer som helhed betragtet intelligent, medrivende og 
strømførende pop«. 
</p><p/><h3>
»Hun er ikke ligegyldig«
</h3><p>
Samme anmelder kastede sig i 1992 over ’Erotica’, hvor Marc Girelli indledte 
på en beskrivelse af et besøg på det erotiske museum på Vesterbrogade. Her 
skulle man bestige en vældig masse trapper, før man endte foran en fræk film 
– og var det så den fysiske anstrengelse eller de frække film, der gjorde en 
stakåndet? 
</p><p>
Sådan var det åbenbart også lidt med Erotica, mente han. <span class="img-contimg-fl-right"><img class="image inlineLightBox" src="http://multimedia.pol.dk/archive/00918/MADONNA_COVERS_918233w.jpg" alt="" border="0"/><span class="caption"><span class="f-img-caption">1992. 
</span>'Erotica'.</span></span></p><p>
»’Erotica’ finder sin puls – og den har vitterlig puls og rullende blod – i 
Madonnas personlighed. For alt, hvad Madonna beskæftiger sig med, handler i 
virkeligheden om hende selv. Det er det, der gør hende så fascinerende, 
underholdende og charmerende. Hun er en, man bliver nødt til at tage 
stilling til. Hun kan drille og irritere, men hun er ikke ligegyldig. Hun 
skaber sig selv igen og igen. Og man bliver hele tiden nødt til at ændre på 
måleenheden«. 
</p><p>
»'Erotica' er en fræk plade, for den er formidabel iscenesættelse. Men den 
besvarer ikke det grundlæggende spørgsmål: Er det trapperne eller filmene, 
der gør mig forpustet? «. 
</p><p/><p/><h3>
Samarbejde med Björk <span class="img-contimg-fl-left"><img class="image inlineLightBox" src="http://multimedia.pol.dk/archive/00918/MADONNA_COVERS_918234w.jpg" alt="" border="0"/><span class="caption"><span class="f-img-caption">1994. 
</span>'Bedtime Stories'.</span></span></h3><p>
I 1992 var det Politikens daværende – OG nuværende – anmelder Dorte Hygum 
Sørensens tur til at kaste et blik på Madonna og albummet ’Bedtime Stories’. 
Her havde Madonna allieret sig med »nogle af tidens enten mest trendy eller 
mest salgs-succesrige producere«; herunder producere, havde har haft 
hænderne i alle fra Boyz II Men til Mariah Carey og Björk. 
</p><p>
»Titelnummeret skrevet af Nellee Hooper og Björk om ords fattige betydning 
synges af Madonna i Björk-stil, men den amerikanske popsanger har ikke nær 
så spændende en stemme om sin unikke, islandske kollega«, skrev Dorte Hygum. 
</p><p>
»Måske skulle Madonna prøve at fortælle nogle af de historier, som i 
virkeligheden optager voksne, før de skal sove. På ’Bedtime Stories’ får hun 
gentaget, at sex og selvværd betyder en frygtelig masse. Uden at man bliver 
hverken klogere eller kommer i stødet«. 
</p><p/><p><span class="img-contimg-fl-right"><img class="image inlineLightBox" src="http://multimedia.pol.dk/archive/00918/MADONNA_COVERS_918242w.jpg" alt="" border="0"/><span class="caption"><span class="f-img-caption">1998. 
</span>'Ray of Light'</span></span></p><p>
Anmelderne kom til gengæld gevaldigt i stødet over den roste plade ’Ray of 
Light’ fra 1998. 
</p><p>
Politikens Kim Skotte skrev, at det var en »plade, der er skabt af så meget 
lys og luft, at den til tider mere minder om et rum end en stram sekvens af 
sange. ’Ray of Light’ er løs, lys og luftig. Smukkest af alle sange er Skin. 
Et samarbejde mellem Madonna, Leonard og Orbit. Et nummer, der både pumper 
sin puls hårdt og drager sin ånde så blidt som et sommerfuglevingeslag«. 
</p><h3>
Anmelderen bliver varm af 'American Pie' 
</h3><p>
Den slags er generelt svært at leve op til, men da Music udkom i 2000, skrev 
Dorte Hygum: 
</p><p>
»Når jeg koncentrerer mig om at fjerne støjen fra markedsføringen, fra 
medierne, fra myten, fra berømmelsen, så står 'Music' tilbage. Med sine 
tankestrømmende, abstrakt arrangerede og<span class="img-contimg-fl-right"><img class="image inlineLightBox" src="http://multimedia.pol.dk/archive/00918/MADONNA_COVERS_918241w.jpg" alt="" border="0"/><span class="caption"><span class="f-img-caption">2000. 
</span>'Music'</span></span> 
alvorlige sange. Og med de forelskede og sjove. Og når du (anmeldelsen er 
henvendt direkte til Madonna, red.) til sidst på cd’en synger Don McLeans 
’American Pie’, bliver jeg helt varm«. 
</p><p>
Alt sammen til trods for, at Madonna »stadig må være øm efter kejsersnittet en 
måneds tid tidligere«, skrev Dorte Hygum – Madonna var nemlig på dette 
tidspunkt netop blevet mor for anden gang. 
</p><h3>
Hjerter - men kun to stk. 
</h3><p>
I 2003 var der kommer hjerter på pladerne i Politiken. Og det var ikke til 
Madonnas fordel, da hun udgav albummet ’American Life’ og gav den som 
’selvkritisk pop-sociolog’. Kim Skotte uddelte to stk. og skrev: <span class="img-contimg-fl-left"><img class="image inlineLightBox" src="http://multimedia.pol.dk/archive/00918/MADONNA_COVERS_918232w.jpg" alt="" border="0"/><span class="caption"><span class="f-img-caption">2003. 
</span>'American Life'</span></span></p><p>
»Madonna vil gerne træde i karakter og posere som dristig ledestjerne, men 
genskæret fra de risikofri bekendelser er for mat. Som andre superstjerner 
omgivet af en hærskare af personlige trænere, opvartere og guruer, har også Madonna 
det med at forveksle sit eget liv med klodens sande tilstand«. 
</p><p>
Albummets aktivistiske profil klingede hult, mente Skotte: 
</p><p>
»Set udefra er den eneste forskel på Madonna før og nu, at Madonna anno 2003 
er moden, moder, mangemillionær og mæt, hvor hun tidligere var søgende, 
single og sulten efter sex og succes snarere end sikring af sin sjælero. Det 
er lidt for omkostningsfrit at sige <i>fuck it!</i> til den amerikanske 
drøm, når man sidder på toppen af poppen og for længst selv har indfriet 
drømmen om det gode liv«. 
</p><h3>
Abba og bekendelser på dansegulvet <span class="img-contimg-fl-right"><img class="image inlineLightBox" src="http://multimedia.pol.dk/archive/00918/MADONNA_COVERS_918239w.jpg" alt="" border="0"/><span class="caption"><span class="f-img-caption">2005. 
</span>'Confessions on a Dance Floor'</span></span></h3><p>
Fremme ved 2005. Madonna udgav ‘Confessions on a Dance Floor’ med hitsinglen 
‘Hung Up’, der sampler Abba-sangen ‘Gimme Gimme Gimme’. 
</p><p>
Erik Jensen gav fire hjerter og skrev: 
</p><p>
»Høj bliver man i selskab med Madonna på sylespidse hæle i det lækkert 
designede lydtapet, der er albummets største styrke. Men også dens svaghed, 
fordi indpakningen, der får musikken til at fremstå som en glidende helhed, 
også får sangene til at minde for meget om hinanden«. 
</p><p>
»Det er lidt ærgerligt, når nu en af de få kvaliteter, Madonna sjældent er 
blevet skamrost for, er hendes kompositoriske evner«. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/MADONNA_COVERS_918237w.jpg" alt="" border="0"/><span class="caption"><span class="f-img-caption">2008. 
</span>'Hard Candy'</span></span></p><p/><p>
Tre år senere kaldte Erik Jensen ’Hard Candy’ for et album, der var »til for 
at blive brugt, især på dansegulvet«. 
</p><p>
»Med lidt mere lydmæssig og melodisk variation, kunne Hard Candy være havnet 
blandt Madonnas bedste, men nu sidder man bare tilbage med en fornemmelse 
af, at vi er lidt over middel«. 
</p><p>
Det klinger jo unægteligt af fire hjerter, og det var da også den karakter, 
der blev givet. Musikredaktør Erik Jensen sluttede af med følgende 
konstatering: 
</p><p>
»Dybest set er Madonna bare sej, fordi hun er Madonna«. 
</p><h3>
Brev fra Erik Jensen 
</h3><p>
I 2012 tog Erik Jensen afsked med musikkritikken i et personligt brev til 
Madonna, som også var en tre-hjertet anmeldelse af albummet ’MDNA’. <span class="img-contimg-fl-right"><img class="image inlineLightBox" src="http://multimedia.pol.dk/archive/00918/MADONNA_COVERS_918235w.jpg" alt="" border="0"/><span class="caption"><span class="f-img-caption">2012. 
</span>'MDNA'</span></span></p><p>
»Nu står vi så her med 'MDNA', der om ikke andet viser, at dit dna netop er 
poppens. Den heftige forførelse mod det eksalterede klimaks i overfladen. 
Ikke at jeg på nogen måde skal mase mig ind på dine enemærker, Madonna, men 
det er den kamp, vi har kæmpet, at ingen har patent på den gode smag, og at 
pop kan være lige så fornemt, værdigt og vigtigt som rock eller opera for 
den sags skyld. Og takket være dig har vi faktisk vundet den kamp«. 
</p><p>
»Personligt tror jeg, at jeg roligt kan lægge musikredaktørkasketten fra mig 
og komme lidt videre i tilværelsen, Madge. Du tager en tur mere i manegen og 
spiller en formentlig perfekt koncert i Parken igen 2. juli. God fornøjelse. 
Det har været sjovere at kende dig, end det er nu«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/MADONNA_COVERS_918243w.jpg" alt="" border="0"/><span class="caption"><span class="f-img-caption">2015. 
</span>'Rebel Heart'.</span></span>
Fremme ved nutiden anmelder musikredaktør Simon Lund det 13. studiealbum, 
’Rebel Heart’. Med fire hjerter. 
</p><p>
»'Rebel Heart overrasker positivt! Det er ikke en Madonna-revolution af et 
album på linje med ’Ray of Light’, men det er en Madonna, der samler op på 
hele sin karriere og gør et solidt comeback i forhold til sidst, vi hørte 
fra the queen of pop«, skriver han. 
</p><p><b class="ext-link">LÆS ANMELDELSE </b><a class="embeddedlink" href="http://politiken.dk/kultur/musik/cd-beat/ECE2578740/den-staedige-blondine-vender-staerkt-tilbage-med-faengende-popalbum/">Den stædige blondine vender 
stærkt tilbage med fængende popalbum</a></p><p class=" bl-elem"><i class=" bl-elem">Research: Politikens Bibliotek/ Politikens Billeddesk </i></p>	
</div>
</div></body></html>
