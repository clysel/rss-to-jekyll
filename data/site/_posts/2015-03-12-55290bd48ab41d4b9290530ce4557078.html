---
layout:     post
title: 	    "Afhoppere: Statsforvaltningen laver alt for mange fejl"
post_author:	    
post_date:	    Thu, 12 Mar 2015 20:23:16 +0100
post_site:	    politiken.dk 
post_link:	    http://politiken.dk/indland/ECE2584608/afhoppere-statsforvaltningen-laver-alt-for-mange-fejl/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et skilt forældrepar bliver på et møde i Statsforvaltningen enige om, hvordan 
de deler tiden med det fælles barn. 
</p><p>
Men efter mødet skriver den ene forælder til sagsbehandleren og argumenterer 
for, at samværet med den anden forælder først skal begynde om flere måneder. 
Og det ender direkte i afgørelsen, uden at den anden forælders modargumenter 
bliver hørt, selv om det er i strid med forvaltningslovens krav om 
partshøring. 
</p><p>
Eksemplet er blot en af de mange sager, som rådgivningsfirmaet Hvert 3. Barn 
har haft, siden firmaet blev oprettet for knap halvandet år siden. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p>
Det har været et chok at se Statsforvaltningens sagsbehandling udefra 
</p><p class=" bl-elem">
Nanna Bolund, jurist
</p>

</blockquote>
</div><p/><p>
Ideen var at hjælpe par, der netop var gået fra hinanden, med at bevare fokus 
på barnet igennem en skilsmisse. Derfor har firmaet ud over jurister en 
børnepsykolog. 
</p><p>
Men sådan er det ikke gået. Her 250 sager senere er kunderne næsten 
udelukkende forældre, som søger hjælp til deres sag i Statsforvaltningen. 
</p><p>
»Forældrene oplever Statsforvaltningens afgørelser som uden forståelse for den 
virkelighed, de og deres barn sidder i«, fortæller Tanja Graabæk, en af 
stifterne, og Nanna Bolund, som er ansat. 
</p><p><b class="ext-link">LÆS STATSFORVALTNINGENS SVAR</b><a class="embeddedlink" href="http://politiken.dk/indland/ECE2584737/statsforvaltning-meget-faa-klager/">Meget få klager </a></p><p>
Både Nanna Bolund og Tanja Graabæk er jurister og har tidligere været ansat i 
Statsforvaltningen i henholdsvis 2 og 4 år. 
</p><p>
»Det har været et chok at se Statsforvaltningens sagsbehandling udefra. Der er 
mange dygtige jurister, men vi møder alt for mange helt basale faglige 
fejl«, siger Nanna Bolund, som var tillidsrepræsentant, men forlod sit job i 
Statsforvaltningen i slutningen af 2012. 
</p><h3>
Hvert sted sin tommelfingerregel 
</h3><p>
Juristerne i Hvert 3. Barn medgiver, at de især ser sager, hvor der er 
problemer, men de mener, at der er alt for stor vilkårlighed i afgørelserne. 
</p><p>
»Den enkelte sagsbehandler har ekstremt vide rammer for sit skøn, og derfor er 
det afgørende, at Statsforvaltningen som myndighed koordinerer praksis, så 
der er en ensartethed i afgørelserne. Vi oplever, at de har nogle uskrevne 
tommelfingerregler, som er forskellige fra afdeling til afdeling«, siger 
Nanna Bolund og giver som eksempel, at en samværsordning med 10 dage til den 
ene forælder og 4 dage til den anden, er en tommelfingerregel, som de ofte 
støder på. 
</p><p>
Dertil kommer, at firmaet, som i det førstnævnte eksempel, ser stribevis af 
sager, som ikke overholder forvaltningsretlige principper. 
</p><p>
»Det kan have store konsekvenser i den enkelte sag«, siger Tanja Graabæk. 
</p><p>
I eksemplet betød afgørelsen, at den ene forælder ikke havde kontakt til 
barnet i en længere periode. 
</p><p>
»Det er indgribende for et barn, der er vant til jævnlig kontakt under 
samlivet, men som nu pludselig ikke har haft kontakt til den ene forælder i 
en længere periode – særlig når der er tale om et yngre barn«, siger Tanja 
Gaabæk. 
</p><p>
Nanna Bolund og Tanja Graabæk forklarer, at de genkender billedet af, at 
medarbejderne i Statsforvaltningen har travlt, som Arbejdstilsynet for nylig 
har påpeget over for Statsforvaltningens afdeling i Ringsted, men de mener 
ikke, at problemerne kun løses af flere ressourcer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2572393/statsforvaltningens-ansatte-klager-over-tidspres/">Statsforvaltningens ansatte 
klager over tidspres</a></p><p>
I stedet efterlyser de bedre og ensartet oplæring og mere vidensdeling. Nanna 
Bolund havde selv kun en måneds oplæring, da hun blev ansat i 
Statsforvaltningen i 2010. 
</p><p>
Tal fra Ankestyrelsen viser, at der er meget få forældre, som klager over 
Statsforvaltningen. Men de tal giver juristerne i Hvert 3. Barn ikke meget 
for. Deres oplevelse er, at forældre tit opgiver at klage, når de kan se, at 
der vil gå måneder, før de får en afgørelse. 
</p><p>
Også fordi barnet så vil have levet med afgørelsen, mens sagsbehandlingen stod 
på, og der derfor skal meget til, før man ændrer forholdene. Deres oplevelse 
er, at Ankestyrelsen længe har haft sagsbehandlingstider på fem-otte 
måneder, som dog efter årsskiftet er på tre en halv måned. 
</p><p>
Dertil kommer, at Ankestyrelsens behandling af en klagesag er en juridisk 
gennemgang, som kun ser på, om afgørelsen ligger inden for loven, men 
sjældent ændrer selve skønnet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2282418/skilsmisseforaeldre-lang-sagsbehandling-optrapper-konflikter-om-boern/">Skilsmisseforældre: Lang 
sagsbehandling optrapper konflikter om børn</a></p><p>
»Selve klagesystemet har den virkning, at mange forældre afstår fra at klage«, 
siger Nanna Bolund og forklarer, at i eksemplet ovenfor kunne forælderen 
have klaget, men det havde ikke ændret den lange tid, hvor der intet samvær 
var. 
</p><h3>
Nogen må sige fra 
</h3><p>
I Hvert 3. Barn afviser de, at de retter kritik mod Statsforvaltningen for at 
gavne deres virksomhed; de er i øjeblikket ved at ansætte en ekstra jurist 
og en ekstra børnepsykolog, for der er masser at lave. 
</p><p class=" bl-elem">
»Vi vil have en objektiv debat. For vi får ikke et højere kvalitetsniveau i 
myndighedernes arbejde, hvis ikke nogen påpeger problemerne, for internt hos 
myndighederne ser man ikke de opbrudte familiers virkelighed. Når man sidder 
som sagsbehandler i Statsforvaltningen, opfattes det generelle 
kvalitetsniveau meget højere, end det reelt er«, siger Tanja Graabæk. 
</p>	
</div>
</div></body></html>
