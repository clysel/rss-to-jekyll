---
layout:     post
title: 	    "Ingen Kap til Cape: Zebra satte stopper for rekordkøretur"
post_author:	    
post_date:	    Tue, 12 May 2015 11:02:00 +0200
post_site:	    politiken.dk 
post_link:	    http://politiken.dk/forbrugogliv/biler/ECE2661537/ingen-kap-til-cape-zebra-satte-stopper-for-rekordkoeretur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tre eventyrere, én bil, 20.000 kilometer. Og en zebra. 
</p><p>
Det er hovedbestanddelene i et nu forgæves forsøg på at sætte rekord i bil på 
distancen Nordkap til Afrikas sydligste spids, Cap Agulhas syd for Cape 
Town. 
</p><p>
Danske Jan Kalmar var leder af den tre mand store ekspedition og indtil 
tidligt mandag morgen troede han på, at rekorden kunne komme i hus. 
</p><p>
Holdet så nemlig ud til at klare distancen på 11 dage, og dermed ville de 
skære 10 dage af den eksisterende rekord. De startede fra Nordkap lørdag 2. 
maj. 
</p><p>
Men en zebra på vejen i Tanzania ville det anderledes. Bilen tørnede ind i 
dyret, hvis skæbne er ukendt, men den er formentlig død. Bilen blev så 
skadet, at den ikke kunne køre videre, men de tre eventyrere slap uskadt. 
</p><p><b class="ext-link">SÅDAN BEGYNDTE DET</b><a class="embeddedlink" href="http://politiken.dk/forbrugogliv/biler/ECE2642300/fra-kap-til-cape-tre-eventyrere-paa-rekordjagt-i-en-ombygget-porsche/">Fra Kap til Cape: Tre 
eventyrere på rekordjagt i en ombygget Porsche</a></p><p>
Politiken skrev om optakten til turen, og der var to ting, Jan Kalmar på 
forhånd var nervøs for: Ruten gennem det krigshærgede Egypten og sammenstød 
med store dyr. 
</p><p>
Egypten klarede han, men zebraen blev hans skæbne. 
</p><p>
Jan Kalmar er ingen nybegynder, når det gælder den slags køreture, for han har 
krydset Australien, Sibirien og Canada i den samme Porsche Cayenne , som nu 
står i smadret tilstand i Tanzania. 
</p><p>
På turen gennem Australien ramte han en kænguru, men kun en lille én, der slog 
en bule i kofangeren, men bilen kunne sagtens køre videre. 
</p><h3>
Det hele så håbløst ud 
</h3><p>
Allerede inden sammenstødet med zebraen troede holdet i hvert fald én gang 
undervejs, at det hele var tabt og rekorden måtte opgives. Det var på en 
tysk motorvej efter 3-4 dages kørsel, at holdet sendte en melding om, at de 
ikke kunne nå den altafgørende flyvetur fra Tyrkiet til Israel. 
</p><p>
De var nødt til at flyve, da det er umuligt at køre gennem Syrien og Libanon. 
Et speditionsfirma havde booket fly til dem, men havde gjort til en dato i 
2014. Altså et år for tidligt. 
</p><p><b class="ext-link">UNDERVEJS PÅ TUREN</b><a class="embeddedlink" href="http://politiken.dk/forbrugogliv/biler/ECE2655824/kap-til-cape-rekordforsoeg-truet-af-banal-fejl/">Kap til Cape: 
Rekordforsøg truet af banal fejl</a></p><p>
Jan Kalmar er fuld af ros til de lokale hjælpere, der fandt en flyforbindelse 
til dem: 
</p><p>
»Havde det ikke været for vore hjælpere havde vores projekt været forbi for 
denne gang. Først bookes vi til en helt forkert dato i 2014, ikke 2015. Så 
prøver vi at nå et nyt fly 5. maj, men det bliver aflyst. Så bliver vi 
flyttet til en afgang 7. maj, som ville sætte os under meget pres på resten 
af turen gennem Afrika. Men tro det eller ej – den afgang bliver også 
aflyst. Derfor reddede afgangen 6. maj os«. 
</p><p>
Efter denne flyvetur ventede en af de etaper, som Jan Kalmar frygtede mest på 
forhånd. Nemlig turen gennem Egypten. Han havde på forhånd fået at vide, at 
det nordlige Egypten var krigszone, som holdet ikke kunne køre igennem. 
</p><p>
Adskillige knaster skulle høvles af, inden de overhovedet kunne ind i Egypten: 
</p><p>
»Vores bil har firehjulstræk, og de er ikke velkomne her. Derfor har vi 
verdens eneste Cayenne 2x4 lige nu her i Egypten og sjovt nok så snart vi 
passerer grænsen til Sudan, har vi på magisk vis en 4x4 igen«, skriver Jan 
Kalmar undervejs på ruten. 
</p><p>
Årsagen til det egyptiske forbud mod firehjulstrukne biler skyldes bl.a., at 
egypterne ikke vil have for meget trafik rundt om i Sinai, hvor der stadig 
ligger miner fra den tid, da der var krig mellem Egypten og Israel. 
</p><h3>
Toldere skilte bilen ad 
</h3><p>
De egyptiske toldere krævede også, at bilen blev nærmest skilt ad. Måske kunne 
de ikke lide de særlige kasser i bagagerummet, der rummer mad, værktøj og 
medicin. Tolderne efterlod en særlig hilsen efter kontrollen: 
</p><p>
»De tabte et hjul ned på siden af bilen og lavede en bule i bagskærmen«, 
fortæller Jan Kalmar. 
</p><p>
De spændte forhold i Egypten betød, at holdet valgte en sydligere rute gennem 
Egypten, og de hyrede lokale bevæbnede vagter, så de hele tiden havde 1 
eller 2 biler kørende foran og bagved den hvide Porsche Cayenne, som kunne 
være et mål for kidnapning eller overfald. Om disse hjælpere og vagter siger 
Jan Kalmar: 
</p><p>
»De ligner ikke nogle, man inviterer hjem til kaffe«. Og igen er der maksimal 
ros fra holdet til hjælpernes indsats, der fik dem gennem 50 kontrolposter 
uden større besvær eller forsinkelser. 
</p><p>
Ved ankomsten til Egypten var der udsigt til, at de ville komme frem til en 
lukket grænsepost, og det kunne have givet en grim forsinkelse. Men så 
trådte en af de lokale hjælpere til: 
</p><p>
»Han ringede til én af sine venner ved grænseovergangen, og så holdt de åbent 
fem timer ekstra, så vi kunne komme igennem«, fortæller Jan Kalmar. 
</p><p>
Det viser sig nu, at der var god grund til at udvise forsigtighed i det 
nordlige Egypten. Der er netop indført undtagelsestilstand med bl.a. 
udgangsforbud om natten. 
</p><h3>
Prisen for adgang til Sudan 
</h3><p>
Nu ved Jan Kalmar også, hvad det koster at køre ind i Sudan. Ud over visum, 
som havde været svært at fremskaffe til holdets sydafrikanske deltager, 
Michael Griffith, skulle grænsevagterne også have lidt smørelse: 
</p><p>
»1,5 liter lunkent vand, 40 cigaretter, 1 Jetalliance T-shirt og 50 US 
dollars«. 
</p><p>
Ved ankomsten til Sudan, som holdet nåede torsdag i sidste uge. var de også 
ved et vendepunkt. Jan Kalmar skrev til holdets følgere: 
</p><p>
»Vi er halvvejs, både når det gælder tid og kilometer. Med 37 grader har det 
også været en varm dag for bilen, men den klarer turen vældig vel«. 
</p><p>
Posen med held blev dog surret til inde i Sudan. Bilen punkterede, hvilket 
lyder banalt, men det er ret skidt, når man kun to reservedæk med. Og som 
Jan Kalmar sagde inden starten: 
</p><p>
»Du finder ikke nye dæk til vores Porsche i Afrika«. Holdets mekaniker, 
Sebastian Bierhalter, skiftede dækket på seks minutter. 
</p><h3>
Drømmen om rekorden lever endnu 
</h3><p>
På resten af turen gennem Afrika skulle holdet helst ikke få kørerytmen 
afbrudt af flyve- eller sejlture. Dermed kunne de falde ind i den rytme, der 
skal give den mest effektive kørsel. Jan Kalmar forklarede inden turen: 
</p><p>
»Én kører en strækning, der svarer til en tankfuld diesel. En anden sidder ved 
siden af og underholder chaufføren. Den tredje ligger omme bagi og sover«. 
</p><p>
I Etiopien blev det muligvis ikke til så meget søvn, for vejene var langt 
elendigere, end de havde forestillet sig på forhånd. Bilen måtte kravle sig 
frem med 8-10 km/t., og var i perioder uden for enhver form for 
civilisation. 
</p><p>
I Kenya blev de holdt op af en gruppe ’vejbanditter’, som Jan Kalmar, og de 
bar på AK 47-geværer. Efter en længere palaver fik holdet dog lov til at 
køre videre. 
</p><p>
I Tanzania gik det fint fremad, og det så ud til, at de kunne være i mål 
onsdag aften i denne uge. Men så kom en zebra på tværs. 
</p><p>
Jan Kalmar og hans to makkere i projektet, tyske Sebastian Bierhalter og 
sydafrikanske Michael Griffith, har dog ikke opgivet rekorden endnu: 
</p><p>
»Vi overvejer, om vi skal få repareret Porschen her i Sydafrika og så slå 
rekorden ved at køre fra syd til nord. 
</p><p class=" bl-elem"><i class=" bl-elem">Denne artikel er baseret på interview inden starten og på holdets 
opdateringer på bl.a. Facebook og Twitter undervejs. </i></p>	
</div>

</div></body></html>
