---
layout:     post
title: 	    "Kærlighedskampagne er indernes våben mod religiøs fordømmelse"
post_author:	    
post_date:	    Tue, 17 Feb 2015 22:53:00 +0100
post_site:	    politiken.dk 
post_link:	    http://politiken.dk/kultur/medier/ECE2549711/kaerlighedskampagne-er-indernes-vaaben-mod-religioes-fordoemmelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Teenagere i den vestlige verden må overkomme gele i knæene og svedige 
håndflader, når de skal invitere deres udkårne ud på en Valentins-date. 
</p><p>
Men i Indien risikerer man væsentligt mere. Tæsk, kronragning, civile 
anholdelser og tvungne giftemål på stedet er nogle af de straffe, som 
konservative, religiøse og nationalistiske kræfter tager i brug over for de 
formastelige, der fejrer Valentinsdag med kys, kram og romantik i det 
offentlige rum. 
</p><p>
Det har fået især unge til både gå på gaden og til tastaturet for at 
protestere, blandt andet via bevægelsen 'Kiss of Love'. I flok og parvis 
kysser de, tager billeder af det og lægger det online, de synger 
kærlighedssange, holder hånd i flok til store demonstrationer og poster 
glødende kærlighedsbreve på hinandens facebooksider. Alt sammen for at få 
lov at dyrke romantikken frit, skriver blandt andre India Today. 
</p><h3>
På lur efter par 
</h3><p>
Men de er oppe mod stærke kræfter. Aktivister fra Den Nationale Sekulære Front 
i Indien har afholdt store anti-valentinsdagdemonstrationer, hvor de har 
brændt valentinskort af for at protestere mod den vestlige kulturs 
indflydelse på de unge i landet. 
</p><p>
Det nationalistiske hindu-parti Shiv Sena har truet med at barbere håret af 
unge pars hoveder, hvis de blev taget i at udveksle Valentinskort eller 
-gaver af partiets mange udsendte i indkøbscentre og parker på dagen. På 
hvert sted havde partiet også repræsentanter til stede, som kunne udføre 
ægteskabsritualet, hvis de fangede løsslupne par. 
</p><p>
»Vi er ikke imod kærlighed, vi er imod vestlig kultur som fejringen af 
Valentinsdag (...). Vi vil helt sikkert sørge for at et par eller to bliver 
gift«, udtalte Vishnu Gupta fra Hindu Sena til <a target="_blank" href="http://timesofindia.indiatimes.com/city/delhi/Delhi-students-Valentines-Day-mission-Beat-moral-cops/articleshow/46239314.cms">Times 
of India</a> 14. februar. 
</p><p>
Også den højreorienterede hindu-organisation Hindu Mahasabha sendte 
observatører på gaden, så de kunne tvangsgifte par, som »udviste upassende 
romantisk opførsel« og organisationen har desuden monitoreret sociale medier 
for at kunne gribe ind, hvis der er blevet udvekslet romantiske ord mellem 
ugifte. 
</p><p>
Til <a target="_blank" href="http://www.bbc.com/news/blogs-trending-31457943">BBC</a> 
har partiets generalsekretær Munna Kumar Sharma forklaret, at målet har 
været at beskytte traditionelle indiske værdier og sikre, at kvinder ikke 
bliver udnyttet af mænd. Partiets patruljer havde til opgave »beskytte piger 
og kvinder, så de ikke kommer for langt ud af en sti, der fører til vestlig 
kultur«, forklarede han. 
</p><p><b class="ext-link">LÆS DEBATINDLÆG</b><a class="embeddedlink" href="http://politiken.dk/debat/ECE2546320/ih-jo-skat-jeg-er-da-helt-vild-med-valentinsdag/">Ih jo, skat, jeg er da 
helt vild med valentinsdag </a></p><h3>
Kiss of Love på Facebook 
</h3><p>
Det er ikke nyt, at en række forskellige kræfter i Indien protesterer mod 
fejringen af den oprindeligt kristne Valentinsdag, men det er nyt, at unge 
samler sig i stort antal og gør modstand. Og det er sket i år med den virale 
kampagne 'Kiss of Love', hvor unge poster fotos af sig selv, mens de kysser 
eller holder hånd. 
</p><p>
På <a target="_blank" href="https://www.facebook.com/kissoflovekochi">Facebook</a> 
poster bevægelsen desuden nyheder om de overfald og sågar mord, som det 
'moralske politi' er skyldige i rundt om i det store land, og via Twitter 
deler Kiss of Love-støtter slogans og opdateringer om demonstrationer eller 
nye tiltag. 
</p><p/><p><b class="ext-link">SE OGSÅ</b><a class=" bl-elem" target="_blank" href="https://www.youtube.com/watch?v=4O09pZiH0pQ&amp;app=desktop">Protestvideo 
på YouTube</a></p><p>
På gaderne er unge mødt op for at protestere i flok med hjerteformede bannere, 
instrumenter og i festtøj, mens de har sunget Bollywood-kærlighedssange og 
har råbt slogans mod »moral policing«. Hundredvis er blevet anholdt. 
</p><p/><p>
Bevægelsen 'Kiss of Love' blev stiftet af 28-årige Rahul Pasupalan i oktober 
2014, og den har siden taget fart, sådan tusinder har delt kærlighedsbreve 
online for at støtte budskabet om, at man ikke skal censurere sin kærlighed. 
</p><p>
»Vi startede 'the Kiss of Love' i Kerala for at gå imod 'moral policing' og 
alle slags angreb på demokratiske rettigheder, og bevægelsen fejrer ikke 
blot retten til, at folk må kysse, men opfordrer til, at vi i fællesskab gør 
op med had og omfavner hinanden, at kvinder og alle mennesker frit kan 
bestemme, hvem de vil elsker og giftes med (...)«, har han forklaret til <a target="_blank" href="http://www.ndtv.com/blog/why-i-started-the-kiss-of-love-movement-731276">NDTV</a>. </p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/India_Valentines_Da_914009y.jpg" alt="" border="0"/><span class="caption"><span class="f-img-caption">Anholdt. 
</span>En student råber slogans fra en politibil efter hun er blevet arresteret for demonstrere mod kræfter, der vil tvangsgifte par, som kysser i det offentlige rum. AP Photo/Shruti Jain</span></span></p><p>
Fredag aften, dagen før Valentinsdag, optrådte han sammen med sin kone i en 
tv-debat om emnet over for stemmer fra den nationalistiske højrefløj. 
Undervejs udfordrede tv-værten parret til at kysse live, og da deres læber 
mødtes, blev repræsentanterne for højrefløjen så provokerede, at de sprang 
op og angreb parret. Vagter nåede dog at stoppe dem, før de udrettede skade, 
men tv-showet blev afbrudt i tyve minutter. 
</p><p class=" bl-elem">
Selv om Valentinsdag nu er overstået, fortsætter bevægelsen sin kamp for 
friheden til at give fysisk udtryk for sin kærlighed i det offentlige rum. 
</p>	
</div>
</div></body></html>
