---
layout:     post
title: 	    "Plan skal forhindre uro blandt Københavns unge efter terror"
post_author:	    
post_date:	    Wed, 18 Feb 2015 17:14:11 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2550559/plan-skal-forhindre-uro-blandt-koebenhavns-unge-efter-terror/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Politiet, socialforvaltningen og skolerne i København sætter nu alle kræfter 
ind på at skabe tryghed hos børn og unge i København. 
</p><p>
Det sker som direkte konsekvens af weekendens terrorangreb, hvor en 22-årig 
skød og dræbte to mænd og sårede fem politibetjente i hovedstaden. 
</p><p>
Handleplanen indeholder dialogmøder på de københavnske folkeskoler, rådgivning 
og støtte til forældre og ikke mindst et særligt fokus på indsatsen på 
gadeplan. Den skal sikre, at utryghed og frustrationer hos børn og unge i 
kølvandet på attentaterne i København bliver håndteret i opløbet og med 
dialog. 
</p><p>
Ifølge Politikens oplysninger er formålet med den interne plan at »genskabe 
tryghed hos børn og unge, der er blevet opskræmte« og »forhindre 
modreaktioner« fra de unge efter terrorangrebene mod Krudttønden på Østerbro 
og den jødiske synagoge i det indre København. 
</p><p>
Allerede i søndags formulerede SSP handlingsplanen, der netop nu er ved at 
blive rullet ud til de forskellige lokale afdelinger i kommunen. 
</p><p>
Planen indeholder ifølge Politikens oplysninger følgende punkter: 
</p><ul><li>Dialogmøder med lærere og elever på kommunens folkeskoler </li><li>Ekstra rådgivning og støtte til forældre gennem forældremøder </li><li>Ungdomsklubber skal tale med børn og unge om hændelserne </li><li>Særligt fokus på indsatsen på gadeplan på Nørrebro </li><li>Dialogmøder i udvalgte klubber for unge over 18 </li><li class=" bl-elem">Konkret vejledning af personale i deres kontakt med børn og unge </li></ul><p>
Politiet har været massivt til stede i gadebilledet siden meldingerne om det 
første attentat lørdag eftermiddag. På Østerbro og Nørrebro er der 
efterfølgende blevet foretaget flere anholdelser og ransagninger. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2551135/beboere-rolig-stemning-i-mjoelnerparken-trods-mediestorm/">Beboere: Rolig stemning i 
Mjølnerparken trods mediestorm </a></p><p>
Et element i planen går således specifikt på de spændinger, der kan opstå 
mellem politiet og de unge i kølvandet på weekendens tragiske begivenheder. 
Her vil SSP blandt andet følge op på de familier og grupper af unge, 
politiet har været i kontakt med. 
</p><h3>
Det sociale spor er afgørende 
</h3><p>
Når politiet er så synligt til stede i byen, som tilfældet har været de 
seneste døgn, er den sociale indsats meget afgørende, hvis spændinger mellem 
unge og politiet skal undgås, siger sekretariatschef i SSP København, 
Michael Melbye. 
</p><div class="art-quote article-box">
<p class="quote"/>
<blockquote>
<p class="quote-txt">
Når politiet hænger på gaden, begynder drengene at rotte sig sammen. Det 
kommer til at handle om at markere sig, og derfor er situationen meget 
anspændt lige nu.
</p>
<p class="sender">
Michael Melbye fra SSP 
</p>
</blockquote>
</div><p/><p>
»Vi har fra starten vurderet, at den massive og meget synlige 
polititilstedeværelse kan afstedkomme spændinger til unge. Vi prøver derfor 
løbende at løse konflikten ved at forklare de unge meget direkte om 
politiets tilstedeværelse og årsagen til deres aktioner. Derfor foregår der 
ved siden af den politimæssige indsats en massiv socialpædagogisk indsats«, 
siger Michael Melbye fra SSP: 
</p><p>
»Helt aktuelt erfarer vi nu, at den massive presseopmærksomhed i lokalområdet 
også kan forårsage spændinger mellem unge og pressen«. 
</p><p>
En lang række kommunale forvaltninger er ud over SSP og politiet inde over 
kommunens handleplan, der dækker hele byen, men har særligt fokus på 
Nørrebro, da flere af bydelens unge kender den dræbte og hans familie. De 
seneste dages hektiske forløb har sat kraftige aftryk på de unge på 
Nørrebro. 
</p><p>
Flere enten kendte gerningsmanden Omar Abdel Hamid el-Hussein eller havde på 
anden vis personlige relationer til hans familie. De er nu »stærkt 
følelsesmæssigt« påvirket af situationen, fortæller Michael Melbye, der 
beskriver situationen som »meget kompleks«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2552115/gerningsmand-voksede-op-med-vold-vaaben-og-bandekrig-i-ghettoen/">Gerningsmand voksede op med 
vold, våben og bandekrig i ghettoen</a></p><p>
Der har været massivt fokus på den københavnske bydel Nørrebro i kølvandet på 
weekendens attentater. Først jagten på gerningsmanden, dernæst drabet på den 
terrormistænkte 22-årige Omar Abdel Hamid el-Hussein på Svanevej, en stribe 
anholdelser på Nørrebro og politiets massive tilstedeværelse på bydelens 
gader og stræder. Den 22-årige formodede gerningsmand søgte ikke bare 
tilflugt i Mjølnerparken, men havde dybe rødder i bydelen, hvor han også 
endte sine dage på Svanevej i Nordvestkvarteret. 
</p><p>
»En gruppe unge på Nørrebro er meget frustrerede over weekendens hændelser. 
Flere af dem har måske en personlig relation til den dræbte og reagerer 
derfor på en måde, der kan gøre andre folk utrygge. Vi har en meget kompleks 
situation, hvor der generelt set er meget stærke følelser på spil fra mange 
unge, borgere og medier. Og i den situation er der ekstra behov for at mane 
til besindighed«, siger Michael Melbye. 
</p><p>
Han betegner den igangværende dialog med de unge som »god«. 
</p><p>
Sekretariatschefen påpeger, at det lige nu handler om at »dæmpe gemytterne«, 
så frustrationerne ikke løber løbsk. Derfor har man sat massivt ind med en 
socialpædagogisk plan. 
</p><p><b>Unge føler sig overvåget </b></p><p>
I forgårs fjernede en gruppe unge mænd de blomster, der var blevet lagt ved 
Svanevej, hvor gerningsmanden blev skudt og dræbt af politiet natten til 
søndag efter mange timers intens menneskejagt. Flere af mændene var 
maskerede, da de ryddede stedet for blomster og lys. Enkelte barndomsvenner 
stod i den forbindelse frem og forsvarede den terrormistænktes handlinger på 
blandt andet TV 2 og Radio 24syv. 
</p><p>
Khaterah Parwani følger udviklingen i miljøerne på Nørrebro tæt. Hun er 
talskvinde for Dokumentations- og Rådgivningscenteret om Racediskrimination 
og arbejder med at hjælpe unge ud af bandemiljøerne. Ifølge hende føler 
mange unge sig jaget efter terrorangrebene og derfor spiller de med 
musklerne. 
</p><p>
»Når politiet hænger på gaden, begynder drengene at rotte sig sammen. Det 
kommer til at handle om at markere sig, og derfor er situationen meget 
anspændt lige nu. Når de stiller sig frem på landsdækkende medier, er det et 
forsøg på at sende et markant budskab til de andre drenge bagved for måske 
nærmere at kunne stå fast ved deres loyalitet«, siger Khaterah Parwani: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2551135/beboere-rolig-stemning-i-mjoelnerparken-trods-mediestorm/">Beboere: Rolig stemning i 
Mjølnerparken trods mediestorm </a></p><p>
Ifølge Michael Melby fra SSP er de unges støtte til terror ikke nødvendigvis 
en egentlig støtte til terror. Det handler snarere om deres frustrationer 
over situationen og deres personlige forhold til den dræbte gerningsmand, 
Omar Abdel Hamid el-Hussein. 
</p><p class=" bl-elem">
»Man kan nemt komme til at tolke deres sympati med gerningsmanden som en 
sympati, der retter sig mod hans gerninger. Men i virkeligheden skal det 
måske snarere ses i lyset af deres kendskab til den formodede gerningsmand 
og ikke mindst den dramatiske afslutning med drabet. På den måde relaterer 
den sympati, man udviser, sig måske mere til andre oplevelser, man har haft 
sammen«, siger Michael Melbye. 
</p>	
</div>
</div></body></html>
