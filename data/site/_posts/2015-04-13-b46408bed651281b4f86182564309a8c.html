---
layout:     post
title: 	    "»Det var ikke for ikke at blive bemærket, at jeg udtalte mig«"
post_author:	    
post_date:	    Mon, 13 Apr 2015 19:13:56 +0200
post_site:	    politiken.dk 
post_link:	    http://politiken.dk/indland/ECE2626672/det-var-ikke-for-ikke-at-blive-bemaerket-at-jeg-udtalte-mig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ganske kort inden dronningen trådte ind i Havesalen på Fredensborg Slot 
tidligere i dag, var der så stille blandt de fremmødte pressefolk, at man 
kunne høre forårsvinden suse i salens gamle vinduespartier. 
</p><p>
Der blev ikke alene ventet på dronningen denne gang. Der blev også ventet på 
uddybende svar fra hende, som dagen forinden i søndagens Berlingske endnu 
engang havde løftet taktstokken over sit folk i indvandrerdebatten. 
</p><p>
Denne gang var dronningen blandt andet citeret for at sige, at »når de 
(indvandrene, red.) begynder at gøre ting, som ikke stemmer overens med det 
store mønster i det danske samfund, må de indse, at den går ikke«. 
</p><p>
Og det blev da også de uddybende spørgsmål om dronningens holdning til 
indvandrene - eller de indvandrede - som dronning flere gange udtrykte sig - 
der vendte tilbage igen og igen. Og det var ved disse spørgsmål, at 
dronningen virkede til at have mest på hjerte. 
</p><div class="art-quote article-box">
<p class="quote"/>
<blockquote>
<p class="quote-txt">
Som helhed er tonen her i landet meget afslappet - også selv om man siger 
»Deres Majestæt« og »De« til mig. Jeg føler egentlig, at der er en fortrolig 
tone. 
</p>
<p class="sender">
Dronning Margrethe 
</p>
</blockquote>
</div><p/><p>
»Det betyder på ingen måde, at de (indvandrene, red.) skal lave om på sig selv 
i den forstand, at de skal skifte religion eller begynde at spise ting, som 
de ikke har spist før. Det er ikke det. Det drejer sig absolut ikke om 
frikadeller«, sagde dronningen blandt andet og fortsatte: 
</p><p>
»Det drejer sig om at tilpasse sig det land, man kommer til og se, hvordan vi 
plejer at gøre i Danmark. Hvordan vi giver unge mennesker lov til at få 
deres uddannelse og give dem lidt frie tøjler, så de får prøvet sig selv 
lidt af. Det er vi jo stolte af«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2625903/dronningen-om-indvandrerkommentar-det-drejer-sig-ikke-om-frikadeller/">Dronningen om 
indvandrerkommentar: »Det drejer sig ikke om frikadeller« </a></p><p>
Og dronningen var udmærket tilfreds med, at hendes udtalelser om indvandrere 
har vakt opsigt. 
</p><p>
»Det var ikke for ikke at blive bemærket, at jeg udtalte mig«. 
</p><p>
Faktisk er det afgørende netop at få sat ord på, hvordan vi tænker om disse 
ting i Danmark, forklarede dronningen. 
</p><p>
»Det ligger mig meget på sinde. Og jeg mener, at det er praktisk, hvis vi alle 
ved, hvad vi mener og også siger noget om, hvad vi mener«, sagde hun. 
</p><h3>
Sætter pris på fortroligheden 
</h3><p>
Og sådan - i åbenhed og fortrolighed - ønsker hun også fremadrettet at samtale 
med sit folk, lod hun forstå. Derfor har hun heller ikke på nogen måde 
fortrudt, at hun som den første danske regent nogensinde indkaldte det 
samlede danske pressekorps til pressemøde - og åbnene dørene ind i 
kongehuset langt mere op, end danskerne hidtil havde været vant til. 
</p><p>
»Det er en god måde at kunne sige noget og kunne høre på spørgsmålene, hvad 
det er, der er interesse for...Det er meget rart, at man nogle gange kan få 
lov til at sige noget selv«, forklarede hun. 
</p><p>
Selv om dronningen holdt på tiltaleformer - og bestemt irettesatte en yngre 
journalist, der i ubetænksomhed kom til at sige »dit« og »du« til 
majestæten, er tiltaleformen, der kan signalere afstand mellem almindelige 
danskere, ikke noget, der forhindrer en naturlig samtale med regenten, mente 
hun. 
</p><p>
»Som helhed er tonen her i landet meget afslappet - også selv om man siger 
»Deres Majestæt« og »De« til mig. Jeg føler egentlig, at der er en fortrolig 
tone. Jeg føler mig ikke på afstand, men jeg er en ældre kone, og den lidt 
ældre tiltaleform er den, der falder mig naturligt. Og jeg tror, at man 
reagerer mest spontant og nemmest, hvis man føler sig naturligt tilpas i den 
tone, man anlægger«, forklarede hun. 
</p><p>
Selv om kongehusets kommunikationschef på forhånd havde afvist, at der var 
spørgsmål, som ikke måtte stilles, forsøgte dronningen ikke at skjule, at 
der er spørgsmål, som hun ikke ønsker at bruge mere tid på. En journalist 
ville således vide, om dronningen havde til sinds at gøre prins Henrik til 
konge. 
</p><p>
»Det er en lang og indviklet historie, som jeg ikke synes, vi behøver komme 
ind på«, svarede dronningen resolut, kiggede væk og satte et vandglas til 
munden. 
</p><p>
Der gik grænsen for fortroligheden alligevel. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00927/Dronningen_75__r__P_927968y.jpg" alt="" border="0"/><span class="caption"><span class="f-img-caption">spørgsmål. 
</span>Journalister fra både ind og udland ville både vide, hvad dronningen glædede sig mest til ved det forestående besøg på Grønland, om fødselsdagsønsker, hendes tanker et et forestående prinsebryllup i det svenske - men mest af alt om dronningens syn på indvandrere i det danske samfund. Foto: Niels Hougaard.</span></span></p>	
</div>

</div></body></html>
