---
layout:     post
title: 	    "Islam har brug for sin egen Martin Luther "
post_author:	    
post_date:	    Fri, 24 Apr 2015 10:29:21 +0200
post_site:	    politiken.dk 
post_link:	    http://politiken.dk/kultur/boger/faglitteratur_boger/ECE2639581/islam-har-brug-for-sin-egen-martin-luther/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ayaan Hirsi Ali: Kætter</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Oversat af Anders Nygaard efter Heretic – Why Islam Needs a Reformation Now. 
</p><p class=" bl-elem">
Gads Forlag, 292 sider.
</p>
</div>
</div><p>
Islamister og andre stærkt troende muslimer bør have en dampende kop dulmende 
te – og måske lidt valium for en sikkerheds skyld – inden for rækkevidde, 
før de dykker ned i Ayaan Hirsi Alis nye bog. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/interview_boger/ECE959014/hirsi-ali-drop-forsoeget-paa-at-forny-islam/">Hirsi Ali: Drop forsøget på at 
forny islam </a></p><p>
’Kætter’ er den provokerende titel på den somaliskfødte Alis seneste bandbulle 
mod islam, og som i hendes tidligere værker bliver der ikke lagt fingre 
imellem i kritikken af den verdensomspændende religion og dens betydning for 
den islamistiske terror. 
</p><h3>
Islamisk reformation 
</h3><p>
Trods vestlige politikeres konstante mantra om, at islam ikke er problemet, og 
muslimers insisteren på, at det er en ’fredens religion’, tager Hirsi Ali de 
islamistiske terrorister i både Vesten og i Mellemøsten på ordet. Det er 
efter hendes mening ikke et tilfælde, at det netop er muslimer, der så ofte 
griber til våben og terror. Det har sine rødder i selve Muhammeds lære i 
Koranen – og kun ved at tage fat om ondets rod kan man komme det til livs. 
</p><p/><p>
Med det mener Ali to ting. For det første må de vestlige lande holde fast i 
deres værdier og frihedsidealer. Ikke mere knæfald for islamiske værdier og 
misforstået hensyntagen til muslimske immigranter. Vi må stå ved vores 
livsstil, vores samfundsmodel og ikke lade den undergrave indefra. 
</p><div class="art-fakta article-box">
<h4 class="">
Blå bog</h4>
<h5>
Ayaan Hirsi Ali</h5>
<div class="fakta-body" data-buildingblock="embedded_factboxlink">
<p>
Født den 13. november 1969 i Somalia. Grundet faderens politiske engagement <b>måtte 
hun og familien flygte til først til Saudi-Arabien og siden Etiopien og Kenya</b>. 
I 1992 søgte hun asyl i Holland, hvor hun læste statskundskab, arbejdede som 
tolk og var politisk aktiv. Hun flyttede derefter til USA, hvor hun siden 
2006 har været tilknyttet den <b>konservative tænketank The American 
Enterprise Institute</b>. For øjeblikket forsker hun også i forholdet mellem 
Vesten og islam på Belfer Centret for Internationale Studier på Harvard 
University. Har på dansk bl.a. udgivet ’Jeg anklager’ (2005), ’Ayaan – 
opbrud og oprør’ (2006) og ’Nomaden’ (2010). 
</p><p><b>Sagt af Hirsi Ali</b></p><p>
»Skønt multikulturalismens intentioner er de bedste, er realiteten, at 
multikulturalismens politik og den politiske korrekthed har gjort det 
lettere for radikale muslimer at prædike for, inspirere og mobilisere 
indvandrergrupper, samtidig med at deres kritikere i Europa søges bragt til 
tavshed eller stemples som racistiske islamofober«. 
</p><p><i class=" bl-elem">Information 6. juni 2014 </i></p><p>
»Vi står tilbage med det tragiske resultat af årtiers politik, der cementerer 
splittelser mellem grupper og skaber parallelsamfund og gensidig mistro. Det 
nytter ikke, at vi bliver så bange for at krænke nogen verbalt, at vi 
afskaffer vores mulighed for at føre en åben debat, for det fjerner ikke 
spændingerne. Vi risikerer så bare, at de bliver udløst med mindre fredelige 
midler«. 
</p><p><i class=" bl-elem">Information 6. juni 2014 </i></p><p>
»En muslimsk kvinde skal bede en mandlig vogter om tilladelse til gifte sig 
eller få et barn, ja, nogle steder sågar til at forlade huset. Og alle disse 
undertrykkelsesformer finder støtte i islams centrale skrifter, Koranen og 
haditherne. Hvorfor er det kontroversielt at sige, at det er afskyeligt at 
behandle kvinder sådan? Jeg ville have troet, at det var fuldstændig 
elementært«. 
</p><p><i class=" bl-elem">Information 6. juni 2014 </i></p><p>
»De moderate muslimer kan ikke med rimelighed siges at repræsentere islam, 
fordi denne tro ikke indeholder en sand moderat fløj. Der findes jo ingen 
gren af islam, hvis holdning er: ' Du kan sige alt, hvad du vil, om vores 
profet - han er en stor dreng, han kan tåle det.' I modsætning til 
kristendom og jødedom insisterer islam i alle varianter på, at skriften er 
ufejlbarlig og apostasi en alvorlig forbrydelse«. 
</p><p><i class=" bl-elem">Information 6. juni 2014 </i></p><p>
»De europæiske lande og USA bruger store summer på ulandshjælp. Jeg mener, at 
vi skal sige: Vi giver jer hjælp, hvis I ændrer jeres holdning til kvinder, 
for vi tror, at kvindefrigørelse er godt for jeres udvikling«. 
</p><p><i class=" bl-elem">Jyllands-Posten 29. april 2010 </i></p><p>
»Der findes ingen moderat islam. Der er kun ét islam. Men der er forskellige 
muslimer«. 
</p><p>
jyllands-Posten 29. april 2010 
</p><p>
»Islam er en voldelig livsstil, en ignorant-livsstil, en stamme-livsstil, en 
livsstil, som er fjendtlig over for kvinder og homoseksuelle. Det er en 
livsstil, der er intolerant og diskriminerende«. 
</p><p><i class=" bl-elem">Jyllands-Posten 29. april 2010 </i></p><p>
»Folk beskylder mig for at have fremelsket en følelse af raceunderlegenhed, så 
jeg angriber min egen kultur på grund af selvhad, fordi jeg ønsker at være 
”hvid”. Det er et trættende postulat. Sig mig er frihed så kun for hvide 
mennesker?«
</p><p><i class=" bl-elem">Fra bogen ’Ayaan. Oprør og opbrud’ (2006) </i></p><p>
»Jeg har intet imod religion som kilde til trøst…Men jeg afviser religion som 
moralens faste grundlag som rettesnor for livet. Og specielt afviser jeg 
islam, fordi den religion er altomfattende, behersker hver en detalje i 
livet«. 
</p><p><i class=" bl-elem">Fra bogen ’Jeg anklager’ (2005) </i></p><p class=" bl-elem"><i class=" bl-elem">Research: Politikens Bibliotek </i></p>
</div>
</div><p>
Men for det andet og måske mere interessant må muslimerne selv gøre op med 
deres religion. Efter Hirsi Alis mening er der behov for intet mindre end en 
islamisk revolution, en bevægelse, der – som den protestantiske Martin 
Luther for et halvt årtusind siden – for alvor formår at gentænke religionen 
og bringe den ind i den moderne tidsalder. </p><p><b class="ext-link">LÆS OGSÅ </b><a class="embeddedlink" href="http://politiken.dk/magasinet/interview/ECE2638619/en-terrorist-er-sjaeldent-alene/">En terrorist er sjældent alene</a></p><p>
Mere konkret mener Ali, at der skal fem gennemgribende forandringer til: 
Muslimer skal holde op med at fokusere så meget på det hinsides og tænke 
mere på livet her på Jorden. De skal opgive sharias forrang for sekulære 
love, de skal holde op med at fortælle andre mennesker, hvordan de skal 
leve, droppe jihad og – allermest kontroversielt – opgive tanken om, at 
Muhammed og Koranen er ufejlbarlig. 
</p><h3>
Kultisk ideal i religionen 
</h3><p>
Det er hård kost, og særligt tanken om at opgive ideen om Muhammed og Koranen 
som perfekte vil nok for selv mange moderate muslimer være et stort skridt 
for vidt. Lidt som Jesu genopstandelse i kristendommen er troen på Muhammed 
som den sidste profet og Koranen som Guds ord helt centrale for islam, og 
mange vil mene, at man slet ikke er muslim længere, hvis man betvivler det. 
</p><p>
Det er Ayaan Hirsi Ali naturligvis heller ikke. Hun har selv for længst 
forladt troen og igennem mere end et årti været en af dens mest brutale og 
prominente internationale kritikere. Tidligere har Hirsi Ali kaldt islam for 
»en destruktiv nihilistisk dødskult« og erklæret, at det bedste, muslimer 
kunne gøre, var at »finde en anden gud«. 
</p><p/><p>
Og i det barske lys er ’Kætter’ på sin vis et ret optimistisk værk. For selv 
om hun også i ’Kætter’ bruger meget – for meget – tid på opremsninger af 
ugerninger begået af muslimer rundt om i verden, har det arabiske forår 
tydeligvis forandret Alis grundlæggende holdning. Hun skriver direkte i 
bogen, at hun tog fejl i sine tidligere værker, og at oprøret har gengivet 
hende troen på, at mange muslimer rent faktisk ønsker forandring. 
</p><h3>
Håb trods kaos 
</h3><p>
Så trods krigene og kaosset, der er fulgt i kølvandet på revolutionerne i 
2011, har hun stadig tiltro til, at foråret kan blive begyndelsen til en ny 
og bedre æra for islam. 
</p><p>
Det kan man kun håbe, at hun har ret i. For selv om man i høj grad kan 
diskutere, hvor bogstaveligt man nu skal tage islamiske selvmordsbomberes 
afskedsbreve og deres henvisninger til Koranens mest bloddryppende vers, er 
der tydeligvis et reelt problem i islam. Der er vitterlig en ikke ubetydelig 
gruppe ekstremistiske muslimer, der er villige til at give deres liv i 
kampen for kalifatet, og uanset hvordan man vender og drejer det, handler 
islamisk terror også om islam. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2374621/man-kan-ikke-stoppe-halvvejs-i-en-revolution/">Man kan ikke stoppe halvvejs i 
en revolution</a></p><p class=" bl-elem">
Det er ikke kun social eksklusion, fattigdom, dårlige ledere, kolonitiden og 
Vestens ondskab – eller hvad man nu ellers kan finde på af forklaringer – 
der har skabt bølgen af islamisk terror, der i snart mange år er skyllet hen 
over verden. Men om en provokerende frafalden muslim som Hirsi Ali er den 
bedste fortaler for en nytænkning af religionen – det kan man måske tvivle 
på. Men det gør ikke budskabet mindre interessant – og relevant. 
</p>	
</div>

</div></body></html>
