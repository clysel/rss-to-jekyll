---
layout:     post
title: 	    "Barfoeds skarpe noter lyser op med selvironi og overbærenhed"
post_author:	    
post_date:	    Tue, 14 Apr 2015 07:31:10 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2623980/barfoeds-skarpe-noter-lyser-op-med-selvironi-og-overbaerenhed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Niels Barfoed</h4>
<h5>
Du siger noget. En håndfuld foednoter</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
Gyldendal, 155 sider, 199,95 kroner
</p></div>
</div><p>
Det sidste par årtier har bragt os en stribe bøger med korte essays fra kloge, 
velformulerede herrer, som man vel førhen ville have rubriceret som 
kulturradikale, og som nu er nået over de 80. 
</p><p>
Jeg tænker på Frederik Dessau og Ulrich Horst Petersen samt naturligvis nu 
afdøde Klaus Rifbjerg. Til denne stribe af folk i tilbagebliks- og 
eftertænksomhedsalderen føjer sig nu også Niels Barfoed med ’foednoter’ 
under titlen ’Du siger noget’, taget fra en replik, der faldt på apoteket i 
Store Kongensgade under en konversation med et velkendt tema: sygdomme, egne 
og andres. 
</p><p>
Småstykkerne, hvoraf mange har været offentliggjort enten her i Politiken 
eller i Weekendavisen, tager udgangspunkt i Nyhavn, hvor forfatteren bor, og 
fører ham så langt som til Aldi i Gothersgade og en café på Gammelholm; men 
han når skam også ud i den helt store verden, til Norge, Berlin samt til 
Grækenland, hvorfra Barfoed hjemfører en net lille kniv, som han senere, 
passende symbolsk, anvender til at spidse blyant med nøjagtig samme teknik 
som sin far! 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2124072/ny-biografi-er-en-smuk-kaerlighedstragedie/">Ny biografi er en smuk 
kærlighedstragedie</a></p><p>
Og gudskelov for det, kan man sige, eftersom han skriver så skarpt om alt det, 
han iagttager så præcist. 
</p><h3>
Forsoning 
</h3><p>
’Derfor ser jeg så godt’, hed en af hans bøger med digte, og sansen for 
detaljen er netop, hvad der løfter disse åndfulde, sanselige causerier, hvad 
enten genstanden er palisader på Kongens Nytorv, den nye tids bizarre 
fortolkning af reglerne for skridt og overtrådt i håndbold, en leende måge 
(der dog vistnok er svensk!) eller glæden ved at have og beundre en 
blomstrende amaryllis. 
</p><p>
Hver for sig er notaterne ikke lange, men tilsammen når de vidt omkring og 
danner en tæt, fortrøstningsfuld bog om det at føle sig til rette og komme 
overens med tilværelsen uden ressentiment – men måske med en form for 
forsoning? 
</p><div class="art-quote article-box">
<p class="quote"/>
<blockquote>
<p class="quote-txt">
Man kan også blot acceptere det og oversætte det til livsmod, 
overlevelsesevne, overskud, glæde ved at være til. Og så bliver det 
pludselig til at holde ud, ja, nærmest til at holde af
</p>
<p class="sender">
</p><p class=" bl-elem"/> 

</blockquote>
</div><p>
Det lønner sig at stå op om morgenen, konstaterer Barfoed, og det kan faktisk 
lade sig gøre at tage sine strømper på, hvis man lægger sig på ryggen i 
sengen og cykler med benene op til den vanskelige manøvre!</p><p>
Meget af bogens indhold er snakkende og overfladisk, men tag nu endelig ikke 
fejl, pludselig kan der stå noget ætsende præcist, som da forfatteren 
efterlader en pose med bukser i en bus og efterfølgende reflekterer over 
egen glemsomhed: 
</p><p>
»Min glemsomhed udløses af stress. Min stress udløses af skuffelser. Mine 
skuffelser udløses af svigtende præstationer. Og de udløses igen enten af 
manglende forberedelse eller inkongruente opgaver. Med inkongruente mener 
jeg kun, at opgaverne ikke passer til det, jeg kan«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2203587/forfatter-er-det-ligestilling-naar-kvinden-basher-loes-paa-gemalen/">Forfatter: Er det 
ligestilling, når kvinden basher løs på gemalen?</a></p><p>
I sådan en passage kommer der noget velgørende nøgternt og nøgent over 
forfatterens skrift. På andre steder bliver det mindre vigtigt og trods 
hyppig ansats til selvironi uvittigt og en kende for anstrengt. Men, hvad 
gør det, når han med fin knaphed kan samle en indsigt som den følgende: 
</p><p>
»Børn har ikke forståelse for skilsmisser eller andre radikale brud, særlig 
ikke forældrenes. For forældrene repræsenterer evigheden. De var der jo fra 
altings begyndelse. Børn bøjer sig for skilsmissen. De retter sig tavst 
efter de uundgåelige nye forhold. Men de accepterer dem ikke i hjertet«. 
</p><h3>
Til at holde af 
</h3><p>
Forfatteren oplyser i et forord, at det gennem en periode på ti år er blevet 
til 110 ’foednoter’ i alt. Man er glad for de 37, der her bringes i ’Du 
siger noget’, fordi de alle på hver sin måde vitterlig siger noget. Men man 
er nu også glad for, at Niels Barfoed trods alt lod det blive ved netop dem. 
</p><p>
Og hvorfor så det? Jeg tror, det har at gøre med skribentens åbenbart 
sejlivede utilbøjelighed til at stille sin egen person i et ufordelagtigt 
lys: Selv når han indrømmer egne svagheder og brist, får han alligevel på en 
eller anden facon vendt facit i eget favør. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE1357265/wulffmorgenthaler-udviser-ren-menneskeforagt/">Wulffmorgenthaler udviser ren 
menneskeforagt</a></p><p>
Det kunne man muligvis drive psykologi på og betegne med grimme ord. Men man 
kan også blot acceptere det og oversætte det til livsmod, overlevelsesevne, 
overskud, glæde ved at være til. Og så bliver det pludselig til at holde ud, 
ja, nærmest til at holde af. 
</p><p class=" bl-elem">
Sammenlignet med de herrer fra samme generation, som jeg nævnte 
indledningsvis, lyser Barfoed op med en overbærende lethed, som klæder 
formen og manden godt. En bar fod i strømpen er bedre end ti vrisne stamp i 
gulvet. 
</p>	
</div>

</div></body></html>
