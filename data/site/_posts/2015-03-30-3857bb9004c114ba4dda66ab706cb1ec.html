---
layout:     post
title: 	    "Far slog 39-årig mor ihjel - nu får han forældremyndighed over børnene"
post_author:	    
post_date:	    Mon, 30 Mar 2015 06:45:24 +0200
post_site:	    politiken.dk 
post_link:	    http://politiken.dk/indland/ECE2609545/far-slog-39-aarig-mor-ihjel---nu-faar-han-foraeldremyndighed-over-boernene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Manden, der dræbte sin ekskone, den 39-årige Hafida Bourouih, har fået 
forældreretten over parrets to børn, skriver TV2 Nyhederne. 
</p><p>
Hafida Bourouih blev i juli 2014 dræbt af sin eksmand, mens det skilte pars to 
børn på to og fire år befandt sig i lejligheden, hvor drabet fandt sted. 
</p><p>
Manden erkendte i retten drabet og sidder fængslet, mens han afventer sin 
retssag. 
</p><p>
Den fængslede mand havde i forvejen delt forældremyndighed over den ældste 
dreng og ingen forældremyndighed over den yngste. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2352988/aegtemand-tilstaar-drab-paa-forsvundet-kvinde-fra-glostrup/">Ægtemand tilstår drab på 
forsvundet kvinde fra Glostrup</a></p><p>
Statsforvaltningen tildelte ham fuld forældremyndighed over begge drenge, 
hvilket vækker stor frustration i den dræbte kvindes familie. 
</p><p>
»Vi er i chok over den afgørelse. Hvordan kan man på den måde belønne en 
morder for at have slået børnenes mor ihjel«. 
</p><p>
»Det er jo helt forfærdeligt, hvad de børn har været igennem. Og hvordan skal 
deres far nogensinde blive en god og kærlig forælder for de to drenge«, 
siger Hassan Bourouih, bror til den dræbte Hafida Bourouih, til TV2. 
</p><h3>
Skænderi førte til drab 
</h3><p>
Siden drabet har de to drenge boet hos Hassan Bourouih og hans kone. De har i 
forvejen to børn på 9 og 11 år. 
</p><p>
Det var et skænderi, som førte til, at manden tog livet af sin kone i 2014. 
</p><p>
Ifølge mandens forklaring til politiet havde Hafida langet ud efter ham med en 
lille kniv, og det fik ham til at slå hende i gulvet. Han har oplyst, at han 
er tidligere bokser. 
</p><p>
Efterfølgende kvalte han sin hustru og skaffede liget af vejen. Manden har 
forklaret til politiet, at han først forsøgte at kvæle Hafida med de bare 
næver, og derefter brugte han en ledning. 
</p><p class=" bl-elem">
Parrets børn var til stede i lejligheden, da drabet fandt sted. Det ældste 
barn på fire år var ifølge mandens forklaring til politiet i bad, mens det 
yngste barn på to så tegnefilm, da drabet skete. 
</p>	
</div>

</div></body></html>
