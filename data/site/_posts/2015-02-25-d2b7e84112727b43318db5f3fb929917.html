---
layout:     post
title: 	    "Lego offentliggør regnskab med globalt vokseværk"
post_author:	    
post_date:	    Wed, 25 Feb 2015 10:40:12 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2562586/lego-offentliggoer-regnskab-med-globalt-voksevaerk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Børn over hele verden elsker Lego, og de var medvirkende til at sikre 
Lego-gruppen et flot 2014-resultat. 
</p><p>
Legetøjsproducenten havde tocifret vækst i alle regioner i et år, hvor 
branchen som helhed ellers hev mere moderate vækstrater hjem. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er stolt over, at vi har leveret kreative legeoplevelser af høj kvalitet 
til millioner af børn verden over
</p>
<p class="sender">
Jørgen Vig Knudstorp,<br/>
koncerndirektør i Lego 
</p>
</blockquote>
</div><p>Totalomsætningen steg 13 procent og satte rekord med 28,6 milliarder 
kroner, og nettoresultat steg fra 6,1 milliarder kroner til syv milliarder 
kroner. 
</p><p>
»Jeg er stolt over, at vi har leveret kreative legeoplevelser af høj kvalitet 
til millioner af børn verden over«. 
</p><p>
»Det resulterede i et meget tilfredsstillende resultat for os, og det er 
fortsat vores målsætning af være bedst i det, vi foretager os«, siger 
koncerndirektør Jørgen Vig Knudstorp i en pressemeddelelse. 
</p><p>
Det var især produktserierne Lego City, Lego Star Wars og Lego Friends, der 
solgte godt sidste år. 
</p><p><b class="ext-link">LÆS ARTIKLEN</b><a class="embeddedlink" href="http://politiken.dk/oekonomi/virksomheder/ECE2562024/lego-har-fundet-den-hemmelige-doer-til-pigevaerelserne/">Lego har fundet den hemmelige 
dør til pigeværelserne </a></p><p>
Og så var 2014 også året, hvor filmen 'The Lego Movie' blev lanceret. Filmen 
vandt Bafta-prisen for bedste animationsfilm, og sangen 'Everything is 
Awesome' var nomineret til en Oscar. 
</p><p>
Filmen indspillede milliarder på verdensplan og var samtidig med til at øge 
salget af Lego-produkter. 
</p><h3>
Lego udnævnt til verdens stærkeste brand 
</h3><p>
Konsulentfirmaet Brand Finance offentliggjorde for nylig en analyse, som viser 
at Lego nu er verdens stærkeste brand. 
</p><div class="art-fakta article-box">
<h4 class="">
Fakta om Lego</h4>
<div class="fakta-body" data-buildingblock="embedded_factboxlink">
<ul><li>Lego er et privatejet selskab med hovedkontor i Billund, men har afdelinger over 
hele verden, og der sælges produkter i mere end 130 lande.</li><li>Selskabet ejes stadig af familien Kirk Kristiansen, som grundlagde det i 1932.</li><li>Koncernen beskæftiger sig med udvikling af børns kreativitet gennem 
leg og læring.</li><li>Med udgangspunkt i den karakteristiske legeklods forsyner virksomheden børn 
i mere end 130 lande med legetøj, oplevelser og 
undervisningsmateriale.</li><li>Selskabet omsatte i 2014 for 28,6 millioner kroner.</li><li>I alle de markeder, hvor Lego gør forretning, var der sidste år 
tocifret salgsvækst.</li><li>Sidste år havde Lego i gennemsnit 12.582 medarbejdere.</li><li>I løbet af 2014 brugte koncernen 3,1 milliarder kroner på udvidelser 
af produktionen.</li><li class=" bl-elem">Koncernens administrerende direktør er Jørgen Vig Knudstorp.</li></ul><p><i class=" bl-elem">Kilde: Lego</i></p><p class=" bl-elem"/>
</div>
</div><p>Målt på parametre som genkendelighed, loyalitet og virksomhedens 
omdømme vippede det danske varemærke Ferrari af pinden som nummer et. 
</p><p>
Målt på omsætning er Lego blandt verdens tre største legetøjsproducenter 
sammen med Mattel og Hasbro. 
</p><p>
Forventningen til 2015 er, at Billund-koncernen fortsætter med at slå 
konkurrenternes vækstrater. 
</p><p class=" bl-elem"><b class="ext-link">GRAFIK: </b><a class="embeddedlink" href="http://politiken.dk/oekonomi/virksomheder/ECE2560978/grafik-se-den-mest-populaere-lego-klods-og-alle-de-andre/">Se den mest populære Lego-klods og alle 
de andre </a></p>	
</div>
</div></body></html>
