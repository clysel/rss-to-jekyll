---
layout:     post
title: 	    "Kvinde dræbt af tog på Odsherredsbanen"
post_author:	    
post_date:	    Wed, 18 Feb 2015 14:29:41 +0100
post_site:	    politiken.dk 
post_link:	    http://politiken.dk/indland/ECE2552324/kvinde-draebt-af-tog-paa-odsherredsbanen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En kvinde har mistet livet, efter at hun i formiddag blev påkørt af et tog ved 
Holbæk Station. Det oplyser Midt- og Vestsjællands Politi.
</p><p>
»Vi betragter det indtil videre som en tragisk hændelse, altså et selvmord. Vi 
har i hvert fald ikke noget, der tyder på andet«, fortæller 
kommunikationsmedarbejder Martin Bjerregaard til Ritzau.
</p><p>
Politiet skal dog først have foretaget en række vidneafhøringer, før man vil 
lægge sig endelig fast på baggrunden for kvindens død.
</p><p>
Til formiddag har politiet arbejdet på at identificere den afdøde og på at få 
underrettet de pårørende. Onsdag eftermiddag oplyser politiet, at det er 
sket. Den afdøde er en kvinde fra Odsherred.
</p><p class=" bl-elem">
Påkørslen skete ved stationen på spor 2, som benyttes af Odsherredsbanen. 
Efter påkørslen blev der indsat togbusser på en del af banens strækning, men 
ifølge Martin Bjerregaard er togdriften genoptaget.
</p>	
</div>
</div></body></html>
