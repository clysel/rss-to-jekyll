---
layout:     post
title: 	    "Vestjysk skole tvang muslimsk elev til at smage svinekød"
post_author:	    
post_date:	    Fri, 08 May 2015 19:51:25 +0200
post_site:	    politiken.dk 
post_link:	    http://politiken.dk/indland/uddannelse/ECE2662147/vestjysk-skole-tvang-muslimsk-elev-til-at-smage-svinekoed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var et brud på ligebehandlingsloven, da Uddannelsescenter Holstebro i 2010 
krævede, at en muslimsk ernæringselev skulle smage på det svinekød, hun 
skulle tilberede.
</p><p>
Det har Vestre Landsret slået fast, og som følge af dommen skal 
uddannelsescentret betale eleven 40.000 kroner i erstatning for tabt 
uddannelse. Hun stoppede nemlig umiddelbart efter, hun havde fået besked på 
at smage på svinekødet.
</p><p>
Den 24-årige kvinde kom som spæd fra Libyen til Danmark, og hun er troende 
muslim.
</p><h3>
Svinekød i madrepertoiret
</h3><p>
Da hun startede på uddannelsen som ernæringsassistent, var hun klar over, at 
der også ville indgå svinekød i madrepertoiret, men på skolen og i 
praktiktiden slap hun for at spise svinekød.
</p><p>
I sommeren 2010 indførte det faglige råd for uddannelsen imidlertid nye regler 
om, at eleverne skulle smage på den mad, de tilberedte.
</p><p>
Da eleven nægtede, blev hun indkaldt til samtale med studievejlederen og 
afdelingslederen - en samtale, som hun optog.
</p><p>
Under samtalen får hun at vide, at lærerkorpset på ernæringslinjen var enige 
om, at man skal smage på den mad, man laver, men at man ikke behøver at 
sluge den.
</p><h3>
Udsat for forskelsbehandling
</h3><p>
Desuden fik hun besked om, at hvis hun fortsat nægtede, ville det få betydning 
for hendes fortsatte uddannelse.
</p><p>
Dagen efter stoppede hun på uddannelsen, og klagede til Ligebehandlingsnævnet. 
Hun mente, at hun var udsat for forskelsbehandling på grund af sin religion.
</p><p>
Ligebehandlingsnævnet var enig med hende og besluttede, at skolen skulle 
betale hende 75.000 kroner i erstatning.
</p><p>
Men skolen forsvarede sig med, at eleven havde et meget stort fravær, og at 
det også var baggrunden for mødet.
</p><p class=" bl-elem">
Vestre Landsret mener dog ikke, at fraværet har haft noget betydning for, om 
hun havde været udsat for forskelsbehandling, og har altså besluttet, at 
erstatningen skal lyde på 40.000 kroner.
</p>	
</div>

</div></body></html>
