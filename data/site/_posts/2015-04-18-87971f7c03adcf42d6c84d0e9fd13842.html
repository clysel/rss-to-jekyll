---
layout:     post
title: 	    "FN fjerner 'Isis' fra liste over mulige navne til orkaner"
post_author:	    
post_date:	    Sat, 18 Apr 2015 07:45:15 +0200
post_site:	    politiken.dk 
post_link:	    http://politiken.dk/udland/ECE2633285/fn-fjerner-isis-fra-liste-over-mulige-navne-til-orkaner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ikke passende, hvis en orkan i løbet af de kommende år får navnet 'Isis', 
mener FN's vejragentur (WMO).
</p><p>
Derfor er navnet blevet slettet fra agenturets officielle liste over, hvad 
orkaner kan blive døbt i fremtiden.
</p><p>
'Isis' er blevet fjernet, fordi det anses for uhensigtsmæssigt, at en orkan 
kan komme til at dele navn med den militante gruppe Islamisk Stat (IS), som 
i blandt andet USA kendes som Isis og Isil, oplyser WMO.
</p><div class="art-quote article-box">
<p class="quote"/>
<blockquote>
<p class="quote-txt">
Navne bliver fjernet fra listen, der roterer hver sjette år, hvis de anses som 
upassende, eller hvis de har forårsaget for meget ødelæggelse eller for 
mange dræbte.
</p>
<p class="sender">
Clare Nullis, talskvinde for FN's vejragentur, WMO 
</p>
</blockquote>
</div><p/><p>
Clare Nullis, der er talskvinde for WMO, fortæller, at 'Isis' har stået 
på listen over, hvad man kan kalde orkaner i den nordøstlige del af 
Stillehavet.
</p><p>
'Isis' er navnet på en egyptisk gudinde, men bruges altså også i disse år som 
henvisning til den militante bevægelse, der har trukket blodige spor hen 
over særligt Syrien og Irak.
</p><p>
Den islamistiske gruppe har erobret store territorier i landene og beskyldes 
for at begå brutale overgreb og massakrer mod civile.
</p><h3>
Også 'Odile er slettet
</h3><p>
Forslaget om at fjerne 'Isis' fra orkanlisten blev godkendt af WMO's 
orkankomité, der i går mødtes i Costa Rica.
</p><p>
»Orkankomitéen har fjernet navnet 'Isis' fra listen over navne og 
har vedtaget, at navnet erstattes af 'Ivette', siger Clare Nullis.
</p><p>
»Navne bliver fjernet fra listen, der roterer hver sjette år, hvis de anses 
som upassende, eller hvis de har forårsaget for meget ødelæggelse eller for 
mange dræbte, siger Nullis, der dog tilføjer, at det ikke var tilfældet med 'Isis'.
</p><p>
Ud over at fjerne navnet med den ubehagelige konnotation er også navnet 'Odile' 
slettet. Det bliver skiftet ud med 'Odalys'.
</p><p class=" bl-elem">
Orkanen Odile bragede ind over populære strande på den mexicanske halvø Baja 
California i september og medførte omfattende strømafbrydelser, voldsomme 
oversvømmelser og flere omkomne.
</p>	
</div>

</div></body></html>
