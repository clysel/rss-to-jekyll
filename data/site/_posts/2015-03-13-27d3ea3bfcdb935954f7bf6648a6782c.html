---
layout:     post
title: 	    "Politikere: Oplagt at få flygtninge på højskole"
post_author:	    
post_date:	    Fri, 13 Mar 2015 11:30:02 +0100
post_site:	    politiken.dk 
post_link:	    http://politiken.dk/indland/uddannelse/hoejskoleliv/ECE2585973/politikere-oplagt-at-faa-flygtninge-paa-hoejskole/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nutidens højskoleelever hedder typisk Sarah eller Frederik. Fremtidens elever 
vil også have navne som Fatima eller Ahmad. Flere danske kommuner tager nu 
højskolen i brug, når flygtninge skal integreres – og det hilses velkommen 
af integrationsordførere i begge sider af folketingssalen. 
</p><p>
»Det er helt oplagt, fordi højskolerne kan noget helt særligt«, siger Lotte 
Rod (B), der er integrationsordfører for Radikale Venstre. Især mener 
ordføreren, at højskolerne kan lære flygtningene om de danske værdier, da de 
vil være på skolen 24-timer. Lotte Rod bliver bakket op af Venstres 
integrationsordfører, Martin Geertsen (V). 
</p><p>
»Det er unikt, og højskolerne kendetegner nogle af de værdier, vi står for i 
landet. Det er en fremragende idé, at højskolerne byder sig til og deltager 
i integration af mennesker, der kommer hertil landet«, konstaterer han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/hoejskoleliv/ECE2241811/hoejskolen-kan-aabne-doere-til-uddannelse-og-job/">Højskolen kan åbne døre til 
uddannelse og job</a></p><p>
Siden 2012 har et stærkt stigende antal asylansøgere fundet vej her til 
landet. I 2014 kom over 6.000 asylansøgere til Danmark. Det er over dobbelt 
så mange som to år tidligere. Asyltallet giver kommunerne en større opgave, 
da flygtningene – blandt andet fra Syrien – skal integreres og lære dansk 
som en del af deres integrationsprogram. 
</p><p>
I Roskilde Kommune er der lige nu 250 flygtninge under integrationsloven. 
Ifølge Maria Tvarnø, der er administrationschef for Sekretariat og 
Integration i Roskilde Kommune, har kommunen fundet en effektiv måde at få 
de nye borgere sluset ud i samfundet. De bliver sendt på højskole. 
</p><p>
»På højskolen lærer de dansk døgnet rundt. Det er et sted, hvor de får en god 
samfundsforståelse, og hvor de får en masse ting i en stærk koncentrat«. 
</p><h3>
Når integrationen lykkedes 
</h3><p>
Ifølge Johanne Schmidt-Nielsen (EL), der er integrationsordfører for 
Enhedslisten, er der ingen tvivl om, at et højskoleophold »i den grad kan 
have en god effekt« i forhold til integrationen. 
</p><p>
»Det er et intensivt forløb, hvor der tales dansk, og hvor man lærer danskere 
at kende. Desuden er højskolen også helt central, i forhold til at forstå 
hvordan Danmark fungerer«. 
</p><p>
Selv om Johanne Schmidt-Nielsen ikke mener, at Roskilde Kommunes løsning 
passer til alle, ser Martin Geertsen fordele ved at gøre højskoleopholdet 
til en fast del af integrationsprogrammet. Han vurderer, at integrationen på 
højskolen er »meget væsentligt«, set i lyset af at flygtningene både lærer 
sproget og bliver gjort klar til arbejdsmarkedet. 
</p><p>
»I disse tider, hvor der bliver diskuteret radikalisering og parallelsamfund, 
er højskoler det danske svar på, hvad vi har at tilbyde af kultur og 
værdier«, siger han og tilføjer, at det er et godt tilbud til de unge 
mennesker, der bliver suget ind i islamistiske organisationer som Hitz 
ut-Tahrir. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/hoejskoleliv/ECE2241736/danmarks-mindste-hoejskole-er-et-pusterum-med-gloedende-glas/">Danmarks mindste højskole er 
et pusterum med glødende glas</a></p><p>
Men selv om højskolerne gør alt, hvad de kan for at løfte opgaven, så kommer 
der for mange flygtninge til, at integrationen kan lykkedes, forklarer Dansk 
Folkepartis integrationsordfører, Martin Henriksen. 
</p><p>
»Jeg vil gerne sige noget andet, men jeg tror simpelthen ikke på, at det kan 
lade sig gøre. Det er for voldsomt. Kommunerne skal passe på med, at det 
ikke er spildte kræfter«. I stedet mener DF-politikeren, at den mest 
optimale løsning er at stoppe flygtningestrømmen eller gøre, hvad man kan 
for at begrænse det. Ellers vil det ikke være et kønt syn på bundlinjen, 
forklarer Martin Henriksen. Men ifølge Lotte Rod er der en styrke i, at de 
fra politisk side siger tydeligere til kommunerne, at de skal lykkedes med 
integrationen. Hun mener, at det kan give god mening at lave forskellige 
tiltag, der måske ser dyrere ud nu, men det kan svare sig på længere sig, 
forklarer Lotte Rod. 
</p><p class=" bl-elem">
Johanne Schmidt-Nielsen er enig. Et højskoleophold kan sætte gang i 
indlæringen af det danske sprog, men giver det kun mening, hvis den enkelte 
selv har lyst. Ellers er det nok penge ud af vinduet, forklarer ordføreren. 
</p>	
</div>
</div></body></html>
