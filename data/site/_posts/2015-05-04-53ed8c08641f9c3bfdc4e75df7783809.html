---
layout:     post
title: 	    "Spørg Scientariet: Hvorfor bruger Danmark ikke thorium til kernekraft?"
post_author:	    Mie Stage
post_date:	    Mon, 04 May 2015 09:15:27 +0000
post_site:	    ing.dk 
post_link:	    http://ing.dk/artikel/spoerg-scientariet-hvorfor-bruger-danmark-ikke-thorium-til-kernekraft-175753
---
<html><body><div><section class="body">
			<p>Vores læser <strong>Christian Carlsen</strong> har spurgt: Hvad er problemet med LFTR-reaktorer (Liquid Fluoride Thorium Reactor, <em>red.</em>)? Jeg faldt for nylig over en video på YouTube, der kort præsenterer en anden form for kernekraft, thorium, der bruger en smeltet fluorid-salt til køling under atmosfærisk tryk. Jeg er ikke i stand til at gennemskue, hvori problemet med denne type reaktor ligger. For hvis alt er, som videoen lover, så er det jo bare med at komme i gang?</p>
			<p>Derudover spørger <strong>Søren Nielsen</strong>: Hvad mener Scientariet om thorium som et fremtidigt brændsel til kerneenergi? Er det realistisk at forvente, at der i en ikke for fjern fremtid vil blive bygget kernereaktorer med thorium i stedet for eller sammen med uran som energikilde?</p>
			<p>Og endelig spørger <strong>John Emil Piper</strong>: Hvad med energibrændslet thorium, opdaget i 1828 af svenskeren Berzelius? Hvorfor er Kina, Canada og Indien foran Danmark, der har thorium i den grønlandske undergrund til overflod? Passer vi godt på energibrændslet?</p>
			<p><strong>Peter Boje</strong>, lektor på DTU og direktør i Copenhagen Atomics svarer:</p>
			<p>Der er ikke noget egentligt problem med LFTR-reaktorer. Der har været lavet to på Oak Ridge i USA. Den sidste blev lukket i 1969, og havde da været i brug siden 1965. De blev fravalgt af politiske årsager.</p>
			<p>Officielt var der tale om problemer med korrosion og tritium. Det er begge problemer, der skal løses, men som naturligvis kan løses gennem udviklingsarbejde. Så <em>bottom line</em>, du har ret, det er bare med at komme i gang. Kina er i fuld gang, og resten af verden er ved at se det nu. Norge er i øvrigt også i gang med thorium, dog til normale reaktorer. Selv Statoil har investeret i det.</p>
			<p>Det er absolut en mulighed at benytte thorium inden for en ikke alt for fjern fremtid. Den største forhindring er offentlig modstand og rigid lovgivning. Se bare Risøs bortgang i Danmark.</p>
			<p>Til tredje spørgsmål: Der er thorium over alt. Vi halser bagefter på grund af en fastlåst mangeårig energipolitik, der hedder vindmøller suppleret med svensk a-kraft og vandkraft, når det ikke blæser. Det er ganske simpelt ikke muligt i lande, der ikke har Danmarks backup fra a- og vandkraft. Store mængder energi uden kul kræver kernekraft, og der er saltsmeltet thorium-reaktorer absolut blandt fremtidens bedste bud på en vedvarende løsning.</p>
		</section>
		  </div></body></html>
