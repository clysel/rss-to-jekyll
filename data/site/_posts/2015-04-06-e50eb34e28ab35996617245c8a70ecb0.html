---
layout:     post
title: 	    "Forfatterstafet: En sproglig bjørnetjeneste"
post_author:	    
post_date:	    Mon, 06 Apr 2015 20:29:13 +0200
post_site:	    politiken.dk 
post_link:	    http://politiken.dk/kultur/boger/ECE2617417/forfatterstafet-en-sproglig-bjoernetjeneste/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nogle gange kan selv velmenende ord have rystende implikationer. Dette slog 
mig, da jeg så digteren Yahya Hassan stå med bøjet hoved under et 
forsoningsarrangement ved synagogen i Krystalgade og sige undskyld til 
terrorofferet Dan Uzans far på vegne af almindelige muslimer. 
</p><div class="art-fakta article-box">
<h4 class="">
Litteratur og samfund</h4>
<h5>
Forfatterstafet</h5>
<div class="fakta-body" data-buildingblock="embedded_factboxlink">
<p>
Den ene forfatter giver den anden ordet i en<b> stafet</b> om meninger og 
sprog. 
</p><p>
Denne uge modtager <b>Simon Bjørkman</b> stafetten fra <b>Zoltan Ará</b>.
</p><p class=" bl-elem">
Næste gang skriver <b>Mette Moestrup</b>.
</p>
</div>
</div><p>
Den velmenende undskyldning skaber en farlig diskurs i sproget, som næsten 
ubemærket får lov til at inkriminere helt almindelige mennesker. Og hvis vi 
kigger nærmere på Yahyas ord og undersøger dem, ser vi, hvad undskyldningen 
egentlig fortæller os om opfattelsen af muslimer i dag. Så lad os med bøjede 
hoveder begynde med citatet fra artiklen ’Terroroffers far hilste på alle i 
fredsring’ (Berlingske 14.3.): </p><p>
»»Der er ikke nogen almindelige muslimer, som synes, det er i orden, hvad der 
er sket, så vi undskylder, hvad der er sket, og vi støtter dig«, sagde Yahya 
Hassan til Dan Uzans far«. 
</p><p>
Og lad os så prøve at skifte ordet <i>muslimer</i> ud med <i>mennesker</i>: </p><p>
»»Der er ikke nogen almindelige mennesker, som synes, det er i orden, hvad der 
er sket, så vi undskylder, hvad der er sket, og vi støtter dig«, sagde Yahya 
Hassan til Dan Uzans far«. 
</p><h3>
Nærmest absurd undskyldning 
</h3><p>
Pludselig bliver undskyldningen nærmest absurd, ikke umiddelbart materiale til 
et af landets største nyhedsmedier. Men hvorfor den store forskel? Er 
’almindelige muslimer’ mere muslim end menneske? Måske var Yahyas kollektive 
undskyldning foran rullende kameraer ment som en storsindet gestus i den 
gensidige forsonings ånd – men hvor går grænsen? 
</p><p>
Burde vi også høre lignende udtalelser fra alle ikkemuslimer i kølvandet på 
voldshandlinger? Lad os skifte endnu et par ord ud i citatet og se, hvad der 
sker. Hvad hvis vi lod kristne undskylde for Anders Breiviks massakre, hvor 
77 mennesker, de fleste af dem børn, blev myrdet? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2547837/forfatterstafet-folk-er-saa-naertagende-naar-det-kommer-til-hunde/">Forfatterstafet: »Folk er så 
nærtagende, når det kommer til hunde«</a></p><p><i class=" bl-elem">»Der er ikke nogen almindelige kristne, som synes, det er i orden, hvad der 
er sket, så vi undskylder, hvad der er sket, og vi støtter dig«, sagde den 
kristne til en af ofrenes fædre.</i></p><p>
Eller hvis vi skulle undskylde for drab på civile af danske soldater i krigene 
i Afghanistan og Irak, som nu i alt anslås at have kostet 1,2 millioner 
mennesker livet: 
</p><p><i class=" bl-elem">»Der er ikke nogen almindelige danskere, som synes, det er i orden, hvad 
der er sket, så vi undskylder, hvad der er sket, og vi støtter dig«, sagde 
danskeren til den irakiske asylansøger.</i></p><div class="art-quote article-box">
<p class="quote"/>
<blockquote>
<p class="quote-txt">
Det, at undskyldningen ukritisk og gladelig blev videregivet af 
nyhedsmedierne, viser de dobbeltstandarder, der gælder for henholdsvis 
muslimer og ikkemuslimer
</p>
</blockquote>
</div><p>
Eller set i kontekst af Israels overgreb på palæstinensere, der blot sidste 
sommer kostede over 2.000 mennesker livet i Gaza, 70 procent af dem civile, 
551 af dem børn: </p><p><i class=" bl-elem">»Der er ikke nogen almindelige jøder, som synes, det er i orden, hvad der 
er sket, så vi undskylder, hvad der er sket, og vi støtter dig«, sagde Dan 
Uzans far til Yahya Hassan, hvis forældre flygtede fra Palæstina.</i></p><p>
Pludselig er vi ovre i det groteske, kunne man tænke. Men det var vi allerede 
fra udgangspunktet. De fleste rationelt tænkende individer vil konkludere, 
at Omar el-Husseins handlinger ikke repræsenterede hverken islam eller 
muslimer, ligesom Anders Breiviks massakre på Utøya hverken repræsenterede 
kristendommen eller kristne, og at Benjamin Netanyahu ikke taler og handler 
på vegne af alle verdens jøder, lige meget hvor mange gange han postulerer 
det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2603138/forfatterstafet-nu-beder-jeg-jer-om-at-aflevere-mit-ansigt-tilbage/">Forfatterstafet: »Nu beder jeg 
jer om at aflevere mit ansigt tilbage«</a></p><p>
Det er derfor, Yahyas undskyldning havde så rystende en effekt på mig. Den 
passer nemlig ind i en diskriminerende magtstruktur, som systematisk 
tilsidesætter muslimer. Det, at undskyldningen ukritisk og gladelig blev 
videregivet af nyhedsmedierne, viser de dobbeltstandarder, der gælder for 
henholdsvis muslimer og ikkemuslimer. 
</p><p>
Hvis en muslim undskylder på vegne af almindelige muslimer for en 
voldshandling, hverken han eller de var involveret i, tages det alvorligt. 
Men modsat har vi netop set, hvordan lignende undskyldninger på vegne af 
almindelige ikkemuslimer er absurde, noget, som ingen forventer at høre, og 
som ikke ville blive taget alvorligt, hvis de blev bragt i nyhedsmedierne. 
</p><h3>
Hvad undskylder de for? 
</h3><p>
Det leder os til følgende altoverskyggende spørgsmål: Hvad er det, Yahya 
Hassan undskylder for? Hvad er det, han og almindelige muslimer har gjort, 
siden det falder naturligt, at han undskylder på deres vegne? At de er 
muslimer? At de skiller sig ud og bryder homogeniteten i Danmark? 
</p><div class="art-quote article-box">
<p class="quote"/>
<blockquote>
<p class="quote-txt">
Så ja, jeg bøjer også hovedet, rystet over, at en diskriminerende magtstruktur 
så effektivt og ubemærketfår lov til at dominere almindelige menneskers liv 
i Danmark
</p>
</blockquote>
</div><p>
Og pludselig bliver det for alvor ubehageligt. Undskyldningen indgår i et 
forskelsbehandlende sprogbrug, der kobler helt almindelige mennesker til 
ekstreme voldshandlinger og derved antyder, at de er medskyldige. På denne 
måde forstærker Yahyas undskyldning ubegrundet xenofobiske fordomme om 
muslimer og legitimerer diskriminationen af dem. </p><p class=" bl-elem">
Så ja, jeg bøjer også hovedet, rystet over, at en diskriminerende magtstruktur 
så effektivt og ubemærketfår lov til at dominere almindelige menneskers liv 
i Danmark. Det, at Yahya overhovedet føler det nødvendigt at undskylde på 
vegne af sig selv og almindelige muslimer for gerninger, der intet har med 
dem at gøre, og samtidig legitimerer forskelsbehandlingen af selv samme 
almindelige muslimer; det sætter prikken over i’et i diskrimination. 
</p>	
</div>

</div></body></html>
