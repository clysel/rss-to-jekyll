---
layout:     post
title: 	    "Mytedræber: Fotografisk hukommelse findes ikke"
post_author:	    
post_date:	    Mon, 02 Mar 2015 17:45:17 +0100
post_site:	    politiken.dk 
post_link:	    http://politiken.dk/viden/ECE2570233/mytedraeber-fotografisk-hukommelse-findes-ikke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vores blik filmer ikke bare alt, hvad der foregår, men fortolker hele tiden 
indtryk, så de passer ind i det, vi har brug for.
</p>
<p class="sender">
Jesper Mogensen, hjerneforsker og professor 
</p>
</blockquote>
</div><p>
Måske havde du en klassekammerat, der var irriterende god til at huske. Typer, 
der, mens du sad og kæmpede med pensum, tog ét blik på en af siderne i jeres 
skolebog for derefter med et skuldertræk at genfortælle indholdet med stor 
akkuratesse. Fotografisk hukommelse var den nonchalante forklaring. 
</p><p>
Hvis du troede på den, blev du ført bag lyset. For selv om ekstraordinært god 
visuel (ikonisk) hukommelse eksisterer i ganske få tilfælde, er det ikke en 
del af vor dagligdagshukommelse. 
</p><p>
»Det skal vi være glade for«, siger Jesper Mogensen, hjerneforsker og 
professor på Institut for Psykologi på Københavns Universitet: 
</p><p>
»Hvis vi kun lagrede i en ikonisk hukommelse, ville vi ikke bearbejde al den 
information, vi får, til noget fornuftigt. Vi har ikke brug for at vide, 
præcis hvilke tre ord der står nederst på side 21, men hvad meningen var med 
hele kapitlet«. 
</p><h3>
Overser en gorilla i en basketballkamp 
</h3><p>
Lad os først lige se på, hvad der sker inden i den halvanden kilo tunge vitale 
fedtklump, der bor i vores kranium. Når vi husker, er der tale om 
forskellige processer. Til en begyndelse er alt sanseindtryk. Alt, hvad vi 
hører, ser, lugter, føler eller smager, bliver registreret af vores årvågne 
hjernes synapser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2559436/kunstner-skaber-verdens-mindste-menneskeskulptur/">Kunstner skaber verdens 
mindste menneskeskulptur</a></p><p>
Den foretager øjeblikkeligt en benhård sortering i, hvilke indtryk det kan 
betale sig at sende videre i systemet, og hvad der skal slettes med det 
samme. Det tager millisekunder og foregår fuldkommen ubevidst. 
</p><p>
Det er forbløffende, hvad vi kan overse, når vores hjerne vælger at 
koncentrere sig om én sansning og slette en anden. Hvis vi er i gang med at 
holde øje med, hvor mange gange et hold basketballspillere spiller en bold 
til hinanden, kan der gå en gorilla ind i deres midte og slå sig på brystet, 
uden at vi kan huske det bagefter. 
</p><p>
Eksemplet er en sand historie, der startede som et forsøg på Harvard 
University og siden har turneret som en populær video på de sociale medier. 
Når folk bliver bedt om at holde øje med bolden, vil over halvdelen overse 
den gorillaklædte person, der slutter sig til selskabet. Et illustrativt 
eksempel på hjernens hardcorevalg og fravalg af input. 
</p><h3>
Husker bedre et telefonnummer på en, du er varm på 
</h3><p>
Hjernen bedømmer, at nogle input har relevans nok til at forblive i 
korttidshukommelsen i et par minutter. Det kan være et telefonnummer, som 
bliver læst op, og som vi husker længe nok, til at vi kan taste det ind for 
derefter at glemme. 
</p><p>
Hvis en sansning siden skal fiskes ud af hjernens krinkelkroge som en 
erindring, skal der ske tre ting. Den skal indkodes, den skal opbevares og 
vedligeholdes, og den skal kunne hentes frem igen. For at det skal ske, skal 
de input, vi får, være væsentlige for os. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2567102/forskere-finder-menneskehjernens-x-factor/">Forskere finder 
menneskehjernens x-factor</a></p><p>
Hvis det omtalte telefonnummer tilhører én, som vi er lidt forelsket i, vil 
det højst sandsynligt blive opgraderet til at blive opbevaret i 
langtidshukommelsen, som i princippet har ubegrænset kapacitet. Men hvis 
interessen for personen siden daler, er det ikke sikkert, hjernen spilder 
plads på at holde på erindringen om telefonnummeret. 
</p><p>
Langtidshukommelsen påvirkes blandt andet af hjernens hippocampus, der som en 
effektiv chefsekretær spiller en vigtig rolle i lagring i 
langtidshukommelsen. Tæt ved siden af hippocampus residerer amygdala, som 
har at gøre med vores følelsesmæssige respons. De to arbejder tæt sammen, og 
hvis en sansning aktiverer amygdala – hvis vi f.eks. samtidig bliver bange – 
er vi ofte også bedre til at huske den. 
</p><p>
»Vores hjerner bearbejder indtryk på mange forskellige måder for at uddrage 
mening. Vores blik filmer ikke bare alt, hvad der foregår, men fortolker 
hele tiden indtryk, så de passer ind i det, vi har brug for. Ganske ofte er 
det, vi mener at huske, bare det mest realistiske gæt inden for de rammer, 
vi kender«, siger Jesper Mogensen. 
</p><h3>
Ligegyldig viden 
</h3><p>
Med en ikonisk hukommelse, som registrerer alt i detaljer, ville hjernen ikke 
foretage de samme fortolkninger. Den ville gøre sin ejermand i stand til at 
gengive alt, men gøre det komplet umuligt at sortere i, hvad der var vigtigt 
og mindre vigtigt. Erindringen om farven på toiletpapiret vil stå lige så 
skarpt som erindringen om den førstefødtes entré i verden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2559580/spoerg-lasse-har-pingviner-knae/">Spørg Lasse: Har pingviner knæ?</a></p><p>
En evne, der nok kan være en fordel i nogle få isolerede situationer (for 
eksempel til at gengive, hvad der skete under et røveri), men med tusindvis 
af daglige sanseindtryk også aldeles overstimulerende og forvirrende. De få 
eksempler, der findes i den videnskabelige litteratur på personer med 
ikonisk hukommelse, er ofte ledsaget af hjerneskader, enten ved fødslen 
eller som følge af en ulykke. 
</p><div class="art-quote article-box">
<p class="quote"/>
<blockquote>
<p class="quote-txt">
Ganske ofte er det, vi mener at huske, bare det mest realistiske gæt inden for 
de rammer, vi kender.
</p>
<p class="sender">
Jesper Mogensen, hjerneforsker og professor 
</p>
</blockquote>
</div><p/><p>
Tilbage til den irriterende klassekammerat. For selv om det måske nok er 
blevet dementeret, at det næppe er fotografisk hukommelse, der gør sig 
gældende for den overlegne eksamenslæsningsteknik, er det ganske vist, at 
nogle langt mere effektivt kan grave viden op af hjernearkiverne end andre. 
</p><h3>
Fakta blandet med følelser forbedrer hukommelsen 
</h3><p>
Det er, fordi de – bevidst eller ubevidst – benytter sig af såkaldte 
mnemoteknikker, husketeknikker, til at booste hukommelsen. Det har igen at 
gøre med hippocampus og amygdalas samarbejde. Hvis man er i stand til at 
forbinde fakta med følelser, er chancen for, at den information, man 
bearbejder, kategoriseres som vigtig. 
</p><p>
Nogle gør det helt instinktivt. Ofte fordi de har en evne til at blande deres 
sansninger. At ordet tirsdag er gult. At jazzmusik føles blødt. At en hvid 
kjole fremkalder en smag af mælk. Det kaldes synæstesi, og de fleste har det 
i let grad. Personer, hvor denne evne er udpræget, vil ofte være gode til at 
huske. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2567281/test-dig-selv-er-kjolen-hvid-eller-blaa/">Test dig selv: Er kjolen hvid 
eller blå?</a></p><p>
Det betyder også, at hukommelse kan trænes ved at aktivere det emotionelle og 
visuelle for at understrege centrale pointer. Er der bestemte tal, datoer 
eller begivenheder, du skal huske, kan du forsøge at hægte dem op på andre 
sanser eller følelser. 
</p><p class=" bl-elem">
Det kan være, at du skal huske tallet 37438803. Med en huskeregel, hvor du 
bygger en historie på tallet, som du samtidig forsøger at se for dig, kan du 
rimelig hurtigt hive erindringen om tallet frem: Som 3-årig havde jeg 7 
dukker. Det var 4 barbiedukker og 3 af ukendt herkomst. Min veninde, der 
boede i nummer 88, havde 0 dukker, men til gengæld havde hun 3 marsvin. 
Voila. Chancen for at huske det 8-cifrede tal er gjort meget, meget større. 
Prøv selv. 
</p>	
</div>
</div></body></html>
