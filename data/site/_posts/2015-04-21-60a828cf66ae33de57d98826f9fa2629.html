---
layout:     post
title: 	    "Samsung lancerer betalingsløsning med fingeraftryk"
post_author:	    Adam Fribo
post_date:	    Tue, 21 Apr 2015 11:32:38 +0000
post_site:	    www.version2.dk 
post_link:	    http://www.version2.dk/artikel/samsung-lancerer-betalingsloesning-med-fingeraftryk-149743?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Samsung lancerer en ny løsning til fingeraftryksidentificering i forbindelse med mobilbetalinger i Sydkorea.</p>

<p>Det skriver <a href="http://www.zdnet.com/article/samsung-to-launch-fingerprint-mobile-payment-service/">ZDNet</a>.</p>

<p>Det sker i samarbejde med de lokale betalingsvirksomheder KG Mobilians og KG Inicis, og samsungs teknologi til biometrisk identifikation har fået det grønne lys fra Fast IDentity Online Alliance, der sætter internationale standarder for online autentificering.</p>



<p>Fast IDentity Online Alliance har udover Samsung selv medlemmer som Microsoft, Google, Visa og Paypal, og certifikatet derfra gøder jorden for at lancere løsningen globalt.</p>

<p>»Fremadrettet vil vi ikke kune målrette os hardwareproducenter, der fremstiller smartphones. Vi vil også stille vores biometriske løsninger til rådighed for online- og sikkerhedsvirksomheder. Vi vil tilbyde forskellige forretningsmodeller og tilpassede løsninger til kunder, der har brug for biometriske tjenester,« udtaler en talsperson fra Samsung SDS.</p>

<p>Samsung har ikke løftet sløret for, hvordan den nye løsning konkret virker, men den skal inddrage genkendelse af fingeraftryk, iris og stemme.</p>


  </section>

      </div></body></html>
