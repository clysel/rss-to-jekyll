---
layout:     post
title: 	    "Forslået hjælper styrer Cavendish til ny succes"
post_author:	    
post_date:	    Mon, 11 May 2015 07:30:57 +0200
post_site:	    politiken.dk 
post_link:	    http://politiken.dk/sport/cykling/ECE2664133/forslaaet-hjaelper-styrer-cavendish-til-ny-succes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Godt en uge efter sin seneste triumf i Tyrkiet Rundt diskede den britiske spurtkanon Mark Cavendish (Etixx-Quick Step) i nat dansk tid op med en sejrrig opvisning et helt andet sted på kloden, da han susede først over stregen på den 203 km lange 1. etape i Tour of California med start og mål i Sacramento.</p><p>Tinkoff-Saxos slovakiske stjerne Peter Sagan forsøgte at tage kampen op, men han måtte på andenpladsen se sig klart slået og kunne dermed konstatere, at 15 top-10 placeringer i denne sæson kun har resulteret i en enkelt sejr – på 6. etape i Tirreno-Adriatico for knap to måneder siden.</p><h3>10. sejr i denne sæson</h3><p>120 af de 142 fuldførende ryttere noteredes for samme tid som Cavendish, og på pladserne efter Sagan fulgte luxembourgeren Jean-Pierre Drucker (BMC), amerikaneren John Murphy (UnitedHealthcare) og canadieren Guillaume Boivin (Optum),</p><p>For den 29-årige eksverdensmester fra Isle of Man var der tale om den 10.. gevinst i år, og den blev endnu engang til efter en perfekt holdindsats, selv om kollektivet omkring Cavendish tidligt på etapen blev slået noget ud af kurs.</p><p>Australieren Mark Renshaw, der normalt er det sidste led i kæden, der fører Cavendish frem i finalen, udsattes for et voldsomt styrt, men han vendte tilbage, og selv om han var slemt forslået, var han i stand til at indtage sin vante rolle på den sidste km.</p><h3>Saltomortale med middelmådig landing</h3><p>»Jeg kørte ved siden af Renshaw, da uheldet skete, og pludselig var han bare væk«, fortæller Mark Cavendish.</p><p>»Alt var stille og fredeligt på det tidspunkt, men han er åbenbart kørt ned i et hul. Heldigvis kom han sig forholdsvis hurtigt, og han afleverede mig atter helt perfekt«.</p><p>Selv havde australieren overskud til lidt galgenhumor, da han via twitter.com berettede om den dramatiske episode.</p><p>»Min forlæns saltomortale med en middelmådig landing gav vist ikke særligt høje karakterer hos dommerne«, lød det fra Renshaw efter den sejr, som han havde så væsentlig andel i.</p><h3>Topnavn slået ud af allergi</h3><p>Af de tre danske deltagere i løbet var Lasse Norman (Cannondale-Garmin) med hjem i hovedfeltet, mens Tinkoff-Saxo-duoen Michael Mørkøv og Matti Breschel satte henhoildsvis 21 sekunder og 4.47 minutter til.</p><p>For et af værtsnationens topnavne blev deltagelsen i Tour of California af meget kort varighed.</p><p class=" bl-elem">Andrew Talensky (Cannondale-Garmin) var så alvorligt plaget af allergi, at han så sig nødsaget til at stå af godt halvvejs på etapen.</p>	
</div>

</div></body></html>
