---
layout:     post
title: 	    "Finland sender punkband med Downs Syndrom til Eurovision"
post_author:	    
post_date:	    Sun, 01 Mar 2015 17:20:49 +0100
post_site:	    politiken.dk 
post_link:	    http://politiken.dk/kultur/filmogtv/mgp/ECE2568819/finland-sender-punkband-med-downs-syndrom-til-eurovision/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når Østrig inviterer til melodigrandprix i maj, stiller Finland med et 
punkband. I sig selv et radikalt bud på en vinder i den som regel ret 
poppede konkurrence. Men ikke alene er Pertti Kurikan Nimipaivat et 
punkband, medlemmerne har alle Downs Syndrom. 
</p><p>
Bandet blev stiftet i 2009, hvor medlemmerne mødtes til en kulturworkshop for 
personer med funktionsnedsættelse, og siden har de turneret i blandt andet 
USA, England, Tyskland og Schweiz samt været omdrejningspunkt i den 
prisvindende dokumentar 'The Punk Syndrome'. 
</p><p>
Det består af Pertti Kurikka, som skriver musikken og spiller guitar. Han 
skriver også teksterne sammen med solisten Kari Aalto, mens Sami Helle 
spiller bas og Toni Välitalo håndterer trommestikkerne. Kvartettens 
vindernummer 'Aina mun pitää' (der løseligt kan oversættes med 'Hvis jeg 
skal') er hårdtslående med fuld damp på og varer beskedne 1'27 minutter. 
</p><p>
Det handler om alt det, man får at vide, man skal gøre, når man bor i et 
botilbud. 
</p><p>
»Vores tekster udspringer tit af ting, som irriterer mig. Lige den her handler 
om, at der er masser af ting, man skal gøre hver dag, ellers bliver man bare 
i sengen og får dårlig kondition. Men jeg lyver også lidt. Jeg synger, at 
man ikke må se tv eller drikke alkohol, men det gør jeg«, har forsanger Kari 
Aalto <a href="http://www.dn.se/kultur-noje/melodifestivalen/-och-fran-finland-blir-det-punk/" target="_blank">fortalt 
til Dagens Nyheter</a>. 
</p><h3>
Positiv eksponering 
</h3><p>
Thomas Hamann, der er formand for Landsforeningen Downs Syndrom, er begejstret 
for de finske deltagere. 
</p><p>
»Det er dejligt at opleve, at mennesker med Downs kan repræsentere et land i 
sådan en konkurrence. Det giver en god eksponering«. 
</p><p>
Finland har nærmest for vane at stikke ud fra mængden i Eurovision. For 
eksempel vandt landet for første og eneste gang i 2006 med det maskebærende 
heavyrockband Lordi, der stille op med sangen 'Hard Rock Halleluja'. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/musik/ECE2542141/australien-skal-kaempe-med-ved-eurovision/">Australien skal kæmpe med ved 
Eurovision</a></p><p>
I 2008 stillede rockbandet Teräsbetoni op med barbrystede mandlige 
guitarister, i 1998 optrådte bandet Edea med en hymne til vikingetiden, og 
så sent som i 2013 i Malmø skabte Krista Siegfrieds furore, fordi hun 
kyssede en kvindelig danser under sin optræden, hvilket fik tyrkisk tv til 
at aflyse livesending af showet. 
</p><p>
Thomas Hamann fra Landsforeningen Downs Syndrom er dog ikke bekymret for, at 
Pertti Kurikan Nimipaivat blot vil blive set som endnu et sært, finsk 
bidrag. 
</p><p>
»Jeg synes egentlig kun, det er positivt. Og så spiller de fedt«, mener han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/mgp/ECE2286320/conchita-jeg-graed-gennem-hele-showet/">Conchita: Jeg græd gennem hele 
showet </a></p><h3>
Sikker sejr 
</h3><p>
Udgangspunktet for, at bandet overhovedet ønskede at stille op til Finlands 
melodigrandprix, var da også at øge opmærksomheden for dem, der lever med 
Downs Syndrom. 
</p><p>
I sangkonkurrencen dystede de mod så forskellige genrer som bhangra, 
reggaeton, punk, pop, operalignende dansemusik og symfonisk rock. Den 
professionelle jury stemte på mainstreamnummeret 'Satin Circus', men da 
tv-seernes stemmer rullede ind, vandt Pertti Kurikan Nimipäivät en 
overbevisende sejr med 37,4 procent af stemmerne. 
</p><p class=" bl-elem">
Pertti Kurikan Nimipäivät optræder i Eurovisionens første semifinale tirsdag 
den 19. maj, og hvis de går videre, skal de på scenen igen til finalen 
lørdag den 23. maj i Wien. 
</p>	
</div>
</div></body></html>
