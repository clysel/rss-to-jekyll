---
layout:     post
title: 	    "Elvis flytter tilbage til Las Vegas"
post_author:	    
post_date:	    Wed, 18 Feb 2015 18:40:57 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2545451/elvis-flytter-tilbage-til-las-vegas/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Elvis Presleys hjem i Graceland, Tennessee, USA, får snart konkurrence om at 
være det sted, hans talrige fans bare må besøge. 
</p><p>
Elvis flytter nemlig tilbage til spillebyen Las Vegas, hvor han gav talrige 
koncerter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2502849/300-unikke-elvis-genstande-udstilles-i-london/">300 unikke Elvis-genstande 
udstilles i London</a></p><p>
Selskabet, der driver Graceland, er ifølge New York Times ved at være klar til 
at etablere et nyt museum i Las Vegas. Det vil betyde, at en million 
genstande fra Elvis’ liv, der opbevares i det skjulte i Graceland, nu kan 
blive vist for offentligheden. 
</p><h3>
Elvis' gamle koncertsted 
</h3><p>
Det nye Elvis-museum åbner i Westgate Las Vegas Resort and Casino. Dette 
kasino er efterfølgeren til International Hotel, hvor Presley gav 58 totalt 
udsolgte koncerter i rap i 1969. I alt optrådte Elvis 837 gange i Las Vegas. 
</p><p>
Westgate-kasinoet ligger på Paradise Road, altså ikke på selve The Strip, som 
anses for at være Las Vegas’ hovedstrøg, når det gælder kasinoer og 
hoteller. 
</p><p><b class="ext-link">HOTELTJEK </b><a class="embeddedlink" href="http://politiken.dk/rejser/nyheder/ECE2036826/hoteltjek-billigt-og-smaat-midt-i-det-oprindelige-las-vegas/">Billigt og småt midt i det oprindelige 
Las Vegas</a></p><p>
Netop nu kan man også se en stor Presley-udstilling i Londons 
O2-udstillingscenter, men der er stadig ting fra gemmerne, som vil blive 
vist i Las Vegas – for eksempel en bil af mærket Stutz, som ’kongen’ selv 
kørte rundt i. 
</p><h3>
Masser af falske Elvis-kunstnere 
</h3><p>
Elvis' ånd lever allerede i bedste velgående i Las Vegas. Der er hyppige 
optrædener af såkaldte ’impersonators’ – sangere, der med varierende held 
forsøger at efterligne Elvis-stilen. 
</p><p>
Den slags kunstnere får dog ikke lov til at optræde i det kommende 
Elvis-center i Las Vegas, forsikrer bestyrerne af Graceland ifølge New York 
Times. 
</p><p>
Åbningsdatoen er ikke meddelt endnu. 
</p><p class=" bl-elem">
Elvis-fans kan i øvrigt snart købe to ret store souvenirs i Graceland: nemlig 
to passagerjetfly, som Elvis fik indrettet efter sin helt egen smag. Flyene 
hedder ’Hound Dog’ og ’Lisa Marie’. 
</p>	
</div>
</div></body></html>
