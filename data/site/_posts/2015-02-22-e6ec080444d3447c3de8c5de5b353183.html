---
layout:     post
title: 	    "Tysk sejrsmaskine er atter oppe på fulde omdrejninger"
post_author:	    
post_date:	    Sun, 22 Feb 2015 20:19:25 +0100
post_site:	    politiken.dk 
post_link:	    http://politiken.dk/sport/cykling/ECE2558307/tysk-sejrsmaskine-er-atter-oppe-paa-fulde-omdrejninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>I 2014 udmærkede tyskeren André Greipel sig som sæsonens mest vindende professionelle landevejsrytter med i alt 16 gevinster.</p><p>I år er han en enelse bagud i forhold til at få opfyldt denne kvote, for først på dagens 184 km lange afsluttende etape i Volta ao Algarve fra Almodovar til Vilamoura tog han hul på sejrsrækken, mens han på tilsvarende tidspunkt sidste sæson allerede havde fem førstepladser i hus.</p><p>Dengang lagde han imidlertid også tidligere ud, idet han, som han havde haft for vane i mange år, indledte aktiviteterne i Tour Down Under i sidste halvdel af januar.</p><h3>Har valgt et andet program i år</h3><p>Imidlertid har han valgt at forsøge sig med et andet program i denne sæson, og han var da også meget tæt på at kunne række armene jublende i vejret for to uger siden, da han på Mallorca måtte se sig henvist til andenpladsen i Trofeo Palma Playa af italieneren Matteo Pelucchi (IAM).</p><p>I dag kom Greipel så imidlertid i gang, da det portugisiske arrangement mundede ud i den ventede massespurt, og her måttet belgieren Tom Van Asbroeck (Lotto-Jumbo) og Greipels landsmand Rüdiger Selig (Katusha) tage til takke med de to andre podieplaceringer.</p><p>På den tilsvarende etape sidste år sejrede Greipels rival og tidligere holdkammeraten Mark Cavendish (Etixx-Quick Step), der med sine fem succeser hidtil i denne sæson i hvert fald midlertidigt har overtaget tyskerens førsteplads på vinderstatistikken.</p><h3>Ingen problemer for Sky-mandskabet</h3><p>Det belgiske Lotto-Soudal mandskab er imidlertid kommet fint fra start også uden triumfer til Greipel. Således har hollænderen Pim Lighthart slået til både i Grand Prix Marseillaise og på en etape i Ruta del Sol, mens belgieren Kris Boeckmans og franskmanden Tony Gallopin var først over stregen på henmholdsvis 1. og 4. etape i Etoile de Bessèges.</p><p>134 mand var med hjem i første gruppe i dag i det sydlige Portugal, og resultatet fik som forudset ingen betydning i det samlede klassement.</p><p>Her forsvarede Sky-mandskabet uden problemer waliseren Geraint Thomas’ førertrøje, mens sidste års vinder, den polske verdensmester Michal Kwiatkowski (Etixx-Quick Step) og portugiseren Taigo Machado (Katusha) gjorde Thomas selskab på podiet med minus på henholdsvis 27 sekunder og 1.11 minut.</p><h3>Luxembourger forsvarede fransk trøje</h3><p>I det franske to dages arrangement Tour du Haut Var, hvor Cult Energy kom så uheldigt af sted, var der heller ingen ændringer på førstepladsen, da den 194,7 km lange 2. etape med start og mål i Draguignan sluttede med spurtsejr til sloveneren Luka Mezgec (Giant-Alpecin) foran de to belgiere Philippe Gilbert (BMC) og Baptiste Planckaert (Roubaix) i en gruppe på 25 ryttere.</p><p>Her befandt sig også gårsdagens luxembourgske vinder Ben Gastauer (Ag2r), og han fordoblede dermed på en weekend sit samlede sejrstal i den professionelle karriere, som har varet siden 2010.</p><p class=" bl-elem">Gilbert og franskmanden Jonathan Hivert (Bretagne-Séché) gjorde Gastauer selskab på podiet slået med syv sekunder.</p>	
</div>
</div></body></html>
