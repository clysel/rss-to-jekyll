---
layout:     post
title: 	    "Farvel til 2-procentslånet: De rekordlave renter ser ud til at være historie"
post_author:	    
post_date:	    Thu, 07 May 2015 18:15:13 +0200
post_site:	    politiken.dk 
post_link:	    http://politiken.dk/fasttrack/ECE2659604/farvel-til-2-procentslaanet-de-rekordlave-renter-ser-ud-til-at-vaere-historie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Renterne er den seneste uge steget markant, og allerede i morgen kan 
3-procentslånet være tilbage i spil. 
</p><div class="art-quote article-box">
<p class="quote"/>
<blockquote>
<p class="quote-txt">
Den seneste uge har været barsk for boligkøberne
</p>
<p class="sender">
Lise Nytoft Bergmann, Nordea 
</p>
</blockquote>
</div><p/><p>
Rentestigningerne betyder, at kursen på 2 procentslånet er faldet så meget, at 
realkreditinstitutterne ikke længere anbefaler lånet. 2,5-procentslånet 
ligger stadig i en fornuftig kurs, men fortsætter renterne med at stige, kan 
3-procentslånet allerede i morgen blive realkreditinstitutternes mest 
attratktive vare. 
</p><p>
»Den seneste uge har været barsk for boligkøberne«, siger Lise Nytoft 
Bergmann, boligøkonom i Nordea Kredit, og henviser til, at rentestigningerne 
de seneste uge har været »meget markante«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2576282/brevkasse-saadan-vaelger-du-det-rette-boliglaan/">Brevkasse: Sådan vælger du det 
rette boliglån</a></p><p>
Kursen på de 30-årige fastforrentede lån er faldet med næsten 3,5 kurspoint. 
Konkret er kursen på det 30-årige 2-procentslån med afdrag faldet fra kurs 
98,0 til kurs 94,6, mens kursen på et tilsvarende lån med afdragsfrihed er 
faldet fra kurs 96,8 til kurs 93,4. 
</p><p>
Dermed er kursen på de 30-årige 2-procentslån kommet under den magiske grænse 
på 95, og boligejerne må derfor indstille sig på, at det mest attraktive 
fastforrentede lån nogensinde nu er fortid. 
</p><h3>
69.000 kroner dyrere at låne 1 million 
</h3><p>
Rentestigningerne betyder, at det er blevet dyrere at komme ind på 
boligmarkedet. 
</p><p>
Tager man udgangspunkt i en boligkøber, der optog et 30-årigt fastforrentet 
lån på 1 million kroner for en uge siden, så ville den samlede 
ydelsesbetaling i hele lånets løbetid løbe op i 352.000 kroner efter skat. 
Tager man udgangspunkt i en boligkøber, der optager et 30-årigt 
fastforrentet lån på 1 million kroner i dag, vil den samlede ydelsesbetaling 
i hele lånets løbetid løbe op i 1.421.000 kroner - altså 69.000 kroner mere. 
Det viser beregninger fra Nordea. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2655382/huslaanet-er-blevet-lidt-dyrere---nordea-haever-pegefingeren/">Huslånet er blevet lidt dyrere 
- Nordea hæver pegefingeren</a></p><p>
»Det er heldigvis ikke beløb, boligkøberne skal betale her og nu, men omvendt 
er det helt sikkert et beløb, de hellere havde brugt på noget andet«, siger 
Lise Nytoft Bergmann. 
</p><p>
Kigger man på den månedlige ydelse, er den senest uges rentestigning dog ikke 
noget, der for alvor gør ondt på boligejerne. 
</p><p class=" bl-elem">
Rentestigningen betyder, at det er blevet 300 kroner ekstra at servicere et 
lån i dag i forhold til for en uge siden, hvis man skal ud at låne 1 million 
kroner. 
</p>	
</div>

</div></body></html>
