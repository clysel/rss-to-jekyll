---
layout:     post
title: 	    "Dine venner styrer dit facebookfeed"
post_author:	    
post_date:	    Thu, 07 May 2015 22:36:35 +0200
post_site:	    politiken.dk 
post_link:	    http://politiken.dk/forbrugogliv/digitalt/ECE2660258/dine-venner-styrer-dit-facebookfeed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>
FACEBOOK
</p>
<p>
FAKTA 
</p>

<div class="fakta-body" data-buildingblock="embedded_factboxlink">
<p><b>Det sociale netværk Facebook </b>blev oprettet i USA i 2004. 
</p><p><b>Over 1,4 milliarder </b>mennesker har på verdensplan en profil på Facebook. 
</p><p><b>3,5 millioner danskere</b> har en profil på Facebook. 59 procent af 
befolkningen logger dagligt på det sociale medie. 
</p><p class=" bl-elem">
Kilder: Facebook og DR’s ’Medieudviklingen 2014’ 
</p>
</div>
</div><p>
Når du klikker ind på din facebook-profil, er det en amerikansk søgemaskine, 
der har bestemt, hvad du ser. 
</p><p>
En såkaldt algoritme har nøje sorteret og filtreret de opdateringer, du får, 
ud fra hvad du tidligere har søgt på. 
</p><p>
Og derfor bliver du kun præsenteret for skræddersyede opdateringer, som din 
søgehistorik har vist, at du vil bryde dig om. 
</p><p>
Sådan har historien om Facebooks algoritme hidtil lydt, men nu mener et hold 
forskere fra Facebook at kunne afvise den, hvad angår nyheder med politisk 
betonet indhold. 
</p><p>
I forhold til vores egne sociale valg spiller Facebooks algoritme nemlig en 
forsvindende lille rolle, når det kommer til at frasortere nyheder, der ikke 
er i overensstemmelse med vores politiske overbevisning. Det skyldes, at vi 
på Facebook sjældent bliver venner med folk, som vi er politisk uenige med – 
og hvis vi så gør, så vælger vi ikke at klikke på deres opdateringer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2602735/facebook-vil-overvaage-alle-dine-telefonopkald/">Facebook vil overvåge alle 
dine telefonopkald</a></p><p>
Det viser et omfattende studie, der i morgen bliver offentliggjort i det 
førende videnskabelige tidsskrift Science Magazine. 
</p><p>
Ifølge undersøgelsen, der har anvendt data fra mere end 10 millioner 
facebook-brugere i USA, har algoritmen i gennemsnit en effekt på cirka 5 til 
8 procent, når det kommer til at frasortere de nyheder, som ikke stemmer 
overens med facebookbrugerens politiske holdninger, som de kommer til udtryk 
ved blandt andet de emner, man trykker ’like’ til eller klikker på. 
</p><p>
Men det væsentligste filter skal findes i de venner, man har i sit netværk. 
Vennesammensætningen frasorterer cirka fire gange så mange ideologisk 
modstridende nyheder som algoritmen, viser undersøgelsen. 
</p><h3>
Vi søger ligesindede 
</h3><p>
Anders Blok, der er sociolog ved Københavns Universitet og forsker i digital 
kommunikation, er ikke overrasket over, at vennerne er det væsentligste 
filter, for det ligger i menneskets natur at finde sammen med ligesindede, 
forklarer han. 
</p><p>
»På Facebook er man typisk venner med folk man også har et offline-kendskab 
til. Det afspejler venskabsnetværk og skoleforbindelser og 
arbejdspladsforbindelser, og vi bliver typisk venner med dem, som vi er 
politisk enige med, fordi vi godt kan lide at være sammen med mennesker, der 
ligner os selv«, siger han og tilføjer, at Facebook på den måde er en 
forlængelse af brugerens analoge liv. 
</p><p><b class="ext-link">LÆS MERE </b><a class="embeddedlink" href="http://politiken.dk/forbrugogliv/digitalt/internet/ECE2128588/overblik-det-ved-vi-om-digital-overvaagning/">Overblik: Det ved vi om digital 
overvågning</a></p><p>
»Undersøgelsen her er interessant, fordi det kan skubbe debatten lidt. Der har 
været så meget kritik af algoritmerne, og at vi bliver ført som bevidstløse 
dukker. Men det her viser, at det ikke er rigtigt, og at vi selv med åbne 
øjne vælger at blive venner med folk, som vi er politisk enige med«, siger 
Anders Blok. 
</p><div class="art-quote article-box">
<p class="quote"/>
<blockquote>
<p class="quote-txt">
Vi bliver typisk venner med dem, som vi er politisk enige med, fordi vi godt 
kan lide at være sammen med mennesker, der ligner os selv
</p>
<p class="sender">
Anders Blok, sociolog 
</p>
</blockquote>
</div><p>
Han mener også, at undersøgelsen kan virke som et modsvar til de kritikere, 
der mener, at Facebooks sorteringsmekanismer er med til at skabe såkaldte 
ekkokammer-effekter, hvor vi ender med kun at diskutere med folk , som vi er 
enige med.</p><p>
Heller ikke Vincent Hendricks, der er professor i filosofi og leder af Center 
for Information og Boblestudier under det Humanistiske Fakultet på 
Københavns Universitet, er overrasket over, at menneskets flokdyrsmentalitet 
er slået igennem på Facebook. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2647588/slet-cookies-kryptr-mails-betal-kontant-drop-facebook-og-google/">Slet cookies, kryptér mails, 
betal kontant, drop Facebook og Google</a></p><p>
»Hvis tendensen her passer, så er det i hvert fald ikke meget mere, end når 
mennesker mødes analogt. Forskellen er bare, at det er lettere at 
polarisere, fordi alle med Facebook har fået en megafon til offentligheden«, 
siger han. 
</p><p>
Undersøgelsen har kun fokuseret på facebookopdateringer med politisk indhold, 
hvor brugeren for eksempel deler links til nyhedsmedier. Selv om vennevalget 
og Facebooks algoritme har sorteret noget af det indhold fra, så pointerer 
forskerne bag undersøgelsen samtidig, at brugerne på Facebook klikker på de 
udfordrende nyheder. Endda i meget højere grad, end hvad tilfældet er på 
Twitter og i blogosfæren. 
</p><p class=" bl-elem">
Undersøgelsen kan også løfte sløret for, at 23 procent af den gennemsnitlige 
facebookbrugers netværk består af venner, som vedkommende ikke er politisk 
enig med. 
</p>	
</div>

</div></body></html>
