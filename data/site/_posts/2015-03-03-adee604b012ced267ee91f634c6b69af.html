---
layout:     post
title: 	    "Den blå farve fandtes ikke før moderne tid"
post_author:	    
post_date:	    Tue, 03 Mar 2015 18:47:21 +0100
post_site:	    politiken.dk 
post_link:	    http://politiken.dk/viden/ECE2571837/den-blaa-farve-fandtes-ikke-foer-moderne-tid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I den forgange uge kogte de sociale medier over med spørgsmålet: »Er kjolen 
blå eller hvid?« 
</p><p>
Det skete efter en bruger lagde et billede på det sociale medie Tumblr, hvor 
han spurgte mediets mange brugere, hvad farven på kjolen var. Et spørgsmål, 
der efterfølgende førte til heftig debat, da farven på kjolen tilsyneladende 
blev opfattet vidt forskellig. For der var så sandelig uenighed om, hvorvidt 
kjolen var blå eller hvid. 
</p><p>
Men i virkeligheden er det måske ikke så mærkeligt, at det netop var farven 
blå, der var med til at afføde den massive debat. For det er ikke første 
gang, at den farve volder problemer for mennesket. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2567281/test-dig-selv-er-kjolen-hvid-eller-blaa/">Test dig selv: Er kjolen hvid 
eller blå?</a></p><p>
i 1858 bemærkede den britiske politiker og tidligere britiske premiereminister 
William Gladstone ifølge <a target="_blank" href="http://uk.businessinsider.com/what-is-blue-and-how-do-we-see-color-2015-2?r=US">Business 
insider</a>, at farver sjældent blev beskrevet i dokumenter, tekster og 
digte fra oldtiden. Med udgangspunkt i den græske digter Homers beskrivelse 
af havet som værende 'wine-dark' (vin-mørk, red.) i digtet Odyseen, der 
formentlig er skrevet kort før 700 f. kr., fandt William Gladstone frem til, 
at farven blå ikke bliver nævnt en eneste gang i det lange digt. 
</p><p>
Og det er på trods af, at både sort, hvid, rød, grøn og gul bliver nævnt flere 
gange. En iagtagelse, der senere hen har fået forskere til at stille 
spørgsmålstegn ved oldtidens menneskers farveforståelse. 
</p><div class="art-quote article-box">
<p class="quote"/>
<blockquote>
<p class="quote-txt">
Det kan hænge sammen med, at sproget er defineret i høj grad af eliten og 
overklassen
</p>
<p class="sender">
Poul Kattler 
</p>
</blockquote>
</div><p/><p>
Men det kan der være en ganske naturlig forklaring på ifølge Poul Kattler, der 
er videnskabelig medarbejder ved Experimentarium 
</p><p>
»Det kan hænge sammen med, at sproget er defineret i høj grad af eliten og 
overklassen, og der har kunst, kultur og sprog været bundet sammen. Den blå 
farve er en farve, som praktisk er blevet fundet ret sent, og langt oppe i 
tiden har kunstnere kæmpet med den blå farve, fordi naturen havde svært ved 
at give dem nogle gode blå farvestoffer. Det kan have haft betydning for 
sproget«, siger han. 
</p><h3>
Seneste farvebeskrivelse i vores sprog 
</h3><p>
At det netop er farven blå, der tilsyneladende har været problematisk for 
mennesker i oldtiden, det undrer dog alligevel Poul Kattler. 
</p><p>
»Fra biologiens side er vi særlig forberedt til blandt andet at se farven blå, 
fordi det er rød, grøn og blå, der er grundfarverne. Så de ligger indbygget 
i den måde øjet fungerer på. Det er notorisk naturen, der har fundet de tre 
grundfarver, som er noget, der ligger inde på vores nethinde som 
receptorer«. fortæller han. 
</p><p>
William Gladstones arbejde stoppede dog ikke her. Embedet som premiereminister 
tog formentlig en del af hans tid, og derfor valgte den tyske filosof 
Lazarus Geiger at følge op på den britiske politikers arbejde. Efter at have 
nærstuderet islandske sagaer, Koranen, oldtidshistorier fra Kina samt en 
hebraisk version af Biblen, gjorde han samme opdagelse. 
</p><p>
Ordet blå bliver ikke brugt en eneste gang i de dokumenter, som Lazarus Geiger 
kiggede nærmere på. 
</p><p>
Ifølge Business Insider fandt den tyske filosof efterfølgende ud af, at farven 
blå endda var den farve, der senest får sit eget ord på stort set alle 
sprog. Først bliver sort og hvid beskrevet, derefter farverne rød, gul og 
grøn. 
</p><p/><h3/>	
</div>
</div></body></html>
