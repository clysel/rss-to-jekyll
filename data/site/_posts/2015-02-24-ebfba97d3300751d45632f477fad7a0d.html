---
layout:     post
title: 	    "Konservative: Bycyklerne står nærmest som udstillingsgenstande"
post_author:	    
post_date:	    Tue, 24 Feb 2015 06:20:42 +0100
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2559224/konservative-bycyklerne-staar-naermest-som-udstillingsgenstande/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Det her er ene og alene et politisk prestigeprojekt for teknik- og 
miljøborgmesteren.
</p>
<p class="sender">
Jakob Næsager (K) 
</p>
</blockquote>
</div><p>
Ambitionerne var til at tage og føle på, da de helt nye el-bycykler blev 
lanceret i København og Frederiksberg i april sidste år. 
</p><p>
Cyklerne, som er leveret af firmaet GoBike, blev søsat som et prestigeprojekt 
i hovedstaden efter mange års politisk tovtrækkeri. Indkøbsprisen på en 
enkelt el-bycykel er på 15.000 kroner. I alt er prisen cirka 46.000 kroner 
per cykel inklusiv drift, vedligeholdelse og ladestationer over otte år. 
Penge, som kommunerne i København og Frederiksberg sammen med DSB har 
bevilget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE2559102/koebenhavnerne-ignorerer-tohjulet-millionprojekt/">Københavnerne ignorerer 
tohjulet millionprojekt</a></p><p>
Men det går mildt sagt ikke efter planen med de nye bycykler: Efter at primært 
turister i sommerperioderne sidste år kørte et pænt antal ture med 
el-bycyklerne - i både juni og juli over 5.000 ture - så er brugen af 
bycklerne siden faldet drastisk. 
</p><h3>
Afløser for 'havelågen'
</h3><p>
I den første halvdel af december blev der kun kørt 530 ture med bycyklerne. 
Derudover har blot 256 mennesker tegnet abonnement på el-bycyklen, hvilket 
ellers er en af kongstankerne med det nye bycykel-koncept, der afløser de 
bycykler, hovedstaden tidligere tilbød, og som havde tilnavnet ’havelågen’. 
</p><p>
»Det viser jo, hvor vanvittigt det her projekt er. Det her er ene og alene et 
politisk prestigeprojekt for teknik- og miljøborgmesteren. For det flytter 
ingenting ude i virkeligheden. Det her det skulle mases igennem lynhurtigt, 
for at man kunne få en politisk fjer i hatten«, siger Jakob Næsager (K), som 
er medlem af Københavns Borgerrepræsentation. 
</p><p>
De nye el-bycykler er finansieret i et samarbejde mellem de to 
hovedstadskommuner og DSB. Sammenlagt har parterne afsat 88 millioner kroner 
til bycykelsystemet over otte år. Københavns Kommune finansierer 855 af i de 
i alt 1.860 cykler. De resterende 1.005 cykler finansieres af DSB og 
Frederiksberg Kommune. 
</p><p>
For pengene får myndighederne en cykel, som er udstyret med en hærværkssikret 
tablet-computer, der blandt andet indeholder gps og betalingssystem. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/BycyklenKortJens-62_915574a.jpg" alt="" border="0"/></span>
Ideen med de nye el-bycykler er, at brugerne betaler 25 kroner i timen for at 
kunne køre på cyklerne. Man kan også tegne abonnement for 70 kroner, og 
herefter koster det 6 kroner i timen at bruge en af el-bycyklerne. 
</p><p>
Projektet er dog blevet godt og gammeldags forsinket. 
</p><p>
Lige nu skulle der er efter planen være 1.860 nye el-bycykler på vej i 
København. Der er kun 426. 
</p><p>
Og lige nu skulle man være godt på vej mod 105 ladestationer, altså de steder, 
brugerne kan hente og aflevere el-bycyklerne. Men der er kun 27. 
</p><p>
Det skyldes især, at den tyske leverandør, MIFA (Mitteldeutsche Fahrradwerke), 
som skulle have leveret cyklerne til GoBike og Danmark, gik i 
betalingsstandsning i efteråret. 
</p><h3>
Jarlov: Overflødigt projekt
</h3><p>
Disse problemer, samt at brugen af de nye el-bycykler bestemt ikke er 
prangende, gør, at en række politikere retter hård kritik af det ellers 
storstilede bycykelkoncept. 
</p><p>
»Det er et overflødigt projekt, som alene er sat i verden, så der var nogle 
politikere, der kunne vise, hvor miljø- og cykelvenlige, de var. Jeg vil 
opfordre til, at man dropper projektet og lader være med at kaste gode penge 
efter dårlige projekter. Nu har man set, at det ikke fungerer, så synes jeg, 
at man skal lægge det på hylden«, siger Rasmus Jarlov (K). 
</p><p>
»Det er som om, der er en agenda fra nogle politikere, som er ekstremt 
forhippede efter, at det skal være så <i>fancy</i> som muligt. De 
er mere optagede af at skulle klippe de røde snore over end på at lave 
noget, der rent faktisk virker«, tilføjer Lilian Parker Kaule fra Liberal 
Alliance. 
</p><p>
På rød fløj forsvarer man dog det nye el-bycykel-projekt, til trods for, at 
brugen af bycyklerne har været konstant nedadgående siden i sommer. 
</p><p>
»Projektet er relativt nyt, og det er lidt for præmaturt at begynde at kigge 
på tal og konkludere allerede… Jeg tænker da også, at det er mærkeligt, at 
der står så mange cykler, men omvendt så ved jeg også, at 
markedsføringsdelen og abonnementsdelen jo ikke er blevet rullet ud massivt 
endnu«, siger Ayfer Baykal (SF), som var teknik- og miljøborgmester i 
København, da de første spæde skridt blev taget til at iværksætte det nye 
el-bycykel-system. 
</p><h3>
Tror stadig på projektet
</h3><p>
Morten Kabell (EL), som har taget over som teknik- og miljøborgmester efter 
Ayfer Baykal, er også fortsat positivt indstillet over for de nye 
el-bycykler. Hans parti stemte sammen med Socialistisk Folkeparti og 
Socialdemokraterne i august sidste år igennem, at Københavns Kommune poster 
40 millioner kroner i bycykelprojektet over otte år. 
</p><p>
Han hæfter sig ved, at man endnu ikke har reklameret for de nye bycykler. 
</p><p>
»Opstarten vil altid være langsom, og det ville da undre mig, hvis det var 
sådan, at alle bycyklerne var ude at køre allerede nu. Projektet er godt i 
gang med at blive rullet ud, og vi er langt fra færdige. Alle, der sætter et 
projekt i gang, vil jo gerne se, at det øjeblikkeligt blev en stor succes. 
Men kigger vi på, hvor mange bycykler, der er på gaden nu, så synes jeg 
ikke, jeg har grund til at være utilfreds«, siger Morten Kabell og tilføjer, 
at han stadig tror på projektet. 
</p><p>
»Selvfølgelig så jeg gerne, at der var mange flere, der brugte bycyklerne. Men 
vi er langt fra der, hvor jeg vil sige, at det her er en fiasko«. 
</p><h3>
Fondsformand: Cyklerne vil snart tjene penge ind
</h3><p>
Ifølge By- og Pendlercykelfonden, en ny erhvervsdrivende fond, som er bindeled 
mellem Frederiksberg Kommune, Københavns Kommune og firmaet GoBike, så 
forventer man, at samtlige 1.860 nye bycykler og 105 ladestationer vil være 
i brug til sommer. Planen er derefter, at konceptet for el-bycyklerne skal 
rulles ud til hele landet. 
</p><p>
»Vi er ikke så langt, som vi havde håbet at være. Men i løbet af de kommende 
måneder er forventningen, at systemet kan begynde at generere indtægter. Det 
skal begynde at tjene penge snart. El-bycyklerne er et ambitiøst koncept, 
der skal være et slags fjerde ben i den kollektive trafik, som kan anvendes 
af folk i hverdagen. Vi har en ambition om at få flyttet flere mennesker fra 
bilerne over i den kollektiv trafik. Vi er der ikke endnu. Men det kommer 
vi«, siger Nikolaj Bøgh, formand for By- og Pendlercykelfonden. 
</p><p>
Medlem af Københavns Borgerrepræsentation Jacob Næsager (K) er dog ikke 
overbevist. 
</p><p>
»Det er jo tragikomisk at gå forbi de her cykelstativer. For de er jo fyldte 
altid. Jeg har kun set en enkelt eller to bycykler i gadebilledet, der er 
blevet brugt, på de her mange måneder. De står nærmest som 
udstillingsgenstande, for virkeligheden er, at de ikke bliver brugt«, siger 
Jacob Næsager. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00915/gobikeJH-300px-MFC-_915619a.jpg" alt="" border="0"/></span></p>	
</div>
</div></body></html>
