---
layout:     post
title: 	    "Brøndby overtager bronzepladsen takket være fantomfinne"
post_author:	    
post_date:	    Sun, 12 Apr 2015 21:05:53 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2625283/broendby-overtager-bronzepladsen-takket-vaere-fantomfinne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
Efter en sløj start på foråret er Brøndby for alvor kommet op i omdrejninger - 
i hvert fald målt på point. 
</p><p>
I dag vandt klubben snævert 1-0 på udebane over SønderjyskE og har nu tre 
sejre og en enkelt uafgjort i sine seneste fire superligaopgør, hvor den 
stærke målmand Lukas Hradecky ikke har lukket mål ind. 
</p><p>
Den flotte pointhøst betyder samtidig, at Brøndby overtager rækkens 
bronzeplads fra formsvage Randers, der i går spillede 1-1 mod FC 
Vestsjælland. 
</p><p>
Netop en plads som nummer tre er måslætningen for klubben fra den københavnske 
vestegn, der med den placering også vil indløse en billet til næste sæsons 
udgave af Europa League. 
</p><h3>
Hradecky holdt Brøndby inde 
</h3><p>
Mens pointene er flydt Brøndbys vej i stridere strømme end dagens regnfald 
over Haderslev, har holdets spil været anderledes svingende. 
</p><p>
Det var kampen mod SønderjyskE også et fint udtryk for. 
</p><p>
De første minutter var træner Thomas Franks spillere »helt væk«, som dagens 
anfører, Martin Albrechtsen, udtrykte det over for 3+ i pausen - i den fase 
var det kun takket være flere fantomredninger fra Lukas Hradecky, at de 
holdt SønderjyskE fra at score. 
</p><p>
Blandt andet parerede finnen et par forsøg fra Marvin Pourié, der var helt fri 
tæt under mål, men så sine utrolige reflekser stoppe sine skud. 
</p><h3>
Nunez scorede og brændte 
</h3><p>
Men så skabte gæsterne pludselig chance på chance. 
</p><p>
Ferhan Hasani excellerede i den ædle kunst at storkikse kæmpemuligheder, da 
han blot skulle dirigere en ripost ind i et tomt mål, men lykkedes alligevel 
med at sparke bolden direkte ind på den liggende målmand, Marin Skender. 
Hvorefter kuglen trillede ud til Lebogang Phiri, der i første berøring 
hamrede den på overliggeren. 
</p><p>
Kort tid efter faldt så målet. Et hjørnespark omdannede SønderjyskE's felt til 
en flippermaskine, og via en hel del mere eller mindre tilfældige berøringer 
trillede bolden hen til Ariel Nunez, der - modsat Hasani - fandt hullet i 
menneskemuren og sparkede kuglen i mål. 
</p><p>
Brøndby skabte hurtigt et par gode chancer for at øge føringen, men kiksede 
dem alle. 
</p><p>
Især målscorer Ariel Nunez var lidt af en synder, da en returbold strøg ud til 
den paraguayanske angriber, og han blot skulle sætte indersiden på for at 
score i et tomt mål - men i stedet ramte han den oven på foden og sparkede 
absurd langt over. 
</p><h3>
SønderjyskE pressede på til sidst 
</h3><p>
Det var så mere eller mindre det fra gæsternes side, og det var netop derfor, 
at kampen blev et fint billede på deres præstationer i denne sæson. 
</p><p>
I anden halvleg trak de sig tilbage på banen og overlod initiativet til 
SønderjyskE, der uden at spille synderlig flot pressede let på. 
</p><p>
Men Brøndby-spillerne kæmpede. Nogle vil måske sige, at de blot tilpassede sig 
de vanskelige, våde og vindrige forhold, så de valgte at forsvare føringen i 
stedet for at risikere store huller i defensiven. 
</p><p>
I hvert fald holdt de SønderjyskE nede på ret få chancer. Og når hjemmeholdet 
endelig kom frem til gode muligheder - og det skete trods alt nogle gange, 
især i første halvleg, men også efter pausen - var Lukas Hradecky meget god 
i Brøndby-målet. 
</p><p>
Netop det er faktisk også et ganske fint billede på klubbens sæson: Den finske 
keeper har holdt buret rent 12 gange i 24 kampe, og det kan kun FC 
Københavns Stephan Andersen matche. 
</p><p class=" bl-elem">
Derfor har Hradecky også en væsentlig andel i, at Brøndby nu ligger til at 
vinde bronze og indfri sin målsætning. 
</p>	
</div>

</div></body></html>
