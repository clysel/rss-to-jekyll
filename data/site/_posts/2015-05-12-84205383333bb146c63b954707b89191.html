---
layout:     post
title: 	    "Her er USA's mest og mindst besøgte nationalparker"
post_author:	    
post_date:	    Tue, 12 May 2015 09:14:37 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2661586/her-er-usas-mest-og-mindst-besoegte-nationalparker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bliv ikke forundret, hvis der er stor trængsel af turister ved San Franciscos 
Golden Gate-bro. Det er nemlig USA’s mest besøgte turistattraktion. 
</p><p>
Det er dog ikke kun selve broen, der tiltrækker 15 millioner besøgende om 
året. Golden Gate National Recreational Area omfatter nemlig en hel del 
mere, herunder en park, der ligger tæt på broen, men også Alcatraz, det 
tidligere fængsel, der nu er en stor turistmagnet. Man kan risikere at 
skulle vente flere dage på at få billet til Alcatraz. 
</p><p>
I opgørelsen over de mest besøgte steder i USA kommer Blue Ridge Parkway i 
staten Virginia på en andenplads med lidt over 14 millioner besøgende. 
Derefter følger på en tredjeplads Great Smoky Mountains nationalpark i 
Tennessee (10 millioner). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2603026/kom-gratis-i-usas-nationalparker/">Kom gratis i USA's 
nationalparker</a></p><p>
Som nr. 4 kommer George Washington Memorial Parkway i Washington D.C. og 
Virginia (7,5 millioner besøgende). Det er en ca. 60 kilometer lang 
vejstrækning, der følger Potomac-floden. 
</p><p>
Nr. 5 er Lincoln Memorial i Washington D.C. (7 millioner). 
</p><p>
Tallene kommer fra <a target="_blank" href="https://irma.nps.gov/Stats/SSRSReports/National%20Reports/Annual%20Park%20Ranking%20Report%20(1979%20-%20Last%20Calendar%20Year)">National 
Park Service</a>, der har optalt besøgende i 367 parker. Helt i bund ligger 
Aniakchak National Monument med 134 besøgende sidste år. På parkens 
hjemmeside står der »No lines, no waiting« (ingen køer, ingen ventetid, 
red.). Parken ligger i et svært tilgængeligt område af Alaska. I parken kan 
man bl.a. se et 10 kilometer bredt vulkankrater. 
</p><p>
Det er umuligt at komme til Aniakchak med bil. Eneste muligheder er fly eller 
båd. 
</p><p class=" bl-elem">
I midten af listen på plads nr. 184 ligger Fort Caroline National Memorial med 
187.000 besøgende. Det er et økologisk rigt vådområde i Florida ved kysten 
ud til Atlanterhavet. 
</p>	
</div>

</div></body></html>
