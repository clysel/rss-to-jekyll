---
layout:     post
title: 	    "De allertidligste fotografier udstilles sammen"
post_author:	    
post_date:	    Sat, 14 Mar 2015 14:46:55 +0100
post_site:	    politiken.dk 
post_link:	    http://politiken.dk/kultur/kunst/ECE2585749/de-allertidligste-fotografier-udstilles-sammen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Han led en krank skæbne og nåede aldrig at blive anerkendt for sin store 
opdagelse i samme grad som de andre fotografiske pionerer Daguerre and Fox 
Talbot. Men faktisk var den franske fysiker og opfinder Joseph-Nicéphore 
Niépce manden, der skabte de første fotografier. Det skete i 1820’erne ved 
hjælp af blandt andet en tinplade, en lysfølsom asfalthinde og lavendelolie. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2543838/prisvindende-fotograf-har-altid-kraefter-til-dagens-sidste-lys/">Prisvindende fotograf har 
altid kræfter til dagens sidste lys</a></p><p>
Da Niépce døde af et hjertestop i 1833, havde han indgået et samarbejde med 
Daguerre, og den franske stat honorerede siden Daguerre som hovedopfinderen. 
Før sin død mistede Joseph-Nicéphore Niépce desuden alle sine penge, da han 
måtte til England og hjælpe sin bror, Claude, der også var opfinder. Han var 
gået i delirium oven på opfindelsen af den første forbrændingsmotor og 
forsøget på at sælge den. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2500166/forfoerende-billeder-af-nordatlantisk-modetoej-gloeder-af-nostalgi/">Forførende billeder af 
nordatlantisk modetøj gløder af nostalgi</a></p><p class=" bl-elem">
Dette foto af et landskab badet i måneskin er fra 1827 og er blandt Niépces 
bevarede billeder, som snart udstilles på The National Media Museum i 
Bradford, England. Flere af dem er fotografier af kunstværker, men Niépce 
fotograferede også den virkelige verden. På et foto af udsigten på hans 
landsted i Le Gras kan man se, hvordan den lange eksponeringstid betyder, at 
solen belyser motivet fra begge sider. Det har fået nogle til at konkludere, 
at det er, fordi eksponeringstiden var på otte timer, mens andre peger på, 
at eksponeringstiden var adskillige dage. 
</p>	
</div>
</div></body></html>
