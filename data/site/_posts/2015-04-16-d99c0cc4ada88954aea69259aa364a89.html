---
layout:     post
title: 	    "Mand fængslet for at skyde mod to drenge i Brabrand"
post_author:	    
post_date:	    Thu, 16 Apr 2015 13:48:40 +0200
post_site:	    politiken.dk 
post_link:	    http://politiken.dk/indland/ECE2630611/mand-faengslet-for-at-skyde-mod-to-drenge-i-brabrand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En mand fra Aarhus er blevet anholdt for at have affyret et gevær mod to 
drenge på en scooter i Brabrand.
</p><p>
Manden forsøgte at dræbe drengene, der er 15 og 16 år, lyder det i den 
sigtelse, som Østjyllands Politi har rejst.
</p><p>
Manden, der er 26 år, nægter sig skyldig, oplyser politikommissær Helle Edelbo.
</p><p>
Skyderiet skete 26. november tidligt på aftenen på parkeringspladsen ved 
Tovshøjskolen.
</p><p>
Begge teenagere blev ramt i benene af hagl. De blev opereret om natten.
</p><h3>
Motivet var et mysterium
</h3><p>
Straks efter skyderiet oplyste politiet, at man savnede vidner, og at man ikke 
havde nogen viden om motivet.
</p><p>
Siden da har betjente efterforsket sagen, og arbejdet har ført til, at den 
26-årige blev anholdt og sigtet i går sidst på formiddagen.
</p><p>
Det er tekniske spor, som har ført til, at manden er blevet anholdt, oplyser 
politikommissær Helle Edelbo.
</p><p>
Umiddelbart er der intet, der tyder på, at den anholdte kender drengene i 
forvejen, oplyser hun.
</p><h3>
Våben bliver undersøgt
</h3><p>
Et våben, som betjente har fundet, undersøges for tiden af teknikere for at få 
fastslået, om det blev brugt ved skyderiet.
</p><p>
I et grundlovsforhør har en dommer i Aarhus torsdag bestemt, at den 26-årige 
skal varetægtsfængsles i fire uger.
</p><p class=" bl-elem">
Manden, der som nævnt nægter sig skyldig, har kæret afgørelsen til Vestre 
Landsret.
</p>	
</div>

</div></body></html>
