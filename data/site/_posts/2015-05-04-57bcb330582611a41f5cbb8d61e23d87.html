---
layout:     post
title: 	    "237 meter højt boligtårn i Stockholm flyttes efter forsvarsprotest"
post_author:	    Ulrik Andersen
post_date:	    Mon, 04 May 2015 09:12:37 +0000
post_site:	    ing.dk 
post_link:	    http://ing.dk/artikel/237-meter-hoejt-boligtaarn-i-stockholm-flyttes-efter-forsvarsprotest-175849
---
<html><body><div><section class="body">
			<p>Et af Nordens højeste huse kommer alligevel til at knejse over Stockholm. Det skriver den svenske hjemmeside <a href="http://www.byggvarlden.se/tellus-tower-blir-kvar-vid-telefonplan-86213/nyhet.html?newsletterid=4294&amp;utm_source=newsletter&amp;utm_medium=email&amp;utm_campaign=2015-04-30">Byggvärlden.se.</a> Det svenske forsvar havde ellers nedlagt forbud mod at opføre det 237 meter høje Tellus Tower i bydelen Telefonplan, fordi det kunne ‘medføre store forstyrrelser af de tekniske systemer,’ som en talsmand forklarede i flere svenske medier i februar.</p>
			
			<p>Talsmanden ville ikke forklare præcist, hvad problemet med den høje bygning var.</p>
			<p>»Det kan dreje sig om sendere og modtagere af kommunikation. Det kan dreje sig om radar, aflytningsanlæg eller forsvarets telenet. Det kan også handle om forsvarets hemmelige anlæg.«</p>
			<p>Efter afvisningen har projektudvikleren, SSM Bygg &amp; Fastighets AB, forsøgt at finde andre placeringer til tårnet, der efter planerne skulle rumme både lejligheder, børneinstitution, butikker, cafeer, restauranter, en skybar og en tagetage med en pool, der er åben for husets beboere. Og nu er det altså lykkes. Forsvaret har godkendt et antal alternative placeringer og Stockholm Kommune er nu gået i gang med at vurdere de alternative placeringer i forhold til de øvrige planer for området.</p>
			
			<p>Tårnet skulle oprindeligt have været Nordens største, men i mellemtiden har en projektudvikler fået grønt lys til at bygge et 266 meter højt hus i Gøteborg. For begge bygninger gælder imidlertid, at den endelige finansiering endnu ikke er på plads.</p>
			
		</section>
		  </div></body></html>
