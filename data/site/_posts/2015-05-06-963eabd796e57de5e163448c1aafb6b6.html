---
layout:     post
title: 	    "»De fleste kunstnere er moralsk bevidste om det, de laver - også omkostningerne«"
post_author:	    
post_date:	    Wed, 06 May 2015 20:18:10 +0200
post_site:	    politiken.dk 
post_link:	    http://politiken.dk/kultur/ECE2656783/de-fleste-kunstnere-er-moralsk-bevidste-om-det-de-laver---ogsaa-omkostningerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For nylig stod Dan Turèlls datter, Lotus Turèll, frem og fortalte om en 
barndom præget af faderens alkoholisme. 
</p><p>
Men er privat kaos og svigt en del af kunstens natur, som vi må acceptere, for 
at kunstnere kan præstere det sublime? Tre markante stemmer i danske debat 
og kulturliv giver deres svar. 
</p><p><b class="ext-link">LÆS MERE </b><a class="embeddedlink" href="http://politiken.dk/kultur/ECE2643574/lotus-turll-at-tilgive-foeles-som-at-smide-en-rygsaek-paa-200-kg/">Lotus Turéll: At tilgive føles som 
at smide en rygsæk på 200 kg</a></p><p><b>Lisbeth Zornig, stifter af Huset Zornig:</b></p><p>
»Det korte svar er nej. Når der f.eks. er et alkoholmisbrug i en familie, er 
det fuldstændig ligegyldigt, om det er en kunstner eller ej; så er det en 
sygdom, som mennesket og familien skal have hjælp til. Og der overser vi som 
samfund kunstnere. Børn, som Lotus Turèll, med kendte forældre er rigtig 
dårligt stillede. Derfor er det godt, at Lotus går ud nu og får sat billede 
på det«. 
</p><div class="art-quote article-box">
<p class="quote"/>
<blockquote>
<p class="quote-txt">
Når der f.eks. er et alkoholmisbrug i en familie, er det fuldstændig 
ligegyldigt, om det er en kunstner eller ej; så er det en sygdom, som 
mennesket og familien skal have hjælp til.
</p>
<p class="sender">
Lisbeth Zornig 
</p>
</blockquote>
</div><p/><p>
»Der er ingen tvivl om, at stor kunst frembringes af mennesker, som har det 
svært, og som kan formidle det på en måde, så vi andre ikke bare er 
underholdt, men også bliver klogere og forandrer os. Men vi må ikke lade 
være at reagere, fordi det er kunstnere, der yder et omsorgssvigt«. <span class="img-contimg-fl-left"><img class="image inlineLightBox" src="http://multimedia.pol.dk/archive/00934/kul_zornig_934001y.jpg" alt="" border="0"/></span></p><p>
»Mennesker omkring familien Turèll har måske set til uden at reagere, og det 
er ikke i orden. Det har man formodentlig gjort, fordi man måske undskylder, 
at kunstneren har et svært sind, som han må have lov til at leve med, eller 
fordi man simpelt hen er skidebange for at blive lukket ude af den 
finkulturelle sfære, hvis man handler«. 
</p><p>
»Desværre døde Dan Turèll i en tidlig alder af en alkoholrelateret 
kræftsygdom. Hvis han havde fået hjælp til at tackle sit eget misbrug, havde 
vi måske haft en kunstner i dag, som havde lavet endnu mere kunst. Vi havde 
i hvert fald haft en far og en ægtemand i live. Og det prioriterer jeg 
højere«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/kul_henrikstrube_jp_933999h.jpg" alt="" border="0"/></span></p><p><b>Henrik Strube, musiker:</b></p><p>
»Nej, der er ingen undskyldning for at være et dumt svin. Men som kunstner 
bliver man meget selvcentreret, for i showbiz er man sin egen ’mig, mig, 
mig’-reklamesøjle og kan blive så optaget af, hvordan ens personlige aktier 
står på markedet, at man tilsidesætter sine nærmeste«. 
</p><p>
»Og som rockmusiker kan kontrasten til hjemmelivet være svær: Man kommer hjem 
fra en lang turné og skal stå dér med bleer og mælkepulver. Det hele 
forstærkes, hvis det kombineres med misbrug og psykiske op- og nedture. Men 
man behøver ikke være misbruger for at være kunstner«.
</p><p>
»Men vi kan jo heller ikke forlange, at de billeder, vi ser, og den musik, vi 
hører, skal være fremstillet af moralsk retskafne personer. Hvad hver enkelt 
person har af relation til sine nære, er jo op til dem selv«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE472374/hvert-femte-barn-vokser-op-i-hjem-praeget-af-druk/">Hvert femte barn vokser op i 
hjem præget af druk </a></p><div class="art-quote article-box">
<p class="quote"/>
<blockquote>
<p class="quote-txt">
Vi kan jo heller ikke forlange, at de billeder, vi ser, og den musik, vi 
hører, skal være fremstillet af moralsk retskafne personer
</p>
<p class="sender">
Henrik Strube 
</p>
</blockquote>
</div><p>
»Hvis jeg hører noget musik, jeg kan lide, er det første, jeg tænker, ikke: 
»Gu’ ved, om han også er sød ved sine børn?«. Det er noget forfærdeligt 
morads at komme ud i, hvis man skal undersøge kunstnerens moralske habitus, 
før man afgør, om man kan tillade sig at høre og se det, han laver som 
kunstner. Man kan jo ikke gå rundt og være en løftet pegefinger. Sådan en 
som Charles Bukowski var jo en fyldebøtte; han levede ikke op til tidens 
moral, men det er jeg sgu da ligeglad med, når jeg læser hans bøger«. </p><p/><p><b>Jørgen Leth, forfatter og filmmand:</b></p><p>
»Jeg har selv et udmærket forhold til mine 4 børn, og jeg ser dem alle meget. 
Jeg ser også deres mødre. Så jeg oplever det ikke som kaos. Men turbulens 
findes jo i alle samfundslag. Og at kunstnere er mere følsomme, er en 
kendsgerning. Det er jo vores profession. Hvis ikke vi er det, kan vi ikke 
lave noget. Men der er ikke en pris, der nødvendigvis er forbundet med det. 
Som kunstnere er vi ikke bange for at lade livet skylle igennem os, udstille 
vores følsomhed og bruge den til at fortolke på livet. Det ligger i kunstens 
væsen«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/j_rgen_leth_934002y.jpg" alt="" border="0"/></span><b class="ext-link">LÆS DEBAT </b><a class="embeddedlink" href="http://politiken.dk/debat/ECE2652733/hvorfor-maa-man-ikke-takke-nej-til-alkohol-i-danmark/">Hvorfor må man ikke takke nej til 
alkohol i Danmark?</a></p><p>
»Så kan man ikke bagefter hænge os op på, at der betales en pris. Det er en 
latterlig generalisering. Først og fremmest skal der ikke sættes en klapjagt 
ind, fordi Dan Turèll og hans datter har den historie. Historien er valid, 
jeg forstår den, og den gentages helt sikkert oftere med kunstnere«. 
</p><div class="art-quote article-box">
<p class="quote"/>
<blockquote>
<p class="quote-txt">
Som kunstnere er vi ikke bange for at lade livet skylle igennem os, udstille 
vores følsomhed og bruge den til at fortolke på livet. Det ligger i kunstens 
væsen.
</p>
<p class="sender">
Jørgen Leth 
</p>
</blockquote>
</div><p/><p>
»Men vi repræsenter vores egen samvittighed. Og de fleste kunstnere er moralsk 
bevidste om det, de laver – også omkostningerne. Jeg har selv været ude for 
lidt af hvert. Mit forfatterskab har indimellem været voldsomt debatteret i 
forbindelse med eksempelvis mine erindringer fra Haiti. Så jeg kender 
mekanikken«. 
</p><p class=" bl-elem">
»Det er, ligesom om man vil holde kunstnerne oppe på en anden standard. Fordi 
vi i forvejen er så aparte, og derfor skal vi bevogtes ekstra skrapt«. 
</p>	
</div>

</div></body></html>
