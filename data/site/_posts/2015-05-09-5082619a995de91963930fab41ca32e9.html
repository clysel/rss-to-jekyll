---
layout:     post
title: 	    "Topbanker står over for milliardstraffe i ny svindelsag"
post_author:	    
post_date:	    Sat, 09 May 2015 19:06:56 +0200
post_site:	    politiken.dk 
post_link:	    http://politiken.dk/oekonomi/ECE2659839/topbanker-staar-over-for-milliardstraffe-i-ny-svindelsag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når valuta, renter og aktier suser op og ned, er det ikke nødvendigvis kun på 
grund af ændringer i udbud og efterspørgsel på finansmarkederne. 
</p><p>
Flere banker er de senere år blevet dømt for ulovligt at manipulere med 
rentesatser og valutakurser for egen vindings skyld – og ofte på bekostning 
af deres egne kunder. 
</p><p>
Senest er det fire af verdens helt store banker, der står over for straffe i 
milliardklassen. Citigroup og JP Morgan &amp; Chase fra USA samt Royal Bank of 
Scotland og Barclays i Storbritannien er alle anklaget for at tjene penge på 
uretfærdigt at manipulere med verdens valutakurser. Det skriver The Wall 
Street Journal. 
</p><p>
Alle fire banker forventes i næste uge at erklære sig skyldige og indgå forlig 
med amerikanske og europæiske myndigheder. Sanktionerne kommer formentlig at 
ende i milliardklassen og i visse tilfælde helt oppe i tocifrede 
milliardbeløb. 
</p><p><b>Storbanker runder 60 milliarder i bødestraffe</b></p><p>
Det er langt fra første gang i nyere tid, at store finansvirksomheder bliver 
fanget med fingrene i kagedåser, de ikke burde pille ved. Så sent som i 
sidste måned måtte Deutsche Bank betale 15 milliarder kroner i bøde for at 
have manipuleret med de såkaldte LIBOR rentesatser. 
</p><p><b class="ext-link">FUSK</b><a class="embeddedlink" href="http://politiken.dk/oekonomi/ft/ECE2133117/snu-handlere-har-manipuleret-med-vekselkurser/">Snu handlere har manipuleret med vekselkurser</a></p><p>
LIBOR-satserne har stor indflydelse på finansmarkedet; de er bundet til op 
imod 350 billioner værdipapirer verden over og dermed indirekte har 
betydning for, hvad helt almindelige mennesker skal betale får lån og 
kreditkort. 
</p><p>
Foruden Deutsche Bank er flere andre banker blevet dømt for at pille ved 
LIBOR-satsen. Heriblandt tre af de fire banker, der altså nu igen er i 
myndighedernes søgelys efter også at have manipuleret med verdens 
valutakurser. 
</p><p>
Når der i næste uge afsiges dom i den seneste sag mod de fire britiske og 
amerikanske banker, løber de senere års samlede bødestraffe for ulovlig 
manipulation med kurser og rentesatser op i mere end 60 milliarder kroner. 
Et omfang, der tyder på så systematiske regelbrud, at man ifølge 
juraprofessor Nis Jul Clausen fra Syddansk Universitet ikke kan snakke om 
fejltagelser. 
</p><p><b class="ext-link">CIBOR</b><a class="embeddedlink" href="http://politiken.dk/oekonomi/virksomheder/ECE2444802/danske-banker-er-frikendt-for-fusk-med-klokken-11-renten/">Danske banker er frikendt for fusk med 
klokken 11-renten</a></p><p>
»Man kan ikke sige, at det her bare er en svipser. Hele systemet har været 
bygget op sådan, at fokus har være på at tjene så mange penge, som muligt, 
snarere end hvordan man tjente dem. Og der har bankerne simpelthen ikke lagt 
ressourcer nok i at sikre, at de overholdt reglerne«, fortæller Nis Jul 
Clausen, der blandt andet er spceialiseret i børsret. 
</p><p><b>Hårde straffe trækker i den rigtige retning</b></p><p>
Navnet Thomas Hayes synes måske umiddelbart ordinært og uinteressant, men det 
er afgørende for de mange svindelsagers fremtid. Når den blonde, 35 årige 
børsmægler senere på måneden bliver sat stævne i retten i London, bliver han 
nemlig den første enkeltperson under anklage for sin rolle i en af de mange 
sager om LIBOR-satsen. 
</p><p>
At den britiske regerings afdeling for alvorlige svindelsager tager hul på 
deres første personanklage, ses som et tegn på en ændret tendens. Afdelingen 
har tidligere mødt stor kritik for netop at tøve med at rejse konkrete 
sigtelser i sagerne mod deres bankers ulovlige ageren på finansmarkedet. 
</p><p>
»Det har taget lang tid at nå her til, men nu vil myndighederne vise, at de 
ikke tager fløjlshandsker på over for personer involveret i økonomisk 
kriminalitet. De sager, de kommer til at føre, kan ende med at sende folk i 
fængsel i rigtig lang tid«, fortæller advokat Owen Watkins, der gennem en 
årrække har været involveret i sagerne mod de britiske banker, til 
Bloomberg. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2117270/krisen-indhenter-wall-streets-usaarlige-gulddreng/">Krisen indhenter Wall Streets 
usårlige gulddreng </a></p><p>
EU har i kølvandet på de mange sager, der i samlet flok er kendt som 
LIBOR-skandalen, kriminaliseret manipulation med rentesatser. Den lovændring 
træder dog først i kraft i 2016, og indtil da er det op til de enkelte lande 
at føre sager mod deres respektive banker. 
</p><p>
De hårde straffe, der i disse år regner ned over nogle af verdens største 
spillere på markedet, hiver ifølge Nis Jul Clausen systemet i den rigtige 
retning. 
</p><p class=" bl-elem">
»Det øgede politiske og reguleringsmæssige fokus tvinger bankerne til at tage 
sagerne mere alvorligt. At man nu ser ud til at stramme sanktionerne både 
nationalt og internationalt er jo noget, som bankernes aktionærer kan se på 
bundlinjen. Så der er kommet et større fokus på, hvordan bankerne tjener 
deres penge«, forklarer han.
</p>	
</div>

</div></body></html>
