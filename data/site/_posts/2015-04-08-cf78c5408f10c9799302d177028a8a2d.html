---
layout:     post
title: 	    "Pensionsselskaber: Tjek, om aktiefesten går din næse forbi"
post_author:	    
post_date:	    Wed, 08 Apr 2015 15:59:29 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2618489/pensionsselskaber-tjek-om-aktiefesten-gaar-din-naese-forbi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Har du styr på, hvordan din pensionsopsparing er skruet sammen? 
</p><p>
Ikke? Så er det måske tid til et tjek. 
</p><p>
For mens der er fuld fart over feltet på aktiemarkederne, kan det nemlig godt 
være, at du går glip af festen på din pensionsopsparing. 
</p><p>
Sådan lyder det fra to af de størte pensionsskasser i kølvandet på, at det 
danske eliteindeks, C20 Cap, i denne uge for første gang rundede indeks 
1000. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2618084/analytikere-jubler-over-danske-aktiers-magiske-gennembrud/">Analytikere jubler over danske 
aktiers magiske gennembrud</a></p><p>
For selv om afkastene stiger i takt med kurserne, er der mange pensionskunder, 
der har deres opsparinger stående i såkaldte garantiprodukter, altså hvor 
pensionsinvestorerne er bundet til at give et garanteret afkast og dermed 
skal sætte dine penge i sikre papirer, såsom obligationer. 
</p><h3>
Obligationer giver for lidt 
</h3><p>
Men da obligationsrenten for tiden er ekstraordinært lav, kan det give god 
mening at lade sin pensionskasse sætte pengene i aktier i stedet. 
</p><p>
»Man får ikke meget ud af obligationer for tiden, og selv om aktier indebærer 
en vis risiko, kan det være tid til at se nærmere på, om man har den bedste 
løsning, når nu den økonomiske situation ser ud, som den gør«, siger Jørgen 
Hansen, der er chefstrateg i Danica Pension. 
</p><div class="art-quote article-box">
<p class="quote"/>
<blockquote>
<p class="quote-txt">
Der er i øjeblikket en enestående mulighed for at tage sine stik hjem, hvis 
man som gennemsnitsrentekunde skifter til et produkt, hvor der er langt 
større fleksibilitet til at følge en mere optimal investeringsstrategi
</p>
<p class="sender">
Anders Damgaard, koncerndirektør i PFA Pension 
</p>
</blockquote>
</div><p/><p>
Pensionsselskabet har opgjort afkastet for de første tre måneder, hvor særligt 
det europæiske og danske aktiemarked er gået markant frem, og tallene taler 
deres tydelige sprog: 
</p><p>
Ser man på Danicas mest udbredte produkt Danica Balance med en lang horisont 
på 30 år, har det første kvartal af 2015 givet et afkast på 10,3 procent, 
mens dem, der kun har fem år tilbage at spare op i og dermed har en mindre 
aktie-andel i deres portefølje for at spille mere sikkert, kun har fået et 
afkast på 5,7 procent. 
</p><h3>
Enestående mulighed 
</h3><p>
Hos PFA ser man også, at den seneste aktieoptur har været givtig for de danske 
pensionskunder. 
</p><p>
Kigger man på pensionsselskabets mest udbredte produkt, PFA+ Profil C over 30 
år, der er sammenligneligt med Danica Balance, lyder afkastet i første 
kvartal af 2015 på 11,4 procent, mens afkastet ligger på 7 procent, for de 
kunder, der har fem år tilbage at spare op i. 
</p><p>
»Det har været en god tid for de danske pensionskunder, der har haft en god 
del af deres investering i europæiske og danske aktier«, siger Anders 
Damgaard, der er koncerndirektør i PFA Pension og har ansvaret for 
investering og risikostyring. 
</p><p>
Han er enig i, at nu er et godt tidspunkt at skifte fra et garantiprodukt til 
et markedsrente-produkt. 
</p><p>
»Der er i øjeblikket en enestående mulighed for at tage sine stik hjem, hvis 
man som gennemsnitsrentekunde skifter til et produkt, hvor der er langt 
større fleksibilitet til at følge en mere optimal investeringsstrategi, der 
imødekommer de nuværende markeder med det lave renteniveau og dermed få 
udsigt til en forventelig højere pension«, siger Anders Damgaard. 
</p><h3>
Forbrugerråd: Ikke dumt, hvis der er længe til pension 
</h3><p>
Hos Forbrugerrådet Tænk påpeger man, at det er svært for pensionsselskaberne 
at give de garanterede afkast, som derfor gerne vil have kunderne over på 
markedsrenteprodukter, hvor der er større fleksibilitet og større risiko med 
mulighed for højere afkast. 
</p><div class="art-quote article-box">
<p class="quote"/>
<blockquote>
<p class="quote-txt">
Det behøver ikke være så galt, hvis der er 15-30 år til pensionsalderen, og 
pengene skal udbetales
</p>
<p class="sender">
Morten Bruun Pedersen, seniorøkonom i Forbrugerrådet Tænk 
</p>
</blockquote>
</div><p/><p>
»Det behøver ikke være så galt, hvis der er 15-30 år til pensionsalderen, og 
pengene skal udbetales. Erfaringen viser, at op- og nedturene over tid giver 
et højere afkast end en garantiordning«, siger Morten Bruun Pedersen, som er 
seniorøkonom i Forbrugerrådet Tænk. Han påpeger dog, at jo tættere man er på 
pensionsalderen, jo mindre risiko skal man løbe. 
</p><p>
Morten Bruun Pedersen understreger også, at pensionselskaberne slipper for en 
byrde i og med, at de ikke længere er forpligtet til at garantere dig et 
udkast, og det har en værdi i kroner og øre, som man som kunde skal tage sig 
betalt for og få med over i den nye ordning. 
</p><p>
»Selskabet kan hjælpe med at få udregnet, hvor meget den er værd«, siger han 
og påpeger desuden, at man skal sørge for at få sine forsikringer med over 
eller tegne nogle ved siden af. 
</p><p>
Til sidst skal man tjekke, hvor store omkostninger, der er ved en 
markedsrenteordning. Koster det eksempelvis mere, når der oftere skal 
handles? 
</p><p class=" bl-elem">
»Måske får du et højere afkast, men hvis det hele ædes op af højere 
omkostninger, giver det jo ikke så meget mening«, siger Morten Bruun 
Pedersen. 
</p>	
</div>

</div></body></html>
