---
layout:     post
title: 	    "Vi bliver ældre og ældre, før vi køber den første bolig"
post_author:	    
post_date:	    Thu, 12 Mar 2015 06:23:10 +0100
post_site:	    politiken.dk 
post_link:	    http://politiken.dk/oekonomi/bolig/ECE2580726/vi-bliver-aeldre-og-aeldre-foer-vi-koeber-den-foerste-bolig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vi bliver ældre og ældre, før vi får skrevet under på vores første køb af 
ejerbolig. 
</p><p>
Mens 58 procent af danskerne i 1981 i gennemsnit var mellem 25 og 29 år, før 
de indrettede den første ejerbolig, gjaldt det sidste år blot 28 procent af 
os. Blandt de 30 til 39 årige boede 71 procent i ejerbolig i 1981, mens det 
blot gør gælder 53 procent i dag. 
</p><p>
Det viser tal fra Nordea Kredit. En af forklaringerne skal findes i, at unge i 
dag bliver længere i byen, hvor der er langt færre ejerboliger end i 
forstæderne - blot 25 procent af den samlede boligmasse i København er 
ejerboliger, mens andelen af lejer- og andelsboliger udgør størstedelen. 
</p><p>
»Så hvis man vælger at flytte til København, er der jo en forholdsvis stor 
sandsynlighed for, at man ikke ender med at flytte i ejerbolig, simpelthen 
fordi der er så mange leje- eller andelsboliger i området«, Lise Nytoft 
Bergmann, der er boligøkonom hos Nordea. 
</p><h3>
Vi vil blive i byen 
</h3><p>
Hun vurderer ikke, at årsagen til at vi venter længere med at købe vores egen 
bolig er, at man ikke har ønsket om at eje sit hjem. 
</p><div class="art-quote article-box">
<p class="quote"/>
<blockquote>
<p class="quote-txt">
Dette krav udskyder køb af ejerbolig for de unge, der ikke har velhavende 
forældre til at hjælpe sig, men som i stedet kan sidde med studiegæld
</p>
<p class="sender">
Curt Liliegreen, Boligøkonomisk Videncenter 
</p>
</blockquote>
</div><p/><p>
»Det er mere et udtryk for, at man gerne vil blive inde i byen. Og det er nu 
engang sådan, at der ikke er nær så mange ejerboliger som i forstaden«, 
siger Lise Nytoft Bergmann. 
</p><p>
En anden årsag til at vi bliver ældre og ældre, før vi køber en ejerbolig er, 
at antallet af forældrekøb er stigende. 
</p><p>
»Her bliver man normalt ikke smidt ud, selv om man bliver færdig med 
studierne, som man gør fra kollegieværelset eller ungdomsboligen, eller 
vokser ud, fordi SU’en kun rakte til en 1-værelses«, siger Lise Nytoft 
Bergmann. 
</p><h3>
Udbetalingskrav udskyder boligkøb 
</h3><p>
I Danmark flytter vi typisk 'opad' i størrelse og pris på vores bolig, når vi 
er yngre, mens det, når vi bliver ældre, ofte går den anden vej. Som yngre 
flytter mange fra udlejningsbolig til ejerbolig, og ejerboligen er de 
midaldrende og ældres klart foretrukne bolig. Når vi når op i alderen 75 – 
80 år, så flytter vi fra ejerboligen til en udlejningsbolig. 
</p><p>
Tal fra forskermaskinen i Danmarks Statistik viser, at vi i perioden 1993-2010 
typisk blev 3-4 år i vor første ejerbolig, før vi flyttede videre. Denne 
periode varierer med konjunkturerne og blev kortere under opsvinget i midten 
af 00’erne. Når vi er oppe i slutningen af 30’erne bliver vi længere tid i 
vor bolig, cirka 6 år. 
</p><p class="art-ext-other">

</p><p/><p>
Sekretariatschef for Boligøkonomisk Videncenter, Curt Liliegreen, peger på, at 
det i dag er et krav, at man som boligkøber skal lægge minimum 5 procent i 
kontant udbetaling på boligen. 
</p><p>
»Dette krav udskyder køb af ejerbolig for de unge, der ikke har velhavende 
forældre til at hjælpe sig, men som i stedet kan sidde med studiegæld«, 
siger han. 
</p><h3>
Usikkerhed har sat dæmper på køb 
</h3><p>
I Realkreditforeningen peger man på, at der skal spares mere op som 
førstegangskøbere sammenlignet med i løbet af 1990´erne. Også her er fokus 
rettet mod forældrekøb som en afgørende faktor. Den stigende udbredelse af 
forældrekøbte lejligheder betyder, at de unge studerende kan blive boende 
noget længere efter, at de har afsluttet studierne. 
</p><p>
»Dermed springer de jo senere ud som 'rigtige' førstegangskøbere på markedet, 
forstået på den måde, at de først senere end ellers måske køber 
forældrekøbslejligheden af forældrene«, siger Karsten Beltoft, der er 
direktør for Realkreditforeningen, der er en interesseorganisation, der 
arbejder for at skabe gode vilkår for ejendomsfinansiering i Danmark. 
</p><p>
Han peger desuden på, at usikkerheden om den økonomiske situation i de senere 
år har betydet, at antallet af handler generelt har været lav. 
</p><div class="art-quote article-box">
<p class="quote"/>
<blockquote>
<p class="quote-txt">
Man skal købe en ejerbolig med brug for øje og ikke som pensionsopsparing, men 
man er nødt til at tilpasse sin opsparing efter, hvornår man køber
</p>
<p class="sender">
Lise Nytoft Bergmann, boligøkonom 
</p>
</blockquote>
</div><p/><p>
»Det har givetvis også skudt købet af den første bolig for mange«, siger 
Karsten Beltoft. 
</p><h3>
Husk opsparing i andet end bolig 
</h3><p>
Konsekvensen for de unge bliver ifølge Lise Nytoft Bergmann, at mange springer 
et boligkøb over, hvilket kan være klogt, fordi man sparer 
handelsomkostningerne. 
</p><p>
Men samtidig skal man være opmærksom på, at en ejerbolig traditionelt har 
været og stadig er en del af en pensionsopsparing. En senere entre på 
ejerboligmarkedet betyder, at man har færre år til at oparbejde en friværdi, 
end hvis man var kommet ind tidligere. 
</p><p class=" bl-elem">
»Man skal købe en ejerbolig med brug for øje og ikke som pensionsopsparing, 
men man er nødt til at tilpasse sin opsparing efter, hvornår man køber«, 
siger Lise Nytoft Bergmann. 
</p>	
</div>
</div></body></html>
