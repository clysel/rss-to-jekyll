---
layout:     post
title: 	    "Strategi: To veje frem mod mere vindenergi"
post_author:	    
post_date:	    Sat, 25 Apr 2015 15:55:04 +0200
post_site:	    politiken.dk 
post_link:	    http://politiken.dk/oekonomi/ECE2642838/strategi-to-veje-frem-mod-mere-vindenergi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Allerede i 2011 stod det klart, at Dong havde brug for flere penge – mange 
flere penge. I nogle år havde selskabet under Anders Eldrups ledelse 
opbygget en stor afdeling for vedvarende energi – især havvindmølleparker. 
</p><p>
Men vindmølleparker til havs er dyre at opstille, og det tager tid, før de 
tjener penge. Til gengæld er afkastet i alle parker sikret 10-15 år frem 
takket være statslige tilskud. I 2011 stod det klart, at de store planer 
ikke kunne gennemføres uden ny kapital. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ressourceoekonomi/ECE2573909/usaedvanligt-og-maalrettet-fodarbejde-giver-danmark-billig-havmoellepark/">Usædvanligt og målrettet 
fodarbejde giver Danmark billig havmøllepark </a></p><p>
Kort efter Anders Eldrups fyring i starten af 2012 steg presset på Dong. Først 
dykkede gaspriserne, og så underminerede skifergas- og især olieeventyret i 
USA hele energimarkedet. Olieprisen blev næsten halveret, og Dong stod i et 
krydspres. 
</p><p>
I 2011 satte Eldrup ’Project Red’ i søen. Det blev aldrig gennemført, i stedet 
gennemførte hans efterfølger, Henrik Poulsen, ’Project Pacer’, der skulle 
løse de nu endnu større kapitalkrav og bane vejen for selskabets 
’post-Eldrup-strategi’. 
</p><div class="art-quote article-box">
<p class="quote"/>
<blockquote>
<p class="quote-txt">
Dong er imidlertid fortsat en energibutik med blandede bolsjer
</p>
</blockquote>
</div><p>
I ’Project Red’ skulle den vedvarende energi – først og fremmest vindenergien 
– skilles ud i et selvstændigt datterselskab under Dong. Her skulle 
tålmodige penge fra danske pensionskasser skabe det nødvendige 
kapitalgrundlag. Danske, fordi de allerede havde erfaringen med vindparker. 
Tålmodige, fordi de lange indtjeningshorisonter for vindenergien passede 
perfekt til kassernes langsigtede investeringspolitik. </p><p>
Konstruktionen med et datterselskab betød, at pensionskasserne ikke skulle 
tage stilling til Dong’s øvrige aktiviteter, herunder især den på langt sigt 
langt mere usikre olie- og gasudvinding. Man er tilbøjelig til at glemme, at 
olie- og gasudvinding i den komplicerede Nordsø er både teknisk og 
prismæssig meget risikofyldt. Men Dong var førende på opstilling af 
havvindmøller, og her er der ingen risiko for de store prisudsving, fordi 
offentlig støtte fra solide statskasser udgør en stor del af 
forretningsmodellen. 
</p><h3>
Vinderplanen 
</h3><p>
Henrik Poulsens ’Project Pacer’ fokuserede også på risikovillig kapital, men 
de interesserede skulle ’købe hele pakken’: olie, gas, vind, kraftværker og 
forsyningsnet. Det gjorde det vanskeligere at forudsige risici, fordi man 
købte både gynger og karruseller. Men ’Pacer’ overopfyldte sine mål, og med 
over 13 milliarder i ny kapital var Dong klar til at satse på den store 
strategi – og polstret mod nedturen i olie- og gaspriserne. Noget, som Dong 
vurderer, at ’Project Red’ ikke kunne have sikret. 
</p><p>
Med kapitalen på plads kommer også lighedspunkterne med ’Project Red’. Med den 
nye medejer Goldman Sachs erklærede mål om havvind som en kerneforretning 
fortsætter og udvider Dong i dag de gamle mål på vej mod den 
børsintroduktion, som skal ske senest i 2018. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2599346/kundedirektoer-dong-energy-tjener-ikke-paa-ny-elaftale/">Kundedirektør: Dong Energy 
tjener ikke på ny elaftale</a></p><p class=" bl-elem">
I dag er Dong imidlertid fortsat en energibutik med blandede bolsjer. Modsat 
det rene havvinddatterselskab skal fremtidens aktiekøbere på børsen tage 
olien og gassen med i købet. Og så måske alligevel ikke. For en måned siden 
viste det sig, at Dong har hyret rådgivningsfirmaet JP Morgan til at 
undersøge mulighederne for at udskille selskabets olie- og gasaktiviteter. 
Sker det, ligner den nye selskabsopbygning mere og mere Eldrups plan. 
</p>	
</div>

</div></body></html>
