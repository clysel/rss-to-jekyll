---
layout:     post
title: 	    "Venstres kampagne er rettet mod 1.150 familier"
post_author:	    
post_date:	    Mon, 02 Mar 2015 18:12:32 +0100
post_site:	    politiken.dk 
post_link:	    http://politiken.dk/indland/politik/ECE2570596/venstres-kampagne-er-rettet-mod-1150-familier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
454.215 kroner. 
</p><p>
Men dette tal forsøger Venstre nu i en ny kampagne at sætte fokus på, hvor 
mange penge arbejdsløse danskerne kan opnå i sociale ydelser. 
</p><p>
De omkring 454.000 kroner er, hvad et par over 30 år uden arbejde og med tre 
børn samlet set kan opnå i kontanthjælp og andre sociale ydelser. 
</p><p>
Men ifølge tal fra Beskæftigelsesministeriet er der i dag 1150 par, der 
opfylder kriterierne for beregningen, og som derfor - alt andet lige - vil 
kunne opnå beløbet fra Venstres kampagne. 
</p><h3>
En plan om et 'moderne kontanthjælpsloft' 
</h3><p>
Ifølge ministeriet er der 650 arbejdsløse par over 30 år men tre børn og 
yderligere 'ca. 500' par med fire børn eller flere. 
</p><p>
Det konkrete tal i Venstres kampagne refererer til det beløb, som et par på 
kontanthjælp med tre børn modtager årligt fra det offentlige, hvis man 
regner ting som boligsikring, tilskud til dagtilbud og børnecheck med. 
</p><p>
Står det til Venstres politiske ordfører, Inger Støjberg, er beløbet alt for 
stort, og der er noget galt, når det ikke altid kan betale sig at arbejde. 
</p><p>
»Når man får 454.215 kroner om året samlet set, så synes jeg, at det er for 
meget i forhold til de mennesker, der arbejder i relativt lavtlønnede job«, 
siger hun. 
</p><p>
Venstre har i 2013 lanceret en plan om et 'moderne kontanthjælpsloft', der er 
en del af partiets forslag til en jobreform. 
</p><p>
Men Venstre har endnu ikke sat beløb på, hvor loftet over kontanthjælpen skal 
ligge, hvis det står til det største oppositionsparti. 
</p><p>
Beskæftigelsesminister Henrik Dam Kristensen (S) afviser, at det for mange 
ikke kan betale sig at arbejde. 
</p><p class=" bl-elem">
»Pointen er, at det for stort set alle kan betale sig at arbejde. Også for de 
personer vi taler om i dette eksempel. For dem er der mere end 1000 kroner 
ekstra til rådighed om måneden, hvis de er i arbejde«, siger Henrik Dam 
Kristensen. 
</p>	
</div>
</div></body></html>
