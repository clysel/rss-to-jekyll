---
layout:     post
title: 	    "Regioner: Manglende bredbånd er som manglende el og vand"
post_author:	    
post_date:	    Fri, 13 Mar 2015 11:07:01 +0100
post_site:	    politiken.dk 
post_link:	    http://politiken.dk/oekonomi/bolig/ECE2585880/regioner-manglende-bredbaand-er-som-manglende-el-og-vand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Serie</h4>
<h5>
Det Delte Land</h5>
<p class="fakta-body" data-buildingblock="embedded_factboxlink">
Boligfesten er i gang i København og andre store byer. Imens står huspriserne 
i stampe ude på landet, og mange flytter væk. Men ikke alle har givet op. 
Politiken undersøger ugen igennem det skæve Danmark med udgangspunkt i 
København - og Odsherred, der mod alle odds har skabt en positiv udvikling i 
det nordvestlige hjørne af Sjælland. 
</p>
</div><p>
Det er tiltrængt med en hjemmeside, der giver borgere og virksomheder mulighed 
for at se, hvilke bredbåndshastigheder og udbydere der er tilgængelige på en 
given adresse. 
</p><p>
Sådan lyder det fra Carl Holst (V), næstformand i Danske Regioner, efter at 
Erhvervs- og Vækstministeriet har lanceret hjemmesiden www.tjekditnet.dk. 
</p><p>
»Hvis Danmark skal hænge sammen, og det skal det naturligvis, er vi nødt til 
at tilbyde gode bredbånds- og mobilforbindelser til alle borgere, uanset 
hvor de bor«, siger Carl Holst. 
</p><p>
Står det til næstformanden, er bredbånd en fuldstændig central del af vores 
infrastruktur, som alle bør have adgang til. Derfor er det godt, at man nu 
kan tjekke dækningen, lyder det fra Carl Holst. 
</p><p>
»Der er jo heller ikke mange danskere, som i dag kan forestille sig at bo uden 
vand eller el«, påpeger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2582601/landsbyerne-blomstrer-naar-byboerne-kommer/">Landsbyerne blomstrer, når 
byboerne kommer</a></p><p>
Også hos Dansk Energi, der er erhvervs- og interesseorganisation for danske 
energiselskaber, bliver der taget imod hjemmesiden med åbne arme. 
</p><p>
»Vi er glade for, at danskerne rundt om i hele landet nu får et helt nyt 
værktøj til at kunne se sig om efter alternativer, hvis de sidder og er 
frustrerede med en dårlig bredbåndsforbindelse«, siger chefkonsulent Thomas 
Woldiderich. 
</p><h3>
Det decentrale Danmark skal styrkes 
</h3><p>
En ny opgørelse viser, at 83 procent af alle boliger og virksomheder i Danmark 
nu har adgang til mindst 100 Mbit/s bredbåndshastighed. 
</p><p>
Det, mener Carl Holst, er et 'flot resultat'. Men han husker på, at 
Folketinget i februar præsenterede en vækstaftale, som trods gode elementer 
kun havde tilkendegivelser - ingen løfter - om fuld mobildækning for alle 
danskere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2582601/landsbyerne-blomstrer-naar-byboerne-kommer/">Landsbyerne blomstrer, når 
byboerne kommer</a></p><p>
»I Danske Regioner ser vi det som indlysende, at alle borgere skal have adgang 
til de samme ydelser. Ellers skævvrider vi Danmark«. 
</p><p class=" bl-elem">
»Vi ønsker at styrke det decentrale Danmark, for vækst og gode forhold i hele 
landet skal ikke være et by-fænomen. Det er det heldigvis heller ikke, men 
vi skal sørge for at trække i en retning, som er fair for alle landsdele«, 
siger Carl Holst. 
</p>	
</div>
</div></body></html>
