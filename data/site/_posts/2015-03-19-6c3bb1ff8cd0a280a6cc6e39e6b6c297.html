---
layout:     post
title: 	    "Sådan fortsætter Champions League"
post_author:	    
post_date:	    Thu, 19 Mar 2015 08:51:54 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2594092/saadan-fortsaetter-champions-league/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Med avancement til FC Barcelona og Juventus onsdag aften blev 
kvartfinalefeltet i mesterligaen komplet. 
</p><p>
For første gang i 20 år er verdens mest pengestærke nationale fodboldliga ikke 
repræsenteret blandt de sidste otte mandskaber. Det blev en kendsgerning, da 
det sidste engelske håb, Manchester City, kom i den grad til kort på Camp 
Nou og tabte 1-0 og dermed 3-1 samlet til Barcelona. 
</p><p>
1/8-finalestadiet blev til gengæld en stor triumf for fransk fodbold. I sidste 
uge udmanøvrerede et numerisk underlegent Paris SG-hold Chelseas defensive 
og til tider destruktive pindsvinetaktik, mens AS Monaco i tirsdags trods 
0-2 hjemme mod Arsenal fulgte trop og sørgede for to franske hold i 
kvartfinalerne for første gang i fem år. I 2010 spillede Lyon og Bordeaux 
mod hinanden i kvartfinalerne, og Lyon gik videre - og tabte til Bayern 
München. 
</p><p>
Bayern München er naturligvis igen blandet de sidste otte hold. Det sidste 
tyske mandskab har selskab af Atletico Madrid, Real Madrid, FC Barcelona, FC 
Porto, Juventus samt Paris SG og Monaco, der kan ryge ud i en ren fransk 
duel, da restriktioner om, at hold fra samme land ikke kan møde hinanden, 
ophæves ved indgangen til kvartfinalerne. 
</p><h3>
Sådan fortsætter Champions League 
</h3><ul class=" bl-elem"><li><b>Lodtrækning til kvartfinaler:</b> Fredag 20. marts </li><li><b>Kvartfinaler: </b>14./15. og 21./22. april </li><li><b>Lodtrækning til semifinalerne:</b> Fredag 24. april </li><li><b>Semifinaler:</b> 5./6. og 12./13. maj </li><li class=" bl-elem"><b>Finale: </b>6. juni i Berlin </li></ul></div>
</div></body></html>
