---
layout:     post
title: 	    "Ringe straffesparksevner afgjorde intens Champions League-dyst"
post_author:	    
post_date:	    Wed, 18 Mar 2015 00:00:31 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2592413/ringe-straffesparksevner-afgjorde-intens-champions-league-dyst/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Med sjældent ringe straffesparksevner skød Bayer Leverkusen sig tirsdag aften 
ud af Champions League. 
</p><p>
Egentlig var Atlético Madrid-spillerne ikke meget bedre fra 
ellevemeterpletten, men det var nok. 
</p><p><b class="ext-link">DAGENS KAMPE MINUT FOR MINUT:</b><a class="embeddedlink" href="http://politiken.dk/sport/fodbold/championsleague/ECE2592042/champions-league-atltico-og-monaco-i-kvartfinalen-efter-to-dramaer/">Atlético og Monaco 
i kvartfinalen efter to dramaer</a></p><p>
3-2 sluttede straffesparkskonkurrencen efter en ottendedelsfinale, der var 
mere intens end velspillet og mere brutal end chancerig. 
</p><p>
Dermed er sidste års spanske mestre og Champions League-finalister videre i 
den penge- og prestigemættede turnering. 
</p><h3>
Heldigt mål til Atletico 
</h3><p>
Grundlaget for avancementet lagde midtbaneslideren Mario Suarez. Med lidt 
hjælp. 
</p><p>
I første halvleg sparkede han resolut til bolden efter lidt pingpong i feltet, 
så den strøg fladt mod målet, ramte Ömer Topraks fod, ændrede retning - og 
snød målmand Bernd Leno. 
</p><p><b class="ext-link">PORTRÆT:</b><a class="embeddedlink" href="http://politiken.dk/sport/fodbold/championsleague/ECE2592178/moderne-tysk-traener-har-styr-paa-spillestilen/">Moderne tysk træner har styr på 
spillestilen</a></p><p>
Sådan udlignede Atletico Madrid den etmålsføring, Leverkusen havde fra første 
dyst. 
</p><p>
Egentlig var det mål ganske symptomatisk for kampen. 
</p><p>
Der var kun ganske få angreb, hvor et af holdene spillede sig hele vejen frem 
af banen uden problemer og endte med en åben chance - nej, en stor del af 
mulighederne opstod efter en vis form for tilfældighed. 
</p><h3>
Et intenst opgør
</h3><p>
Farligst var Atletico Madrid, der i store dele af opgøret lagde et fint pres 
på gæsterne, og de vilde, højlydte tilskuere på Vicente Calderon drev 
madrilenerne frem.
</p><p>
Måske derfor gik de så hårdt til den. Det samme gjorde tyskerne. 
</p><p>
Kampen indeholdt mere end 30 frispark, og dommeren uddelte 10 gule kort, ofte 
for hensynsløse tacklinger. 
</p><p>
En af de mest dramatiske situationer var, da spaniernes Raul Garcia fik en 
albue i hovedet og begyndte at bløde fra en flænge under øjet. 
</p><h3>
Blod sved og tårer
</h3><p>
Dermed var der både blod og sved i kampen, kun tårerne manglede. 
</p><p>
De kom så til allersidst, da 1-0-kampen gik fra forlænget spilletid til 
straffesparkskonkurrence, og Leverkusen-angriberen Stefan Kiessling rundede 
en miserabel tysk sparkeindsats af med at hælde bolden langt over mål - da 
græd han. 
</p><p>
Også uheldige Ömer Toprak havde sparket langt over, mens Hakan Calhanogul 
havde sendt bolden fladt lige på Atletico-målmanden - og så gjorde det 
pludselig intet for madrilenerne, at Raul Garcia og Koke også brændte. 
</p><p class=" bl-elem">
Med andre ord var det de mindst ringe straffesparksskytter, der vandt. Og gik 
videre til Champions Leagues kvartfinaler. 
</p>	
</div>
</div></body></html>
