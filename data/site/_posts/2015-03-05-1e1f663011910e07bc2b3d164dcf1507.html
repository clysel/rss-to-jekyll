---
layout:     post
title: 	    "Chokregning koster metro-naboer 900 millioner"
post_author:	    
post_date:	    Thu, 05 Mar 2015 08:58:09 +0100
post_site:	    politiken.dk 
post_link:	    http://politiken.dk/oekonomi/ECE2574137/chokregning-koster-metro-naboer-900-millioner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Indbyggere og virksomheder i Københavns nye bydel Nordhavn kommer til at 
betale en stor del af omkostningerne til de kommende metrostationer i 
området.
</p><p>
Fra og med 2020 skal både borgere og erhvervsdrivende hvert år betale en 
såkaldt metroskat, hvis de bor inden for 600 meters afstand af en af 
metroanlæggene, skriver Børsen.
</p><p>
Og der er tale om betragtelige beløb. En virksomhed, der har besluttet at 
flytte til Nordhavn, vil således hvert år få en merudgift på 120.000 kroner.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2371664/medie-metrocityringen-bliver-syv-maaneder-forsinket/">Medie: Metrocityringen bliver 
syv måneder forsinket</a></p><h3>
Finansierer byggeriet
</h3><p>
Regningen udskrives af udviklingsselskabet By og Havn, der er med til at 
finansiere metroanlæggene. Samlet vil By og Havn ifølge Børsen inddrive 900 
millioner kroner over en periode på 60 år fra virksomheder og borgere i 
Nordhavn.
</p><p>
Dermed får selskabet ifølge Børsen dækket hele sit bidrag til metrobyggeriet i 
bydelen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/100procent_kultur/ECE2410633/koebenhavns-kommune-kaster-36-millioner-efter-bedre-metrobyrum/">Københavns Kommune kaster 36 
millioner efter bedre metrobyrum</a></p><p>
By og Havns administrerende direktør, tidligere overborgmester i København 
Jens Kramer Mikkelsen, har ikke ønsket at svare på spørgsmål fra avisen.
</p><h3>
Investorer undrer sig
</h3><p>
I første omgang lander girokortene fra By og Havn hos de store 
ejendomsinvestorer. Hos ATP Ejendomme er man forundret over skatten, og 
direktør Michael Nielsen har tænkt sig at sende regningen videre.
</p><p class=" bl-elem">
»Vi har fortalt lejerne, at deres leje stiger i 2020. Både vi som udlejere og 
lejerne må jo afgøre, om det er til at leve med. Vi er ikke stødt på det her 
før. Man har gjort det ud fra en betragtning om, at ejendommene stiger i 
værdi, når der kommer metro«, siger han til Børsen.
</p>	
</div>
</div></body></html>
