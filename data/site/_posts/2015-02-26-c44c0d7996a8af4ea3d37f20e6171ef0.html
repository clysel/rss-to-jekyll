---
layout:     post
title: 	    "DBU fornærmet over, at Spillerforening medbragte advokat"
post_author:	    
post_date:	    Thu, 26 Feb 2015 13:10:18 +0100
post_site:	    politiken.dk 
post_link:	    http://politiken.dk/sport/fodbold/ECE2564765/dbu-fornaermet-over-at-spillerforening-medbragte-advokat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dansk Boldspil-Union (DBU) og Spillerforeningen mødtes torsdag til endnu et 
møde om den konflikt, der risikerer at forhindre brugen af flere 
landsholdsprofiler i de kommende fire landskampe. 
</p><p>
Forhandlinger om en ny landsholdsaftale har været i gang siden i sommer, og 
indtil videre har DBU's udspil blandt andet indeholdt en reducering af 
landsholdsspillernes honorarer på 17 procent. 
</p><p><b class="ext-link">VURDERING:</b><a class="embeddedlink" href="http://politiken.dk/sport/fodbold/ECE2552845/forsker-dbu-bruger-ufine-metoder-i-loenstrid/">Forsker: DBU bruger ufine metoder i 
lønstrid</a></p><p>
Det udspil er det imidlertid ikke lykkedes at komme til enighed om. Heller 
ikke på torsdagens seneste møde, hvor DBU og Spillerforeningen igen er gået 
hver til sit uden en aftale. 
</p><p><b>Spillerforeningen vil have kollektiv aftale</b></p><p>
»Det var Spillerforeningens ønske at få realitetsforhandlinger i gang og få 
fastsat en proces for at komme i mål med en kollektiv aftale hurtigst 
muligt. Den drøftelse var DBU ikke klar til at tage endnu«, forklarer 
Spillerforeningen om mødets udvikling. 
</p><p>
DBU har forsøgt at indgå individuelle aftaler med spillerne om deres 
kommercielle rettigheder og forpligtelser i forbindelse med 
landsholdssamlinger. Et tiltag, der har vakt <a href="http://http://politiken.dk/sport/fodbold/ECE2564214/konflikt-hovedsponsor-truer-med-at-forlade-dbu/">kritik 
fra blandt andet DBU's sponsorer</a>. 
</p><p>
Spillerforeningen er heller ikke tilfreds med DBU's strategi og søger i stedet 
en kollektiv aftale. Men den var DBU altså ikke med på at tage op torsdag 
formiddag. 
</p><p><b>DBU pikeret over advokat</b></p><p>
Hos DBU er man ikke tilfreds med Spillerforeningens indgang til mødet, som man 
mener har været alt andet end konstruktiv i forhold til at nå til enighed om 
en ny aftale. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/fodbold/ECE2562971/dbu-boss-finder-konflikt-med-spillerne-beklagelig/">DBU-boss finder konflikt med 
spillerne beklagelig</a></p><p>
»DBU føler sig pikeret over, at spillerforeningen havde en advokat fra LO 
(Landsorganisationen i Danmark) med til mødet. Vi føler det som en 
optrapning af konflikten. Vi kom derfor ikke tættere på hinanden ved dagens 
møde«, udtaler Claus Bretton-Meyer ifølge dr.dk. 
</p><p class=" bl-elem">
Hvis ikke parterne kan blive enige om en ny landsholdsaftale inden mandag 2. 
marts, vil landsholdsspillere, der er medlemmer af Spillerforeningen, ikke 
være til rådighed for landstræner Morten Olsen i det første halve år af 
2015. 
</p>	
</div>
</div></body></html>
