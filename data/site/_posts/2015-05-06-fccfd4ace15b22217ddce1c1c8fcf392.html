---
layout:     post
title: 	    "1.000 3D-printede dele i nyt SAS-fly"
post_author:	    Bjørn Godske
post_date:	    Wed, 06 May 2015 12:57:02 +0000
post_site:	    ing.dk 
post_link:	    http://ing.dk/artikel/1000-3d-printede-dele-i-nyt-sas-fly-175917
---
<html><body><div><section class="body">
			<p>I slutningen af 2014 blev det første Airbus A350 XWB leveret til Qatar Airways  - og med det mindst 1.000 dele fremstillet ved hjælp af 3D-printere fra<a href="http://blog.stratasys.com/2015/05/06/airbus-3d-printing/"> Stratasys</a>. SAS har bestilt otte styk af den flytype med leveringsstart i 2018.</p>
			<p>Airbus har i længere tid arbejdet med at udvikle 3D-print-teknikken til flyproduktion. Derfor er en række traditionelt fremstillede komponenter blevet skiftet ud med 3D-printede. Det har ifølge Airbus øget fleksibiliteten i virksomhedens supplychain og gjort det nemmere at nå leverancer i tide.</p>
			<p><figure class="plugin right zoomable"><img data-original-image="http://ing.dk/sites/ing/files/concept-laser-3d-printing-lasercusing-2.jpg" src="http://ing.dk/sites/ing/files/styles/w1120_media_right/public/concept-laser-3d-printing-lasercusing-2.jpg?itok=mRhVtyvV" alt=""/><figcaption> Kabine-beslag til en Airbus 350 XWB fremstillet ved hjælp af 3D-print <cite>Foto: ConceptLaser</cite></figcaption></figure></p>
			
			<p>Airbus går ikke i detaljer med hvilke komponenter der konkret er blevet erstattet med 3D-printede. Men de er fremstillet i plastmaterialet ULTEM, der er kendetegnet ved stor styrke i forhold til vægt. Samtidig er ULTEM i stand til at modstå høje temperaturer, røg og kemikalier.</p>
			<p>De fleste af delene er printet på en avanceret Stratasys FDM-printer, hvor plast lægges på i tynde lag. Airbus har tidligere fortalt, at 3D-printede komponenter kan reducerer vægten med 30 til 55 procent sammenlignet med traditionelt fremstillet. Samtidig kan energiforbruget til fremstilling reduceres med helt op til 90 procent.</p>
			
			<p>I 2014 vandt et beslag, som er monteret inde i kabinen på en A350  "2014 German Industry Innovation Award." Beslaget i plast er fremstille ved hjælp af en teknik udviklet af  Concept Laser GmbH.</p>
			<p>Men det er ikke bare i kabinen 3D-printede dele kommer ind i fly. I 2016 forventer GE Aviation deres nye LEAP-motorer vil have 19 3D-printede brændstofdyser i forbrændingsystemet. kompleksiteten i dyserne gør, at 3D-print er den eneste måde, hvorpå de kan fremstilles. I stedet for 18 enkelte dele, som skulles samles, består dyserne nu kun af en enkelt del.</p>
		</section>
		  </div></body></html>
