---
layout:     post
title: 	    "Ruslands nye stjernedesigner kaldes modens Pussy Riot"
post_author:	    
post_date:	    Mon, 30 Mar 2015 16:07:51 +0200
post_site:	    politiken.dk 
post_link:	    http://politiken.dk/kultur/mode/ECE2608884/ruslands-nye-stjernedesigner-kaldes-modens-pussy-riot/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kan man vise <i>snowwash</i>-denim på catwalken i Paris? 
</p><p>
Sagtens, hvis man er Gosha Rubchinskiy og elsker de dele af populærkulturen, 
som andre affærdiger som ’dårlig smag’. 
</p><p>
Da den 30-årige russer præsenterede sin seneste herrekollektion, var der langt 
mellem jakkesæt og pudsede sko. Til gengæld var der hættetrøjer, sweatpants, 
skovhuggerjakker og hvide sportssokker nok til at holde en typisk hooligan 
varm på stadion i mere end en sæson. 
</p><div class="art-fakta article-box">
<h4 class="">
Fakta </h4>
<h5>
Gosha Rubchinskiy </h5>
<div class="fakta-body" data-buildingblock="embedded_factboxlink">
<p><b>Russisk modedesigner, 30. </b>Født i Moskva. Har gået på kunsthøjskole og 
arbejdet som fotograf og frisør.
</p><p>
Viste sin første kollektion i 2008 på et stadion og arbejder med et miks af 
sportswear, gadestil og mere formelt herretøj. 
</p><p><b>Har siden 2012</b> samarbejdet med Comme des Garçons, der finansierer 
produktion og distribution, mens han selv har fuldt kontrol over designet. 
Gosha viser sine kollektioner ved herremodeugen i Paris.
</p><p class=" bl-elem"><b>Tøjet sælges</b> internationalt i markante modebutikker som Opening 
Ceremony og Dover Street Market. Herhjemme findes Gosha hos Wood Wood, 
Soulland Store og Nørgaard paa Strøget.
</p>
</div>
</div><p>
Gosha, som han bare kaldes, er et produkt af det moderne Rusland. Han begyndte 
i skole i 1991, da Sovjetunionen gik i opløsning, og det har formet hans 
æstetik. </p><p>
»Mine forældre kunne pludselig rejse til udlandet. Jeg fik ting fra Vesten: 
sweatshirts, tyggegummi, cool ting. Der var børn i skolen, som havde 
computerspil. Det var en sjov tid«, siger Gosha til magasinet Fantastic Man 
om perioden, hvor det gamle system brød sammen, og et nyt skulle skabes. 
</p><h3>
Modeller fra gaden 
</h3><p>
Gosha havnede i mode, fordi det var svært at finde arbejde. Han havde kørt på 
skateboard, arrangeret fester og hjulpet til ved modeshows i Moskva, fordi 
han kunne finde ud af at klippe hår. 
</p><p>
»Men det var en kedelig scene. Slet ikke min kop te. Alt for skørt og tøset«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2600457/en-raekke-modedesignere-omfavner-cykel-moden/">En række modedesignere 
omfavner cykel-moden</a></p><p>
Meget kan man sige om Gosha Rubchinskiys design, men tøset er det ikke. Hans 
modeller er gerne sammenbidte, blege fyre spottet på gaden i Moskva eller 
Sankt Petersborg. Han klæder dem i et miks af arbejdstøj, sportswear og 
falmet glamour, som kunne være fundet på et loppemarked med relikvier fra 
før Sovjetunionens sammenbrud. 
</p><p>
Stilen er frisk og let tilgængelig, men kigger man efter, møder man et mylder 
af inspirationskilder og personlige fortolkninger af bølger og fænomener. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00924/Gosha2_jpg_924620y.jpg" alt="" border="0"/></span></p><h3>
Outsider 
</h3><p>
En af dem, der er faldet for Gosha, er den danske designer Mads Nørgaard. 
</p><p>
»Han skaber en sær blanding af noget uni-sex, noget skater og Mother Russia – 
og så er han kommet under fantastiske Comme des Garçons’ vinger«, siger 
modemanden, der har købt Goshas tøj til sin butik i København fra første 
kollektion. 
</p><p>
Det progressive japanske modemærke Comme des Garçons kom ind i billedet for 
tre år siden. Designeren Rei Kawakubo og hendes partner Adrian Joffe kan 
lide, at Gosha er en outsider med potentiale til mere. Deres investering 
skal sikre, at han kan blive ved med at være sig selv. 
</p><p>
Gosha fortæller til det britiske magasin Dazed, at han bevæger sig fremad ved 
at fokusere på de unge russeres energi. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/mode/ECE2580325/modeugerne-har-givet-bareten-et-comeback/">Modeugerne har givet bareten 
et comeback</a></p><p>
»Det handler meget om subkulturer omkring musik. Når man er teenager, vil man 
være del af et fællesskab. Alle mine venner er skateboardere, og musik er 
deres kunstform. Musik giver frihed«. 
</p><p>
Det er særligt klubkulturen, han er rundet af. Han fremhæver ofte 
Moskva-klubben Soljanka som en åbenbaring. 
</p><p>
»Før var natklubber fine steder kun for rige mennesker. Da Soljanka åbnede i 
2007, så jeg pludselig unge i sportswear, secondhand-fund og T-shirts med 
logoer for metalbands. Jeg tænkte: »Nu sker det! Her er det nye Rusland««. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/Gosha_Rubchinskiy_924618d.jpg" alt="" border="0"/></span></p><h3>
Modens Pussy Riot 
</h3><p>
Gosha er blevet kaldt en stemme for denne nye nation, en slags modens Pussy 
Riot. Han er absolut i opposition til oligarker og statens meningskontrol, 
men gør meget ud af at være positiv. Gosha vil hellere vise muligheder frem 
i stedet for kun at pege på alt det, han måtte mene er galt med indretningen 
af det russiske samfund. 
</p><p>
»De unge i min generation har internettet, og de føler, at de er del af noget 
større. De ønsker at være folkets stemme og fortælle verden, at de er 
kreative. Den bevægelse vokser og kan skabe et nyt land«.
</p><p>
Selv om han er nuets fortaler, løber Gosha ikke fra historien. Tværtimod. Når 
han bliver spurgt om sine inspirationskilder, kommer de samme emner op igen 
og igen. Han kan f.eks. lide hooligans. Ikke på den måde, at han synes, at 
fodboldvold er skønt, men han er vild med den måde, som hooligans klæder 
sig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2589337/beroemt-trendraadgiver-har-faaet-nok-modebranchen-er-uden-kontakt-til-omverdenen/">Berømt trendrådgiver har fået 
nok: Modebranchen er uden kontakt til omverdenen</a></p><p>
Det er især billeder af fodboldbøller fra 1980’erne, der tænder noget kreativt 
i ham. Da netbutikken Oki-Ni for nylig bad ham vise, hvad der står i hans 
bogreol, kom de karseklippede fyre igen frem i lyset. 
</p><p>
»Jeg er inspireret af billeder og historier om subkulturer i Sovjetunionen i 
1980’erne«, forklarer han og nævner desuden ortodokse religiøse ikoner, 
plakater fra sportsstævner i sovjettiden, russisk ballet og fotografen 
Aleksandr Rodtjenkos billeder som nogle af de vigtigste fikspunkter i jagten 
på en personlig visuel identitet. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00924/Gosha6_jpg_924621y.jpg" alt="" border="0"/></span></p><h3>
Logoer fra det sorte marked 
</h3><p>
Efter at Gosha har fordøjet historie og nutid, kommer hans design ud som en 
blanding af cool streetwear og fjollede T-shirt-print med aliens på maven. 
Der er prunkløse kanvasjakker med en aura af Jerntæppe, og hans 
joggingbukser er blot et smart logo fra at ligne alt andet end fashion. 
</p><p>
Han er også glad for kamuflage, der er en del af uniformen i mange af de 
urbane subkulturer, han holder øje med. Fra techno og rave til forskellige 
former for aktivisme. 
</p><p>
Attituden har en kant af noget ulovligt. Det understreges i designet af 
bevidst kluntet syede logoer, som ligner noget fra det sorte marked. 
</p><p>
»Hvor meta ville det ikke være, hvis cool streetwear-butikker begyndte at 
sælge logoer, der flirter med de naive ting, man kan finde på det sorte 
marked. Og det kommer de sikkert til«, som Style.com konstaterede efter 
Goshas seneste modeshow i Paris. 
</p><p class=" bl-elem">
Modellerne til showet var stort set alle sammen fundet på gaden, og der var 
ingen med smarte modefrisurer. Fyrene havde enten ishockeynakke (<i>mullet</i>) 
eller var hudnært maskinklippede, som Gosha selv. 
</p>	
</div>

</div></body></html>
