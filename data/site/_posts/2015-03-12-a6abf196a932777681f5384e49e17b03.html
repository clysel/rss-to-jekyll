---
layout:     post
title: 	    "Lars Løkke gør Daniel Agger til 'Årets Knægt'"
post_author:	    
post_date:	    Thu, 12 Mar 2015 21:49:26 +0100
post_site:	    politiken.dk 
post_link:	    http://politiken.dk/sport/fodbold/ECE2585352/lars-loekke-goer-daniel-agger-til-aarets-knaegt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fodboldspilleren Daniel Agger er langtfra uvant med at vinde priser. Og nu kan 
anføreren for fodboldlandsholdet føje endnu en til samlingen. 
</p><p>
Løkkefondens formand, Lars Løkke Rasmussen (V), har i forbindelse med fondens 
årlige fødselsdag uddelt prisen for 'Årets Knægt' til Daniel Agger. 
</p><p>
Fonden blev stiftet af Venstre-formanden i 2012 med det formål at give drenge 
på kanten en ny chance for at vende tilbage til fællesskabet gennem en række 
projekter. 
</p><p><b class="ext-link">SIDSTE ÅR</b><a class="embeddedlink" href="http://politiken.dk/indland/ECE2232218/roland-moeller-er-aarets-knaegt/">Roland Møller er 'Årets Knægt'</a></p><p>
Daniel Agger får ifølge Lars Løkke Rasmussen prisen for gennem hård træning og 
målrettet arbejde at få det maksimale ud af sit talent. 
</p><p>
Selvom Brøndbys forsvarsgeneral som multimillionær står meget langt fra 
kanten, så er han et godt forbillede for andre, mener Lars Løkke Rasmussen. 
</p><p>
»Daniel er med sin fodboldkarriere blevet en kendt og berømt person. Men 
typisk for ham har han tacklet det ved at påtage sig et stort socialt 
ansvar«, siger han: 
</p><p>
»Han er kort sagt en rollemodel. Han er en mand, vi alle kan se op til. Og 
derfor er Daniel Agger 'Årets Knægt' 2015«, siger Løkke i en 
pressemeddelelse. 
</p><h3>
Agger: Løkkefondens værdier er fine 
</h3><p>
Det er tredje gang, Løkkefonden uddeler prisen som 'Årets Knægt'. 
</p><p>
Første år modtog Nicolai Moltke-Leth prisen for sin indsats i forbindelse med 
Løkkefondens første drengeakademi for udsatte drenge. 
</p><p><b class="ext-link">LØKKEFONDEN</b><a class="embeddedlink" href="http://politiken.dk/indland/ECE1584279/lars-loekke-opretter-akademi-for-drenge/">Lars Løkke opretter akademi for 
drenge </a></p><p>
Sidste år gik prisen til den autodidakte skuespiller Roland Møller. Og i år er 
det så den tidligere Liverpool-stjerne Daniel Aggers tur til at modtage 
prisen. 
</p><p class=" bl-elem">
»Jeg er glad og stolt over, at Løkkefonden har valgt at give mig den her pris. 
Løkkefonden har jo nogle meget fine værdier, og hvis fonden mener, at jeg 
repræsenterer nogle af dem, så kan man jo kun være stolt«, siger Agger. 
</p>	
</div>
</div></body></html>
