---
layout:     post
title: 	    "Mor til fem fra Helsingør vandt rekordgevinst kort efter fyring"
post_author:	    
post_date:	    Sat, 21 Feb 2015 12:38:34 +0100
post_site:	    politiken.dk 
post_link:	    http://politiken.dk/indland/ECE2557264/mor-til-fem-fra-helsingoer-vandt-rekordgevinst-kort-efter-fyring/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er en 47-årig kvinde og mor til fem fra Helsingør, der har vundet 315 
millioner i fredagens Eurojackpot, skriver dagbladet BT.
</p><p>
Karen Minke, talsmand for Danske Spil, fortæller til Ritzau, at den endelige 
bekræftelse af kuponen stadig mangler.
</p><p>
»Lige nu venter vi på at kunne be- eller afkræfte, om kvinden har vundet den 
store gevinst«, siger hun til Ritzau.
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2556945/lotto-spiller-vinder-historiens-stoerste-gevinst-i-helsingoer/">Lotto-spiller vinder historiens 
største gevinst i Helsingør</a></p><p>
Karen Minke fortæller videre til Ritzau, at kvinden lørdag formiddag indløste 
sin kupon i Kvickly i Helsingør, hvor Lottoterminalen viste, at der var 
vundet over 9.999 kroner på kuponen. 
</p><p>
Herefter tog hun hjem for at undgå det store presseopbud i supermarkedet.
</p><p>
»Vi ved ikke med sikkerhed endnu, om det er hende, der har vundet. For at vi 
kan være sikre, skal vi have hendes kvittering ind i vores system, hvor vi 
kan tjekke, om det er vinderkuponen«, siger hun til Ritzau.
</p><h3>
Aner ikke, hvad pengene skal bruges til
</h3><p>
Ifølge BT kom den formodede vinder med alle fem børn og indløste kuponen i 
Kvickly, og der var naturligvis en euforisk stemning hos vinderfamilien.
</p><p>
»Vi jublede selvfølgelig - vi kunne næsten ikke tro det. Vi aner ikke, hvad vi 
skal bruge pengene på«, sagde den 47-årige kvinde til BT.
</p><p class=" bl-elem">
Den 47-årige fortalte til BT, at den enorme præmie falder på et tørt sted, da 
hun netop er blevet fyret.
</p>	
</div>
</div></body></html>
