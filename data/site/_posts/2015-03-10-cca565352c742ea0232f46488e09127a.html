---
layout:     post
title: 	    "Modeugerne har givet bareten et comeback"
post_author:	    
post_date:	    Tue, 10 Mar 2015 16:26:53 +0100
post_site:	    politiken.dk 
post_link:	    http://politiken.dk/kultur/mode/ECE2580325/modeugerne-har-givet-bareten-et-comeback/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta om baretten</h4>
<div class="fakta-body" data-buildingblock="embedded_factboxlink">
<p><b>Flad, rund, blød</b> hovedbeklædning. Kendes også under navne som 
baskerhue og alpehue. Den er for det meste fremstillet af filtet uld og 
formes under farvningen. 
</p><p><b>Den mest almindelige</b> baretfarve er sort. I huens centrum sidder en 
lille stilk.
</p><p><b>Baretten opfattes</b> som regel som typisk fransk, men findes også i bl.a. 
spanske, italienske og skotske versioner.
</p><p class=" bl-elem"><b>Man mener, </b>at baretten kom ind i moden i 1920’erne, måske fordi 
soldater havde den med hjem efter Første Verdenskrig. Senere er den blevet 
båret af alle fra guerillasoldater til starletter, 1950’ernes originale 
jazzhipstere og skuespilleren Samuel L. Jackson.
</p>
</div>
</div><p>
Der er få ting, som Marlene Dietrich, Che Guevara, Johnny Rotten og Johannes 
Møllehave har til fælles, men de var (og er) alle glade for at gå med baret. 
</p><p>
Den flade, runde, bløde hovedbeklædning har siddet kækt på skrå på hovedet af 
såvel filmstjerner som oprørere, punkere og digterpræster, og efter nogle 
årtier i skyggen af kasketter og strikhuer er det igen tid til at hente 
baretten ud af skabet. 
</p><p>
Ved sæsonens modeuger har alpehuer i mange udgaver prydet catwalken i New 
York, London, Milano og Paris, og fra Gucci til Saint Laurent og danske 
Astrid Andersen er der lagt op til et comeback for filt til både mænd og 
kvinder. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/mode/ECE2572227/analyse-regelsaet-viser-presset-modebranche/">Analyse: Regelsæt viser 
presset modebranche</a></p><p>
»Baretten er den næste must-have til håret«, proklamerer Style.com ligefrem, 
og selv om man skal tage den slags udtalelser afslappet, har der på de 
seneste ugers catwalk været baretter nok til at holde indbyggerne i en 
mindre fransk by varme om hovedet. 
</p><div class="art-quote article-box">
<p class="quote"/>
<blockquote>
<p class="quote-txt">
Baretten er den næste must-have til håret
</p>
<p class="sender">
Style.com 
</p>
</blockquote>
</div><p>
Også blandt gæsterne på de forreste rækker blev der spottet flade huer. Der 
sad en på hovedet af skuespilleren Salma Hayek, da hun mødte op som gæst ved 
Guccis show i Milano. Det var en markant baret i babyblå, og det kan man 
tage som et tegn på, at den runde hue er tilbage.</p><p>
Salma Hayek er ikke kun Hollywoodstjerne, hun er gift med François-Henri 
Pinault, topchef og medejer af luksusvarekoncernen Kering. Det er dem, der 
ejer Gucci, og Hayek ville aldrig dukke op til et modeshow uden at have 
konsulteret en stylist med fingeren på pulsen. 
</p><h3>
Badges og punk 
</h3><p>
Barettens optur begyndte ved herremodeugerne i januar. 
</p><p>
Hos Saint Laurent satte designeren Hedi Slimane baretter på sine modeller, og 
han gør ikke noget for sjov. Slimane dyrker popkulturelle referencer bedre 
end nogen anden på den aktuelle modescene, og det er musikken, der har 
skubbet ham i retningen af baskerhuer. 
</p><p>
Han har forklaret, at inspirationen kom fra unge musikere i Paris og deres 
opfindsomhed. Derfor var der badges på baretterne, og det gav et look, som 
var mere i retning af punk end af tv-serien ’Allo Allo!’, hvor samtlige 
karikaturer af franskmænd bar <i>chapeau basques</i> og et flute under 
armen. 
</p><p>
Der findes nogle evigt seje billeder af Johnny Rotten fra Sex Pistols fra 
slutningen af 1970’erne. Klædt i sort bondagetøj med masser af lynlåse fra 
Vivienne Westwoods hånd poserer han med baret på hovedet. De billeder kender 
Hedi Slimane. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/byliv/ECE2574681/modeshow-fejr-kampdag-med-trusser-og-torpedo-bryster/">Modeshow: Fejr kampdag med 
trusser og torpedo-bryster</a></p><p>
Marc Jacobs har også set dem, og han leger med <i>customizede</i> 
baretter. Under modeugen i New York pyntede han dem med nitter og pins, så 
de kom til at ligne noget, Debbie Harry fra rockgruppen Blondie kunne have 
båret med stil. 
</p><p>
Astrid Andersen kører til gengæld baretten uden tilbehør. Den danske designers 
huer var sorte, klassiske og sat lige på toppen af hovedet, da hun 
præsenterede sit glamourøse herretøj i London. 
</p><p>
Her var inspirationen fra uniformer tydelig, og det er især militæret, som 
gennem historien har været bannerfører for denne form for hovedbeklædning. 
Bare tænk på FN-soldaternes lyseblå baretter – eller John Wayne i ’De Grønne 
Baretter’. 
</p><h3>
Unisex og androgyn 
</h3><p>
Baretten har i Frankrig altid været et symbol på frihed, og det skyldes ikke 
mindst, at den blev adopteret af 1700-tallets <i>sans-culottes</i> – de 
revolutionære fattige. Senere blev den en fast del af uniformen for 
landarbejdere såvel som intellektuelle og bohemer i Paris. 
</p><p>
I dag ses den på de millioner af eksemplarer af denT-shirt med Che Guevaras 
ansigt, der hører til i enhver stilbevidst oprørers garderobe, og blandt 
byguerillaer som Sorte Pantere, IRA og ETA har den været et lige så 
naturligt valg som en knyttet næve. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/mode/ECE2571277/modebranchen-indfoerer-stram-selvjustits-efter-sag-om-ultratynd-model/">Modebranchen indfører stram 
selvjustits efter sag om ultratynd model</a></p><p>
Baretten er på samme tid arbejdstøj og fritidsbeklædning, og som med 
rullekrave er det en modegenstand, man skal nærme sig med forsigtighed. Der 
går en tynd grænse mellem at ligne en cool Faye Dunaway i ’Bonnie &amp; 
Clyde’ og en levemand fra Barolobæltet.
</p><div class="art-quote article-box">
<p class="quote"/>
<blockquote>
<p class="quote-txt">
Der går en tynd grænse mellem at ligne en cool Faye Dunaway i 'Bonnie &amp; 
Clyde' og en levemand fra Barolobæltet
</p>
</blockquote>
</div><p>
En væsentlig forklaring på, at baretten passer ind i modebilledet i 2015, er, 
at den er unisex. Den giver kvinder mulighed for at klæde sig både feminint 
og maskulint.</p><p>
Den kan være yndig på hovedet af en retro-interesseret kvinde, som vil 
efterligne 1950’er-starletten Brigitte Bardot, og den kan få et androgynt 
udtryk, hvis man som Marlene Dietrich kombinerer den med et jakkesæt i 
herresnit. 
</p><p>
Den slags vil næppe ryste nogen i dag, men i 1933 mente politiet i Paris, at 
den tyske filmstjerne var subversiv, og truede med at anholde hende, hvis 
hun viste sig offentligt i herretøj. 
</p><p>
’Alvoren i hendes outfit blev understreget af baretten, der skjulte hendes hår 
og sad på skrå’, konstaterer modeleksikonet ’Fashion – The Whole Story’. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/mode/ECE1528632/forening-kaemper-videre-mod-sygeligt-tynde-modeller/">Forening kæmper videre mod 
sygeligt tynde modeller</a></p><p>
Billedet af Dietrich i jakkesæt og baret har i dag ikonstatus og er blevet 
efterlignet af blandt andre popstjernen Madonna og i en lang række 
modebilleder. Hun har desuden en stilmæssig slægtning i skuespilleren Diane 
Keaton, som de seneste år har udviklet sig til at være et markant kvindeligt 
stilikon. 
</p><p>
Det er særligt hendes attitude og elegante brug af elementer fra 
herregarderoben i Woody Allens 1977-klassiker ’Annie Hall’, som inspirerer 
mange modefolk. 
</p><p class=" bl-elem">
Diane Keaton er desuden livslang baretbærer. 
</p>	
</div>
</div></body></html>
