---
layout:     post
title: 	    "Svækkede borgerlige vender om og strammer udlændingepolitikken"
post_author:	    
post_date:	    Sat, 07 Mar 2015 09:52:24 +0100
post_site:	    politiken.dk 
post_link:	    http://politiken.dk/udland/ECE2577404/svaekkede-borgerlige-vender-om-og-strammer-udlaendingepolitikken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Hvad er reglerne nu?</p><p>Syriske flygtninge</p>
<div class="fakta-body" data-buildingblock="embedded_factboxlink">
<p><b>Ret til permanent </b>opholdstilladelse.</p><p><b>Ret til familiesammenføring</b> med ægtefælle/partner og børn under 18.</p><p><b>Starthjælp på</b> 308 SEK om dagen. Ekstra tilskud hvis man har børn.</p><p><b>Ret at bo</b> hvor man vil, uden det </p><p>påvirker start- eller kontanthjælp.</p><p><b>Ingen sprogkrav</b> for at få </p><p class=" bl-elem">statsborgerskab.</p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
</p><p>
Netop integration er et område, hvor man kan profilere sig
</p><p class=" bl-elem"/>

<p class="sender">
Malena Rosén Sundström, politolog 
</p>
</blockquote>
</div><p>
Lavere starthjælp. Midlertidige opholdstilladelser. Krav om forsørgelse før 
familiesammenføring. 
</p><p>
Nej, vi taler ikke om de for længst gennemførte stramninger i den danske 
udlændingepolitik. Vi taler rent faktisk om Sverige. 
</p><p>
Landet, hvor ethvert forslag om stramninger eller bare en debat om 
indvandringens størrelse per automatik fik et racismestempel. Men nu er der 
pludselig ved at ske noget i svensk politik. 
</p><p>
Man taler om indvandring og integration. Rigtig, rigtig meget endda. På radio, 
på tv, i aviser og rundt om frokostbordet på arbejdspladserne. Og de seneste 
par måneder er de borgerlige partier med Moderaterna i spidsen gået i gang 
med totalt at omlægge deres politik på integrationsområdet. 
</p><p>
»For det første har man fundet ud af, at udlændingepolitik er et emne, som 
optager vælgerne mere og mere. Tidligere lå det langt nede på listen, men 
det seneste år er det klatret op mod toppen. Samtidig er det også en måde at 
profilere sig på, på et område hvor man tidligere har været meget tavs«, 
forklarer Malena Rosén Sundström, politolog ved Lunds Universitet, om de 
borgerliges kovending. 
</p><h3>
Åbne hjerter 
</h3><p>
Hvis der er én ting, som de svenske vælgere husker særlig godt fra valgkampen 
sidste år, så er det talen på Norrmalmstorg i Stockholm i starten af august. 
</p><p>
I høj sol – men med modvind i meningsmålingerne – holdt Moderaternas 
statsminister, Fredrik Reinfeldt, sin sommertale til partimedlemmer og 
vælgere, hvor han talte om den store udfordring, som venter: de mange især 
syriske flygtninge, der vil komme til Sverige i de kommende år. 
</p><p>
»Jeg kommer til at bede det svenske folk om at åbne deres hjerter for de meget 
udsatte mennesker, som vi nu ser rundtomkring i verden«, sagde han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/magasinet/interview/ECE2476627/de-aabne-svenske-hjerters-far/">De åbne svenske hjerters far</a></p><p>
På et øjeblik lykkedes det ham at ændre fokus for hele valgkampen. Moderaterna 
gik stærkt tilbage, den borgerlige regering mistede magten, og 
Sverigedemokraterna gik frem. 
</p><p>
Her et halvt år senere er meget i svensk politik anderledes end den dag i 
august. En minoritetsregering bestående af Socialdemokraterna og 
Miljöpartiet kæmper for overlevelse. Den borgerlige alliance prøver at 
genfinde sig selv efter nederlaget i september. Og Sverigedemokraterna (SD) 
er – selv med en langtidssygemeldt partileder – støt voksende i alle 
meningsmålinger. 
</p><h3>
Folkpartiets bagland i oprør 
</h3><p>
Det var Kristdemokraterna, som først brød det udlændingepolitiske tabu, da 
partiet i december præsenterede sit forslag til en bedre integration. 
Midlertidig opholdstilladelse og lavere starthjælp var nogle af de 
kontroversielle forslag. Partileder Göran Hägglund blev ikke uventet 
anklaget for at fiske blandt SD’s vælgere, men havde støtte fra store dele 
af sit bagland – bortset fra de kirkelige kredse. 
</p><p>
En måned senere var det Folkpartiet og partileder Jan Björklunds tur til at 
præsentere lignende forslag. I hans socialliberale bagland var der dog flere 
markante profiler, som åbent gik ud og kritiserede partiledelsen for at 
sælge ud af de liberale, humanistiske værdier. 
</p><p>
Det største borgerlige parti, Moderaterna, arbejder også på at redefinere sin 
udlændingepolitik, men er stadig i analysefasen. På flere punkter vil man 
formentlig følge i tidligere formand Reinfeldts fodspor, men man har åbnet 
for at skærpe kravene for familiesammenføring. 
</p><p>
»Netop integration er et område, hvor man kan profilere sig, fordi man har 
grundlæggende forskellige holdninger. Holdninger man var nødt til at skjule, 
mens man sad i regering med Fredrik Reinfeldt som statsminister. Nu er især 
de små partier nødt til at komme ud af Moderaternas skygge og give deres bud 
på en udlændingepolitik«, forklarer politolog Malena Rosén Sundström. 
</p><h3>
Ny kurs hjælper ikke 
</h3><p>
Måske kommer det heller ikke som nogen stor overraskelse, at netop Folkpartiet 
og Kristdemokraterna vil stramme mest. 
</p><p>
Det er også de partier, som med lige omkring 5 procent af stemmerne ligger 
tættest på spærregrænsen på 4 procent. Alligevel har strategien indtil 
videre ikke givet pote. 
</p><p>
Trods flere ugers diskussion om de to partiers udlændingeudspil viste en 
måling fra starten af februar nemlig, at der kun findes én vinder i 
udlændingedebatten: Sverigedemokraterna. 
</p><p class=" bl-elem">
De fik rekordhøje 19 procent i YouGovs meningsmåling mod 13 procent ved 
valget. Kristdemokraterna var faldet ned under spærregrænsen, mens 
Folkpartiet kun lige kommer over de 4 procent. 
</p>	
</div>
</div></body></html>
