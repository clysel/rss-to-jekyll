---
layout:     post
title: 	    "Øjenvidne til skudangreb i Tunesien: De skød på alt, der bevægede sig"
post_author:	    
post_date:	    Wed, 18 Mar 2015 23:17:13 +0100
post_site:	    politiken.dk 
post_link:	    http://politiken.dk/udland/ECE2593808/oejenvidne-til-skudangreb-i-tunesien-de-skoed-paa-alt-der-bevaegede-sig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I tre timer lå Josep Llius Cusido på gulvet og gemte sig bag en søjle, mens 
folk omkring ham blev skudt og dræbt. 
</p><p>
»Det lykkedes mig at gemme mig bag en søjle. Der var uheldige mennesker, som 
de dræbte lige der. Jeg lå på gulvet i næsten tre timer, men vores liv blev 
reddet«, siger Josef Cusido. 
</p><p>
Han var i dag vidne til det, der menes at være det værste angreb i Tunesien på 
udlændinge siden 2002. 
</p><p>
21 mennesker blev dræbt og 22 såret. 
</p><p>
Bardo-museet i den tunesiske hovedstad Tunis blev angrebet af mænd iført 
militæruniformer. Mændene var bevæbnede med kalasjnikov-automatgeværer. 
</p><p>
En række turister ankom til museet med en turistbus, og så snart de steg ud, 
åbnede gerningsmændene ild. Herefter fulgte mændene angiveligt efter 
turisterne ind på museet, hvor de fortsatte med at skyde. 
</p><p>
Efter skyderiet ude foran museet blev adskillige turister holdt som gidsler i 
museumsbygningen. 
</p><p>
Blandt dem var Josep Llius Cusido, der er borgmester af den lille spanske by 
Vallmoll. 
</p><p>
»Vi så en masse mennesker forlade et køretøj, og de begyndte at skyde alle, 
der gik ned ad pladsen i det øjeblik«, fortæller Josep Lluis Cusido. 
</p><p>
Han var til stede, fra da angrebet begyndte, og på museet befandt han sig kun 
få meter fra gerningsmændene. 
</p><p>
»Bagefter trådte de ind på museet. Jeg så deres ansigter: De var cirka 10 
meter fra mig, mens de skød på alt, der bevægede sig«, fortæller den spanske 
borgmester Josep Lluis Cusido. 
</p><p>
Ifølge Tunesiens indenrigsminister, Mohamed Ali Aroui, var der på det 
tidspunkt omkring 100 turister på museet, skriver Ritzau. 
</p><p><b>Gerningsmænd er stadig på fri fod</b></p><p>
Mens gerningsmændene befandt sig på museet, omringede politi og 
sikkerhedsstyrker stedet. 
</p><p>
Efter cirka to timer stormede de museet og dræbte de to gerningsmænd i 
militæruniformer. Under politiaktionen mistede en politibetjent livet. 
</p><p>
Politiet leder angiveligt stadig efter tre mænd, som, de mener, var 
involverede i angrebet. 
</p><p>
Tunesiens ministerpræsident, Habib Essid, udtaler, at blodbadet derfor ikke 
nødvendigvis er overstået endnu. Han mener, at angrebets formål blandt andet 
var at skabe kaos i landets økonomi. 
</p><p>
»Det er et fejt angreb, som hovedsageligt skulle ramme Tunesiens økonomi. Vi 
bør stå sammen og forsvare vores land«, siger Habib Essid. 
</p><p><b>21 dræbt og 22 såret</b></p><p>
I alt var der 21 personer, der mistede livet under dagens skudangreb - 
heriblandt 17 turister, en civil tuneser og en politibetjent. 
</p><p>
Ifølge Spaniens udenrigsminister, Jose Manuel Garcia-Margallo, var der to 
spanske turister, der blev dræbt under dagens angreb. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2593417/gidseldrama-overstaaet-17-turister-draebt-paa-museum-i-tunesien/">Gidseldrama overstået: 17 
turister dræbt på museum i Tunesien</a></p><p>
Blandt de dræbte var der udover de to spaniere både italienske, tyske og 
polske turister, sagde Tunesiens ministerpræsident, Habib Essid, tidligere. 
Colombias præsident har efterfølgende bekræftet, at der også var to 
colombianere blandt de dræbte. 
</p><p>
Udover de mange dræbte oplyser Habib Essid, at 22 personer blev såret. Blandt 
dem var der både briter, franskmænd, polakker og italienere. 
</p><p>
Den tunesiske præsident, Beji Caid Essebi, udtaler i en tale på TV, at 
Tunesien er i krig mod terror. 
</p><p>
»Disse brutale minoritetsgrupper skræmmer os ikke, og kampen mod dem vil 
fortsætte, indtil de er udryddet«, siger han ifølge AP. 
</p><p class=" bl-elem">
Det vides endnu ikke, hvor gerningsmændene kommer fra, eller hvad deres motiv 
var, og der er ingen, der har påtaget sig at stå bag angrebet. 
</p>	
</div>
</div></body></html>
