---
layout:     post
title: 	    "Tottenham holder konkurrent under sig "
post_author:	    
post_date:	    Sat, 25 Apr 2015 16:00:33 +0200
post_site:	    politiken.dk 
post_link:	    http://politiken.dk/sport/fodbold/premierleague/ECE2643130/tottenham-holder-konkurrent-under-sig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Premier League</p>
<p class="last-res">Seneste kampe</p>

<p class="period">Stillingen</p>






</div>
<p>
Tottenham spillede ikke nogen stor kamp lørdag mod Southampton, men Christian 
Eriksen og co. fik alligevel reddet et enkelt point med 2-2 efter at have 
været bagud to gange i opgøret.
</p><p>
Dermed rykker Tottenham op på femtepladsen i Premier League foran Liverpool 
med ét point, men Liverpool har dog spillet to kampe færre end Eriksens 
mandskab.
</p><p>
Southampton er lige nu a point med Liverpool, som senere lørdag møder West 
Bromwich ude.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/premierleague/ECE2634539/eriksens-maaltoerke-forbi-saenker-newcastle-med-frispark/">Eriksens måltørke forbi: 
Sænker Newcastle med frispark</a></p><p>
Det var hjemmeholdet fra Southampton, som i de første 45 minutter kom frem til 
de fleste og største chancer.
</p><p>
Alligevel havde Southampton brug for hjælp fra et gavmildt Tottenham-forsvar, 
førend der kom hul på bylden.
</p><p>
Lidt uden for eget felt snublede Ryan Mason med bolden ved fødderne, men han 
fik alligevel prikket den tilbage til forsvarsspilleren Ben Davies.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/premierleague/ECE2536127/eriksen-overgaar-bendtners-danske-rekord-i-premier-league/">Eriksen overgår Bendtners 
danske rekord i Premier League</a></p><p>
Han forsøgte at dække bolden af ned mod eget mål, men den store italienske 
Southampton-angriber Graziano Pellé kunne uden problemer puffe Davies til 
siden og prikke bolden ind under en sagesløs Hugo Lloris i Tottenham-målet.
</p><p>
Herefter kom Tottenham lidt bedre med, og en smule ufortjent efter spil og 
chancer fik Erik Lamela udlignet kort inden pausen, da han med en blanding 
af arm og mave fik dirigeret et indlæg i kassen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/premierleague/ECE2624347/christian-eriksen-taber-til-sin-tidligere-manager/">Christian Eriksen taber til 
sin tidligere manager</a></p><p>
Det var dog fortsat Southampton, som var det bedste hold på banen efter pausen.
</p><p>
Holdet skabte flere gode muligheder, som især Steven Davis misbrugte, men så 
er det godt, at man har målfarlige Graziano Pellé. Efter 64 minutter steg 
han flot op til et indlæg og headede målet til 2-1 ind.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/premierleague/ECE2616335/wenger-roser-sit-fokuserede-og-kyniske-arsenal-hold/">Wenger roser sit fokuserede og 
kyniske Arsenal-hold</a></p><p>
Igen lykkedes det Tottenham at rejse sig, da Eric Dier med en flot aflevering 
ind i feltet fandt Nacer Chadli, som køligt lagde bolden ind til 2-2 med 20 
minutter tilbage.
</p><p>
Der faldt ikke flere scoringer trods syv minutters tillægstid efter en slem 
skade til Tottenhams Ben Davies i anden halvleg.
</p><p class=" bl-elem">
Begge hold mangler fire kampe i ligaen og kan begge nå at kvalificere sig til 
Europa League i næste sæson.
</p>	
</div>

</div></body></html>
