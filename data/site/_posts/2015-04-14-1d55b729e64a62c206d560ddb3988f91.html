---
layout:     post
title: 	    "Sælgere af kopimøbler står til fængsel i stor sag"
post_author:	    
post_date:	    Tue, 14 Apr 2015 09:27:04 +0200
post_site:	    politiken.dk 
post_link:	    http://politiken.dk/forbrugogliv/livsstil/ECE2626988/saelgere-af-kopimoebler-staar-til-faengsel-i-stor-sag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tre forretningsmænd skal i fængsel, fordi de over internettet har solgt et 
stort antal kopier af danske design-klassikere.
</p><div class="art-quote article-box">
<p class="quote"/>
<blockquote>
<p class="quote-txt">
Det er den første sag af sin art, hvor man kræver fængsel for handel via 
engelske kopi-sites
</p>
<p class="sender">
Maria Fredenslund, leder af Rettighedsalliancen 
</p>
</blockquote>
</div><p/><p>
Det er påstanden fra Bagmandspolitiet i en straffesag, som netop er blevet 
sendt til Københavns Byret.
</p><p>
I alt nåede mændene at sælge 442 kopier af lamper og møbler designet af blandt 
andre PH og Arne Jacobsen.
</p><p>
Desuden havde de et lager med flere end 700 genstande, som var klar til salg, 
mener Bagmandspolitiet.
</p><p>
»Det er den første sag af sin art, hvor man kræver fængsel for handel via 
engelske kopi-sites«, siger Maria Fredenslund, der er leder af 
Rettighedsalliancen - en sammenslutning af rettighedshavere.
</p><h3>
Lovligt at sælge kopier i England
</h3><p>
Et engelsk selskab opererede via en hjemmeside, som nu er blokeret. Herfra 
forsøgte mændene at få fat i kunder, som er villige til at betale for kopier.
</p><p>
I England er møbeldesign endnu ikke beskyttet på samme måde som i Danmark. 
Derfor er det lovligt at sælge kopier på det engelske marked, men ikke på 
det danske.
</p><p>
Men i den aktuelle sag skete markedsføringen på dansk, og der var et dansk 
support-telefonnummer. Desuden var prisen i hovedparten af perioden angivet 
i danske kroner.
</p><p>
Efterforskningen begyndte sidste forår. Under en ransagning i Flensborg blev 
der beslaglagt 350 paller med kopivarer. Desuden blev politiet i flere lande 
bedt om assistance.
</p><h3>
Bagmandspolitiet håber på tilståelsessag
</h3><p>
I Bagmandspolitiet bekræfter senioranklager Dorte Frandsen over for Ritzau, at 
der er beslaglagt penge hos de tre sigtede mænd.
</p><p>
Hun håber, at sagen kan afgøres som en såkaldt tilståelsessag inden 
sommerferien.
</p><p>
Ud over fængsel kræver senioranklageren, at byretten frakender mændene retten 
til at beskæftige sig med handel med brugskunst i to år.
</p><p class=" bl-elem">
Ofrene i sagen er firmaerne Fritz Hansen A/S, Louis Poulsen Lightning A/S, 
Carl Hansen &amp; Søn A/S og Erik Jørgensen Møbelfabrik A/S. De havde ikke 
givet tilladelse til markedsføringen og salget. Firmaerne vil kræve 
erstatning for den påståede grove krænkelse af ophavsretten.
</p>	
</div>

</div></body></html>
