---
layout:     post
title: 	    "Klarlund:Tørre slimhinder i næsen generer døgnet rundt "
post_author:	    
post_date:	    Wed, 04 Mar 2015 08:00:40 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2567075/klarlundtoerre-slimhinder-i-naesen-generer-doegnet-rundt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
BENTE KLARLUND PEDERSEN</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p class=" bl-elem">
Brevkasse om hvordan vi holder raske mennesker raske. Bente Klarlund Pedersen 
er overlæge på Rigshospitalet, professor ved Københavns Universitet og leder 
af Trygfondens Center for Aktiv Sunhed og Danmarks Grundforskningsfonds 
Center for Inflammation og Metabolisme, der forsker i, hvordan fysisk 
aktivitet gavner sundheden. <a class=" bl-elem" target="_blank" href="mailto:bente.klarlund@pol.dk">bente.klarlund@pol.dk</a></p>
</div>
</div><p><b>Spørgsmål fra anonym læser:</b></p><p>
Jeg læste spørgsmål og svar vedrørende vasomotorisk rhinit (<i>ikkeallergisk 
helårssnue, red</i>.). Jeg lider af den ’tørre’ type, og det tykke 
næseslim ryger bagud i svælget og forårsager hoste. Det generer mig meget – 
forstyrrer min nattesøvn og giver mig inkontinens. Jeg hoster i snit hvert 
15. minut døgnet rundt. Efter en influenzavaccination her i efteråret blev 
jeg symptomfri i en måned. Hvor var det rart – at kunne sove, være sammen 
med andre uden at fornemme deres frygt for at blive smittet og at kunne 
smage og lugte – måltidet blev igen en sand nydelse. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2506988/klarlund-derfor-bliver-vi-mere-syge-naar-det-er-koldt/">Klarlund: Derfor bliver vi mere 
syge, når det er koldt</a></p><p>
Jeg er 65 år, opereret for brystkræft i 2010 og får medicinsk efterbehandling 
med Letrozol. Jeg har fået fjernet mine ovarier. Mine slimhinder og min hud 
er meget tørre. Jeg har let forhøjet bmi, stenose i lænden, polyneuritis i 
fødderne. Jeg dyrker let motion: stavgang, cykling, yoga; jeg må tage hensyn 
til min krop, som ikke tåler spidsbelastning. Det passer nu mit temperament 
godt, jeg går mere op i nydelse end præstation. 
</p><p>
Min rhinit generer mig i 10 måneder om året. Jeg håber sådan, at du kan give 
mig nogle gode råd til, hvordan jeg kan styrke mit immunforsvar og gøre 
slimhinderne mindre tørre og dermed forbedre min kroniske tilstand og min 
livskvalitet. 
</p><p><b>Bente Klarlund Pedersen:</b></p><p>
Du er hårdt plaget med flere diagnoser. Det er beundringsværdigt, at du er i 
stand til at tage dig sammen og holde kroppen i sving med stavgang, cykling 
og yoga. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2220862/klarlunds-brevkasse-jeg-har-loebende-naese-og-nyseanfald-aaret-rundt/">Klarlunds brevkasse: Jeg har 
løbende næse og nyseanfald året rundt</a></p><p>
Dit mere konkrete spørgsmål vedrører din rhinit. Man kan udelukke, at der er 
tale om pollenallergi, som ville vise sig ved sæsonvariation: hasselpollen, 
ellepollen og elmepollen i de tidlige forårsmåneder; birkepollen i maj; 
græspollen i juni/juli og gråbynkepollen i juli/august. Hvis man reagerer på 
kæledyr, husstøvmider, fødevarer eller indendørs skimmelsvampe, kan man have 
symptomer hele året eller næsten hele året. Hvis man skal konstatere, om der 
er tale om allergi, må man rådføre sig med sin læge. Den ikkeallergiske 
rhinit kaldes også vasomotorisk rhinit. 
</p><p>
Symptomerne er til tider udtalte og kan forværres af cigaretrøg, alkohol, 
krydret mad, temperatur- og lufttryksændringer, skarpt lys samt visse lugte 
som parfume og maling. 
</p><p>
Patienter med vasomotorisk rhinit kan inddeles i to grupper: Dem med ’våd’ 
næse, som plages af, at næsen hele tiden løber. Og dem med ’tør’ næse, hvor 
generne først og fremmest er tæt næse med dårlig luftpassage. Du beskriver 
selv, at du hører til den sidste gruppe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2195976/klarlunds-brevkasse-hvorfor-loeber-naesen-konstant/">Klarlunds brevkasse: Hvorfor 
løber næsen konstant?</a></p><p>
Hvis du ved, hvad der udløser symptomerne, er det faktisk meget vigtigt at 
forsøge at undgå disse stimuli. Det kan bidrage til, at slimhinden bliver 
mindre følsom og ophører med at overreagere. Det har vist sig, at fysisk 
aktivitet kan hjælpe mod denne tilstand. Træning, som gør dig forpustet, 
bidrager til at nedsætte luftmodstanden i næsen, fordi slimhinden skrumper, 
og virkningen synes at vare ved bagefter. 
</p><p>
Kortvarig behandling i op til 7-10 dage med næsedråber kan være effektivt for 
nogle. Langvarig brug forværrer derimod tilstanden og må ikke benyttes! Hvis 
du har behov for at dryppe næsen, bør du i stedet bruge saltvandsdråber 
eller skylle med saltvand. Det vil gøre slimhinderne mindre tørre og bidrage 
til, at de er mindre irriterede. Hvis du har behov for yderligere 
behandling, kan kortisonholdige næsedråber have effekt, også på lugtesansen. 
</p><p class=" bl-elem">
Jeg kan ikke forklare, hvorfor dine symptomer lettede efter en 
influenzavaccination, og man har ikke kendskab til, at rhinit forbedres med 
immunstimulerende stoffer. 
</p>	
</div>
</div></body></html>
