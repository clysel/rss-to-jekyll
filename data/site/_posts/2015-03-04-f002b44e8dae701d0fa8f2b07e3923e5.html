---
layout:     post
title: 	    "Statsforvaltning: To ubesatte stillinger førte til sagsophobning"
post_author:	    
post_date:	    Wed, 04 Mar 2015 13:14:34 +0100
post_site:	    politiken.dk 
post_link:	    http://politiken.dk/indland/ECE2573176/statsforvaltning-to-ubesatte-stillinger-foerte-til-sagsophobning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Arbejdet kræver stor styrke og robusthed, ellers tærer det på kræfterne.
</p>
<p class="sender">
</p><p class=" bl-elem">Helle Haxgart, direktør</p> 

</blockquote>
</div><p>
Statsforvaltningens medarbejdere har travlt. 
</p><p>
Det medgiver Helle Haxgart, direktør i Statsforvaltningen, som reaktion på, at 
en af forvaltningens ni afdelinger – den i Ringsted – har fået to påbud af 
Arbejdstilsynet, som pålægger forvaltningen at undersøge og sikre det 
psykiske arbejdsmiljø for de jurister og socialrådgivere, som arbejder med 
skilsmissesager. 
</p><p>
»Vi er 178 årsværk til knap 30.000 sager om året, så vi har da travlt. Det har 
Statsforvaltningens medarbejdere som på andre offentlige arbejdspladser«, 
siger Helle Haxgart, som forklarer, at de finder et forlig i 70 procent af 
sagerne, og at hun derfor mener, at mange forældre får god hjælp. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2572393/statsforvaltningens-ansatte-klager-over-tidspres/">Statsforvaltningens ansatte 
klager over tidspres</a></p><p>
Hun fremhæver, at Statsforvaltningen i Ringsted var i en speciel situation, da 
Arbejdstilsynet var på besøg, da der var to vakante stillinger, som gjorde, 
at medarbejderne var særligt pressede. 
</p><p>
Blandt andet førte det til, at de i snit havde 32 verserende sager, hvor målet 
er, at de skal sidde med 20. Det sagsantal er i dag bragt ned, forklarer 
direktøren, fordi kolleger fra andre dele af Statsforvaltningen rejste til 
Ringsted og holdt 54 møder, mens 120 sager er fordelt til resten af landet. 
Der er dog stadig to ledige stillinger slået op i Ringsted. 
</p><p>
Statsforvaltningen har gennemgået store organisatoriske ændringer, senest med 
en reform i juli 2013, hvor lokale statsforvaltninger blev lagt sammen til 
en enhedsforvaltning og opgaver samlet. Det betyder eksempelvis, at 
direktionen nu sidder i Aabenraa, mens eksempelvis journalisering og sager 
om bidrag løses i Ringkøbing. 
</p><p>
Alle telefoniske henvendelser rettes til ét samlet callcenter med adresse i 
Rønne. Kun sager, der kræver, at borgerne møder op, klares lokalt i de ni 
afdelinger; det omfatter eksempelvis sager om samvær og forældremyndighed. 
Helle Haxgart medgiver, at medarbejderne har haft ekstra travlt som følge af 
de store omlægninger. 
</p><p>
»Jeg synes ikke, at der er noget mærkeligt i, at medarbejderne reagerer. Jeg 
ser Arbejdstilsynets rapport som udtryk for, at det er dygtige og ambitiøse 
medarbejdere, som brænder for deres job«. 
</p><h3>
Færre møder 
</h3><p>
I rapporten fra Arbejdstilsynet giver en medarbejder blandt andet udtryk for, 
at ledelsen har sagt, at de ansatte på grund af arbejdspresset ikke behøver 
at læse alle akter i en sag, før de går til et møde. Men det afviser Helle 
Haxgart, at ledelsen har bedt medarbejderne om. 
</p><p>
»Når det er sagt, er der ikke tvivl om, at arbejdet på grund af sagernes 
konfliktfyldte af natur kræver stor styrke og robusthed, ellers tærer det på 
kræfterne. Det må vi som ledelse forholde os til«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2556740/sygeplejerskers-psykiske-arbejdsmiljoe-skal-tjekkes/">Sygeplejerskers psykiske 
arbejdsmiljø skal tjekkes</a></p><p>
Siden Arbejdstilsynets tilsyn har Statsforvaltningen nedsat de 
børnesagkyndiges mødenorm, så de skal holde 11 i stedet for 13 møder om 
ugen. Medarbejderen klagede også over, at det var svært at nå at tale godt 
med børnene i en børnesamtale på kun to timer, især når der var to søskende. 
</p><p class=" bl-elem">
De beskrev, hvordan de på en dag kunne have tre mødeblokke med 4-5 børn og 
bagefter skulle skrive mødenotater. Dette er ændret på landsplan, så der 
bliver afsat to mødeblokke, altså fire timer, hvis der er to børn. 
</p>	
</div>
</div></body></html>
