---
layout:     post
title: 	    "FBI løslader kriminelle for at bevare overvågningshemmeligheder"
post_author:	    Adam Fribo
post_date:	    Tue, 24 Mar 2015 07:35:38 +0000
post_site:	    www.version2.dk 
post_link:	    http://www.version2.dk/artikel/fbi-loeslader-kriminelle-bevare-overvaagningshemmeligheder-113900?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>FBI og amerikansk politi vil hellere lade tiltalte gå fri end at fuldføre en retssag, hvis sagen inkluderer oplysninger om myndighedernes brug af IMSI-catchere til overvågning.</p>

<p>Det skriver <a href="http://money.cnn.com/2015/03/18/technology/security/police-stingray-phone-tracker/">CNN</a>.</p>

<p>Den amerikanske dommer Patrick H. Nemoyer har valgt at løfte sløret for en lyssky aftale indgået mellem FBI og politiet i det amerikanske amt Erie i staten New York.</p>

<p>»FBI bad politiet om at droppe sigtelser i stedet for at frigive nogen former for oplysninger om deres brug af IMSI-catchere,«siger han til CNN og tilføjer om den aftale, som politiet ihærdigt har forsøgt at holde hemmelig:</p>

<p>»Hvis det ikke er en aftale, der påvirker befolkningen, så ved jeg ikke, hvad der er.«</p>



<p>IMSI-catchere er i USA blevet kendt i forbindelse med stingray-overvågningsprogrammet, ligesom det for nylig kom frem, at norsk politi også gør brug af overvågningsværktøjet, der fungerer ved at give sig ud for at være en sendemast for at opsnappe og registrere aktivitet fra mobiltelefoner.</p>

<p>De danske myndigheder afviste i januar at svare på, om PET eller dansk politi benytter IMSI-catchere.</p>


  </section></div></body></html>
