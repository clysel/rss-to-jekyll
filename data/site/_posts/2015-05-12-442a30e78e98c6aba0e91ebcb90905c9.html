---
layout:     post
title: 	    "Etisk råd anbefaler: Mere åbenhed og kontrol med vores sundhedsoplysninger"
post_author:	    
post_date:	    Tue, 12 May 2015 22:12:34 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2666590/etisk-raad-anbefaler-mere-aabenhed-og-kontrol-med-vores-sundhedsoplysninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<h5>
Det Etiske Råd </h5>
<div class="fakta-body" data-buildingblock="embedded_factboxlink">
<p>
Det Etiske Råd rådgiver og skaber debat om bioteknologi, der berører 
menneskers liv, vores natur, miljø og fødevarer. Rådet arbejder også med 
etiske spørgsmål, der knytter sig til sundhedsvæsenet. Rådet består af 17 
medlemmer, der udpeges af Folketinget og relevante ministerier. 
</p><p class=" bl-elem">
www.etiskraad.dk 
</p>
</div>
</div><p>
Der er brug for mere åbenhed og kontrol med de samlinger af sundhedsdata og 
vævsprøver, som danskerne lægger krop til, lyder det i en ny anbefaling fra 
Det Etiske Råd. 
</p><p>
Rådet har det seneste år set nærmere på de etiske dilemmaer, som udviklingen 
på området rejser. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/oekonomi/virksomheder/ECE2663981/forsikringsselskaber-vil-have-fat-i-gentest-for-arvelige-sygdomme/">Forsikringsselskaber vil have 
fat i gentest for arvelige sygdomme</a></p><p>
På den ene side er forskeres lette adgang til danskernes sundhedsdata og 
samlinger af blodprøver og væv en samfundsnyttig genvej til hurtige og klare 
forskningsresultater og bedre behandlingsmuligheder. Som eksempel nævner Det 
Etiske Råd, at forskere ved brug af de danske sundhedsregistre kunne 
tilbagevise mistanken om en sammenhæng mellem MFR-vaccine og autisme. 
</p><p>
På den anden side har en række sager om dataudslip og -misbrug de senere år 
vist, at det kan være svært at beskytte borgernes privatliv. 
</p><h3>
Oplysninger bliver spredt 
</h3><p>
Også uden onde hensigter kan yderst personfølsomme oplysninger blive spredt og 
tilgængelige for en unødvendigt bred personkreds. Det skete f.eks. med store 
mængder af helbredsoplysninger fra elektroniske patientjournaler i Region 
Midtjylland, nævner rådet. 
</p><p>
Samtidig er det blevet lettere og billigere at aflæse oplysninger om f.eks. 
arvelige sygdomme fra vævsprøver, og mulighederne for at koble oplysningerne 
til bestemte personer er så store, at det truer anonymiteten. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/oekonomi/ECE2664532/kritikere-forsikringsselskabers-datajagt-giver-massiv-social-slagside/">Kritikere: 
Forsikringsselskabers datajagt giver massiv social slagside </a></p><p>
»Vi anbefaler et mere systematisk tilsyn, der sikrer, at borgernes privatliv 
beskyttes bedre - også selv om det kan skabe besvær for forskningen. Og så 
skal der skrues op for sanktionerne ved lovbrud«, siger professor Thomas 
Ploug, som er formand for Det Etiske Råds arbejdsgruppe om forskning i 
sundhedsdata og biologisk materiale. 
</p><h3>
Stor tillid til forskningen 
</h3><p>
Hvert år udleverer De Nationale Sundhedsregistre sundhedsdata om stort set 
alle danskere til forskningsformål. Danskerne har generelt stor tillid til 
sundhedsforskningen og er trygge ved at deres oplysninger og væv indgår i 
forskning. Borgernes tillid bør fremmes yderligere – f.eks. ved at man kan 
følge med i, hvad ens data og vævsprøver bruges til, anbefaler rådet. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/debat/kroniken/ECE2665515/patienterne-skal-vaere-med-til-at-reformere-sundhedsvaesenet/">Patienterne skal være med til 
at reformere sundhedsvæsenet</a></p><p>
I princippet skal man give samtykke til, at ens sundhedsoplysninger og prøver 
bliver brugt til forskning, men ofte gives der dispensation for 
samtykkeordningen. Det Etiske Råd introducerer en ny model – et såkaldt 
meta-samtykke: 
</p><h3>
Hvornår vil vi spørges 
</h3><p>
Må forskere bruge vævsprøver fra dig til at kortlægge dine arveanlæg? Må de 
granske din sygejournal? Den slags spørgsmål skal det være op til borgerne 
selv at bestemme, om de vil stilles, inden oplysninger om diagnoser, 
medicinforbrug, lægebesøg og blodprøver mm. bliver brugt til forskning. Det 
mener et flertal af medlemmerne af Det Etiske Råd. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2661431/halloooo-hvor-er-laegerne-og-sygeplejerskerne/">Halloooo: Hvor er lægerne og 
sygeplejerskerne?</a></p><p class=" bl-elem">
»Den nye samtykke-model tager udgangspunkt i, hvornår vi gerne vil spørges og 
give samtykke til, at vores sundhedsdata bruges til forskning. Vi skal ikke 
tage stilling til hvert eneste forskningsprojekt, som vores oplysninger 
bliver brugt til, for så ender det bare som cookies på hjemmesider, man 
trykker o.k. til, uden at sætte sig ind i betydningen«, pointerer Thomas 
Ploug. 
</p>	
</div>

</div></body></html>
