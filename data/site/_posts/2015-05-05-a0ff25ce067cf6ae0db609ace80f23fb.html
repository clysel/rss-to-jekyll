---
layout:     post
title: 	    "Dropbox flytter alle brugerkonti til Irland"
post_author:	    Adam Fribo
post_date:	    Tue, 05 May 2015 08:34:38 +0000
post_site:	    www.version2.dk 
post_link:	    http://www.version2.dk/artikel/dropbox-flytter-alle-brugerkonti-til-irland-173413?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Alle brugerkonti hos cloud-tjenesten Dropbox bliver nu rykket til et datterselskab i Irland.</p>

<p>Det skriver <a href="http://www.digi.no/juss_og_samfunn/2015/05/04/dropbox-flytter-kontoen-din-til-irland">Digi.no</a>.</p>

<p>Flytningen til Irland sker ifølge virksomheden for at »yde bedre service til dig og det stigende antal brugere over hele verden,« som det hedder i de opdaterede brugerbetingelser.</p>

<p>Det er dog uklart, hvori den forbedrede service består, og Dropbox skriver i samme ombæring, at brugerne ikke vil mærke nogen forskel og ikke skal foretage sig noget.</p>



<p>Med flytningen til Irland gør Dropbox blandt andet Apple og Microsoft selskab på listen over it-virksomheder, der har oprettet datterselskaber i Irland for at nyde godt af landets lukrative skattelovgivning.</p>

<p>For nylig rykkede også Twitter alle ikke-amerikanske konti til Irland i forbindelse med en opdatering af brugerbetingelserne. Her er idéen blandt andet, at de ikke-amerikanske brugeres oplysninger nu skal håndteres i henhold til de irske regler for persondatabeskyttelse, der er baseret på EU-reglerne.</p>


  </section>

      </div></body></html>
