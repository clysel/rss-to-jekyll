---
layout:     post
title: 	    "Manu Sareen: »Højttalerne har været en kæmpe åbenbaring for mig«"
post_author:	    
post_date:	    Fri, 08 May 2015 06:00:17 +0200
post_site:	    politiken.dk 
post_link:	    http://politiken.dk/forbrugogliv/digitalt/ECE2649506/manu-sareen-hoejttalerne-har-vaeret-en-kaempe-aabenbaring-for-mig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om Manu Sareen</h4>
<p class="fakta-body" data-buildingblock="embedded_factboxlink">
Manu Sareen, 47 år, folketingsmedlem for Radikale Venstre og minister for for 
børn, ligestilling, integration og sociale forhold. Han er tidligere 
minister for kirke og ligestilling og har været medlem af Københavns 
Borgerepræsentation. Og så er han forfatter til en populær børnebogsserie.
</p>
</div><p>
Mine yndlingsgadgets er mine trådløse højttalere fra Sonos. Jeg har to – en i 
stuen og en i køkkenet, og jeg skal snart ud at købe en mere til 
soveværelset. Jeg vil faktisk også gerne have en til badeværelset. Der er 
ikke noget så fedt som at være i bad og høre fed musik. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/test/ECE2555418/test-traadloese-hoejttalere-giver-overraskende-god-lyd/">Test: Trådløse højttalere giver 
overraskende god lyd</a></p><p>
De er faktisk en slags fejlkøb, for jeg skulle bare have nogle højttalere til 
køkkenet, men så fandt jeg ud af, at de er meget mere end det. Du downloader 
en app, og så bliver de en integreret del af din iPhone eller tablet. Jeg 
vidste ikke, at de var så avancerede, så det var virkelig en åbenbaring for 
mig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2504338/fremtidens-hoejtalere-sidder-i-lamperne/">Fremtidens højtalere sidder i 
lamperne</a></p><p>
Appen har sindssygt mange kategorier af radiostationer: 50’ermusik, 
70’ermusik, <i>easy listening</i>, bollywood, jazz, rock … – der er <i>alt</i>, 
og det er så fedt. Jeg har hele verdens stationer på min telefon. Musik 
sætter en ramme omkring, hvordan jeg har det, så det er fedt at have så 
meget at vælge imellem. Jeg kan altid finde noget, der rammer lige ned i 
det, jeg gerne vil høre. Det er det fedeste, jeg har prøvet i mit liv. 
</p><p>
Min musiksmag holdt op med at udvikle sig, da jeg var ung i 80’erne. Ved 
George Michael, Queen, Michael Jackson og den slags, men nu får jeg hørt alt 
muligt nyt, så højttalerne har været med til at udvide min musikhorisont 
helt vildt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2392858/wafande-haettetroejens-hoerepropper-slaar-flyets-standardudgaver/">Wafande: »Hættetrøjens 
hørepropper slår flyets standardudgaver«</a></p><p class=" bl-elem">
Jeg har aldrig rigtig hørt indisk musik, selv om jeg er vokset op i et indisk 
hjem, men der er én sang, jeg kan huske fra min barndom. For nylig lyttede 
jeg til en bollywoodstation, og så spillede de netop den! Jeg blev virkelig 
rørt og fik næsten tårer i øjnene. Jeg havde ikke hørt den sang i 30 år. 
</p>	
</div>

</div></body></html>
