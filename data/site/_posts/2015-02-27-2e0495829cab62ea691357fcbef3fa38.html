---
layout:     post
title: 	    "Dna-test afslører alt fra kaffetrang til ørevoks: Kan du gætte hr. X ?"
post_author:	    
post_date:	    Fri, 27 Feb 2015 13:49:29 +0100
post_site:	    politiken.dk 
post_link:	    http://politiken.dk/viden/ECE2559201/dna-test-afsloerer-alt-fra-kaffetrang-til-oerevoks-kan-du-gaette-hr-x-/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
23andMe</h4>
<h5>
Firma må begrænse test på det amerikanske marked</h5>
<div class="fakta-body" data-buildingblock="embedded_factboxlink">
<ul class=" bl-elem"><li>Et nakkedrag fra USA’s sundhedsstyrelse, FDA, gør ondt. For FDA slår 
hårdt, hvilket det amerikanske firma 23andMe fik at mærke i 
december 2013. </li><li>Firmaet har siden 2007 solgt dna-tests til private via nettet. Det foregår 
på den måde, at man indbetaler et beløb, hvorefter man 
modtager et særligt prøveglas, som man returnerer med en spytprøve. 
Og på basis af denne spytprøve undersøger 23andMe cirka 1 
million punkter i kundens arvemasse, altså dna. </li><li>23andMe – opkaldt efter de 23 par kromosomer, der findes i en normal menneskelig 
celle – sender et svar, en fortolkning. Den kan eksempelvis fortælle, 
om personen kan tåle mælk, om der hos mandlige kunder er 
tendens til skaldethed – og angiveligt også, om personen har 
forøget risiko for at udvikle en række alvorlige sygdomme, 
herunder visse cancerformer samt Alzheimers. </li><li>Desuden er der, i den mere kuriøse ende, oplysninger om blandt andet 
evnen til at smage bitre smage, tendensen til at danne våd ørevoks 
samt tilstedeværelsen – eller fraværet – af gener, 
der indikerer, om personen kan sprinte. </li><li>At 23andMe for godt et år siden fik stryg af FDA, skyldes blandt andet, 
at de amerikanske sundhedsmyndigheder var utrygge ved nøjagtigheden 
af firmaets fortolkninger, når det gjaldt sygdomsdata. </li><li>Derfor fik 23andMe besked på at ophøre med at sælge den 
oprindelige test i USA. Henvender man sig til firmaets amerikanske 
hjemmeside, vil man derfor kun kunne købe en test, der giver besked 
om, hvor man stammer fra, og andre informationer, som kan bruges i 
forbindelse med slægtsforskning. Samt adgang til de rådata, 
firmaet har udvundet af spytprøven – men disse data vil ingen lægmand 
kunne tolke. </li><li class=" bl-elem">Den ’gamle pakke’, der også indeholder helbredsoplysninger 
baseret på firmaets fortolkninger af dna-analysen af kundens spytprøve, 
er dog ikke gledet ud af markedet. Nu sælger 23andMe den bare fra 
filialer uden for USA, blandt andet i Storbritannien – hvorfra den 
kan købes for cirka 1.200 kr. </li></ul></div>
</div><p>
Hvor meget får man egentlig at vide, hvis man køber hele testpakken fra 23and 
Me eller et andet firma inden for consumer genetics-branchen?
</p><p>
En dansker med arbejde i mediebranchen gjorde forsøget. Her er nogle af 
svarene: 
</p><p>
- Det er en mand. 
</p><p>
- Han har en variant, der gjorde ham rigtig god til at smage bittert som barn, 
og derfor kunne han sikkert ikke udstå broccoli som barn. 
</p><p>
- Han har tendens til blå øjne, men også en variant, der måske får dem til at 
se mere lysegrønne eller lysebrune ud. 
</p><p>
- Han er lys i huden og følsom over for sol, nordeuropæer af oprindelse. 
</p><p>
- Han har lyst hår og tendens til glat hår. 
</p><p>
- Har genetiske varianter, der disponerer for overvægt. 
</p><p>
- Stimuleres mere af kaffe end en gennemsnitsperson. 
</p><p>
- Større tendens til at være omstillingsparat og bliver ikke så let stresset. 
</p><p>
- Sandsynligvis en god sprinter. Deler en variant, som de fleste 
professionelle 100-meter-løbere har. 
</p><p>
- Er laktosetolerant, dvs. kan fordøje mælk også som voksen. 
</p><p>
- Har våd ørevoks, men er heterozygot for denne, hvilket måske betyder, at han 
også har en mere behagelig kropslugt. 
</p><p>
- Har større sandsynlighed for skaldethed end den gennemsnitlige mand. 
</p><p>
- Synes måske, at koriander smager som sæbe. 
</p><p class=" bl-elem">
Kan du gætte, hvem det er? <b class="ext-link">MØD DEN RIGTIGE HR X</b><a class="embeddedlink" href="http://politiken.dk/viden/ECE2559212/spytproeve-gav-radiovaert-inspiration-til-ny-helbredsstrategi/">Spytprøve 
gav radiovært inspiration til ny helbredsstrategi</a></p>	
</div>
</div></body></html>
