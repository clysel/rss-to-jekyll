---
layout:     post
title: 	    "Længe ventet Kurt Cobain-film er en fængslende tragedie"
post_author:	    
post_date:	    Wed, 22 Apr 2015 10:42:46 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2637413/laenge-ventet-kurt-cobain-film-er-en-faengslende-tragedie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Kurt Cobain: Montage of Heck</b></h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
Instr.: Brett Morgen. 
</p><p class=" bl-elem">
USA. 2015
</p>
</div>
</div><p>
Allerede første gang, man ser klippet med den lille, lyshårede dreng, der 
vender sig og sender et fingerkys ud mod kameraet, er det gribende. Fordi 
det er Kurt Cobain. Han er to år gammel og sidder i en klapvogn. Glad og 
uskyldig i noget, der ligner et lykkeligt øjeblik. 
</p><p>
Den lille stykke smalfilm dukker op igen senere i Brett Morgens utrolige 
dokumentarfilm om en af rockmusikkens sidste store skikkelser. Men her er 
situationen en helt anden. 
</p><p>
Det flimrende super-8-lys fra en fjern barndom er erstattet af det sorte hul 
af selvhad og heroinmisbrug, der endte med at blive Cobains skæbne. 
</p><p>
Det er sådan, Morgen får os på krogen og i kontrasten stiller spørgsmålet: 
Hvordan endte den glade dreng med de buttede fingre på læberne med at skyde 
sig selv, da han lige var blevet 27 år? 
</p><h3>
Genskaber Cobains personlige fortælling 
</h3><p>
Men det er ikke psykologiseringen af et plaget menneske, der gør ’Kurt Cobain: 
Montage of Heck’ til en dokumentarfilm i en klasse for sig. Dertil er den 
for firkantet og flagrende i sine forklaringsmodeller om en dreng, der efter 
sine forældres skilsmisse blev afvist af verden og siden gik til grunde i 
forsøget på at blive elsket. 
</p><p>
Den er tilmed skeptisk over for sine få kilder i kortlægningen af den bizarre 
mosaik, der er Kurt Cobains liv. Hverken moderen, faderen, stedmoderen, 
søsteren, den første kæreste, Nirvana-bassisten Krist Novoselic eller enken 
Courtney Love fremstår som autoriteter, der vidste, hvad der egentlig 
foregik inde i Kurt Cobain (Dave Grohl mangler, men han fandt for sent tid 
fra sine andre filmprojekter, har Morgen forklaret). 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke et helteepos for fankulturens skyld, men en fængslende tragedie
</p>
<p class="sender">
Simon Lund 
</p>
</blockquote>
</div><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2619768/kurt-cobain-faar-folk-til-at-stroemme-til-biografen/">Kurt Cobain får folk til at 
strømme til biografen </a><br/><br/>
Nej, det er <i>måden</i>, Morgen tegner linjen gennem Kurt Cobains liv, 
der der sidder i hjertekulen, når man vender tilbage til den vinkelrette 
virkelighed efter 2 timer og 14 minutters intens film. Brett Morgens 
genistreg er at gøre filmen til en imitation af Kurt Cobains 
sindstilstand.</p><p>
På den måde skaber Morgen noget, der er stærkere end familiens 
efterrationaliserede forklaringer, omverdenens mytologisering og mandens 
musikalske geni i forhold til hele Seattles grungebølge. 
</p><p>
Den kulturelle betydning af Cobain er slet ikke et emne. For Morgen har skabt 
Cobains personlige fortælling. I en vildt slynget fortællestil med Cobains 
egne tegninger, lydoptagelser, hjemmevideo og dagbogsnotater. Det er ikke et 
helteepos for fankulturens skyld, men en fængslende tragedie. Set gennem 
Cobains egne øjne, ord og den musik, der løber som et poetisk kommentarspor 
gennem hele filmen. 
</p><h3>
Adgang til kæmpe arkiv 
</h3><p>
For otte år siden kontaktede Courtney Love filminstruktøren Brett Morgen. Hun 
gav ham fri adgang til det enorme arkiv efter en kunstner, der ikke kun 
skrev sig ind i rockhistorien som den generationsstemme, han ikke ønskede at 
være, men også malede, tegnede, skrev og optog sin verden på en 4-spors 
båndoptager. 
</p><p>
I en kasse med kassettebånd fandt Morgen over 200 timers montage. Lydstumper 
fra tv, oplæsninger, sange og støjende forvrængninger klippet vildt ind over 
hinanden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2243356/kurt-cobains-barndomshjem-bliver-til-museum/">Kurt Cobains barndomshjem 
bliver til museum</a></p><p>
Et af de kassettebånd har Cobain skrevet ’Montage of Heck’ på. Det er lyden af 
støjen inde i et hoved, der overfølsomt og registrerende hele tiden fordøjer 
sammenstødet med omverdenen. Den samme montageteknik bruger Morgen til at 
portrættere Cobain med. Han sætter os i Cobains sted. 
</p><p>
I det virvar bevæger filmen sig heldigvis kronologisk frem. De faste 
holdepunkter findes i tidslinjen fra det glade, men hyperaktive barns 
opvækst i lillebyen Aberdeen, Washington gennem familiens kollaps, den 
urolige outsider-ungdom, punkmusikken som nødudgang i en håbløs tilværelse, 
det eksplosive verdensgennembrud, væmmelsen ved berømmelsen og til sidst det 
fragmenterede familieliv med Courtney Love og datteren Frances Bean Cobain. 
</p><h3>
Den triste løgn 
</h3><p>
Sidstnævnte har været medproducer på filmen. Og sat som krav, at der ikke 
skulle pyntes på fortællingen. Den 22-årige billedkunstner ville selv ind 
bag historierne og lære manden bag myten om sin far at kende. På godt og 
ondt. Det søger Morgen for. 
</p><p>
Han tager os med helt ind under den urene hud på de to junkier og deres lille 
barn i de knugende private videoklip, der danner filmens og Cobains sidste, 
lange fald. 
</p><p><b class="ext-link">LÆS MAGASINET</b><a class="embeddedlink" href="http://politiken.dk/magasinet/essays/ECE2630587/drengen-der-ville-elskes/">Drengen der ville elskes </a></p><p>
Der er både fjollede og hengivne scener fra den lille, hjælpeløse familie. Og 
så er der de scener, man ikke ryster af sig igen. Som den dag, de skal 
klippe babyen Frances første gang, og Cobain er helt væk i blikket. Courtney 
Love siger, at han ikke skal være på stoffer foran datteren. 
</p><p>
»Jeg er ikke på stoffer. Jeg er træt!«, svarer han. Løgnen står skrevet med 
sår i hele det slidte ansigt. 
</p><p class=" bl-elem">
Morgen har ikke sminket noget, men på spektakulær vis genskabt den benhårde 
fortælling, der slutter med et geværskud 8. april 1994. 
</p>	
</div>

</div></body></html>
