---
layout:     post
title: 	    "Mesterligt værk giver forklarende lys over en håbløs krig"
post_author:	    
post_date:	    Tue, 10 Mar 2015 19:00:15 +0100
post_site:	    politiken.dk 
post_link:	    http://politiken.dk/kultur/boger/faglitteratur_boger/ECE2580611/mesterligt-vaerk-giver-forklarende-lys-over-en-haabloes-krig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Vietnamkrigen, en international historie, 1945-75</h4>
<h5>
Niels Bjerre-Poulsen</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/6_hjerter_red.png" alt="Politiken synes"/></div><p>
Gyldendal 580 sider. 350 kroner. Har du Pluskort, får du 15 procent rabat på 
lagerførte bøger i Boghallen eller fri levering hos Saxo.com. Læs mere på 
politiken.dk/plus. Udkommer i dag.
</p></div>
</div><p>
Her er bogen, som alle, der interesserer sig for international politik og 
samfundsforhold, må læse. Overskuelig, velskrevet, veldokumenteret og roligt 
afbalanceret. Der er noget at hente for alle, uanset politisk præference. 
Hvad enten vi diskuterer Irak, Afghanistan, Libyen eller Syrien, hænger 
Vietnam stadig som en sort sky i horisonten. Også derfor er bogen vigtig. 
</p><p>
Vietnamkrigen varede med små afbrydelser i 30 år. Millioner blev dræbt, såret 
og fordrevet, forstyrret mentalt. De materielle omkostninger var 
astronomiske. Og selve krigens detaljer, hvad der skete hvor, hvornår og 
hvordan, er blevet fordrejet, forvansket, løjet om og mytologiseret, så der 
den dag i dag er dunkle uafklarede kapitler. Her spreder bogen et 
forklarende lys over mangt og meget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2569719/erindringer-fra-obamas-hoejre-haand-er-ufriviligt-kyniske/">Erindringer fra Obamas højre 
hånd er ufriviligt kyniske</a></p><p>
Krigen i Vietnam begyndte som en konflikt mellem kolonimagten Frankrig og de 
nationalistiske vietnamesere, anført af Ho Chi Minh, der allerede under den 
japanske besættelse under Anden Verdenskrig havde stået i spidsen for den 
nationale befrielseshær, Viet Minh. Så tidligt som i 1919 havde han som ung 
socialist i Frankrig sendt en anmodning til USA’s præsident Wilson om, at 
fredsforhandlerne i Paris skulle give Vietnam selvstændighed baseret på den 
amerikanske uafhængighedserklæring. Han fik aldrig noget svar. 
</p><h3>
En fremragende guide 
</h3><p>
Efter 1945 forsøgte Frankrig at klamre sig til sine kolonier i Indokina. I 
kampen mod den vietnamesiske guerilla fik franskmændene lokket USA til at 
støtte (og betale) den militære indsats med henvisning til, at det var en 
fælles kamp mod den internationale kommunisme og kinesisk ekspansion. Det 
afsnit af befrielseskampen sluttede, da franskmændene måtte overgive sig i 
Dien Bien Phu i 1954. Omkring den tid erklærede en ung amerikansk senator 
John F. Kennedy, at »uden støtte fra den lokale befolkning er der intet håb 
om succes i noget sydøstasiatisk land«. 
</p><p>
Otte år senere sendte han som præsident de første amerikanske ’grønne 
baretter’, specialtropper, til Sydvietnam som ’rådgivere’ for at understøtte 
den betrængte sydvietnamesiske hær, som kun i ringe grad havde befolkningens 
opbakning. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Der er noget at hente for alle, uanset politisk præference</p>

</blockquote>
</div><p>
Niels Bjerre-Poulsen, der har forsket i amerikansk politik i mange år, er en 
fremragende guide til at forklare og belyse, hvordan den amerikanske 
administration sank dybere og dybere ned i det vietnamesiske 
hængedynd.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE1792404/kennedy-datter-leverer-hemmeligheder-fra-det-hvide-hus/">Kennedy-datter leverer 
hemmeligheder fra Det Hvide Hus</a></p><p>
Forsvarsminister McNamaras ’regnedrenge’ i Pentagon udarbejdede stabler af 
rapporter, der viste, at sejren over den lokale guerilla Viet Cong og 
nordvietnamesiske styrker var lige om hjørnet. Men inden for murene var de 
fleste i Washington klar over, at krigen ikke blot var »endeløs, men 
håbløs«. 
</p><p>
Der blev kæmpet, bombet, forhandlet i og uden for kulisserne. Der var en 
Tet-offensiv, som militært var en fiasko for nordvietnameserne og Viet Cong, 
men som politisk fik stor gennemslagskraft. Og efterhånden mistede de 
amerikanske vælgere troen på, at Vietnam var værd at kæmpe for. 
</p><p>
Forfatteren giver gavmildt de forskellige aktører ordet: Nordvietnams general 
Giap: »USA har en strategi baseret på udregninger. De spørger computerne, 
lægger til og trækker fra, uddrager kvadratrødder og skrider så til 
handling. Men matematisk strategi virker ikke her ... Hvis den gjorde, havde 
de allerede udryddet os«. 
</p><p>
I løbet af 1967 fandt amerikanerne en notesbog fra en nordvietnamesisk soldat: 
»Amerikanerne er mere imponeret af styrke, end de er af fornuft«, skrev han! 
</p><p>
Kan det siges kortere? 
</p><h3>
Perspektiv på mangt og meget 
</h3><p>
Vietnamkrigen er for 68-generationen en del af hele oprøret mod det 
etablerede, en krig, der blev fortolket, diskuteret og protesteret imod. 
Niels Bjerre-Poulsen kommer langt omkring og får sat perspektiv på mangt og 
meget. 
</p><p>
Da fredsforhandlingerne var nået til et resultat i 1973, men langtfra 
gennemført, fik de to forhandlere, Henry Kissinger og Nordvietnams Le Duc 
Tho, Nobels Fredspris. Kissinger tog imod prisen, mens Tho afviste den med 
henvisning til, at der endnu ikke var fred. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2422458/statsmanden-kissinger-leverer-skatkiste-af-vise-betragtninger/">Statsmanden Kissinger leverer 
skatkiste af vise betragtninger</a></p><p>
At give Kissinger denne prestigefulde fredspris fik denne kommentar med på 
vejen af den tidligere amerikanske ambassadør i Japan Edwin Reischauer: 
»Enten har det norske folk en meget ringe forståelse for, hvad der er 
foregået derude, eller også har de en meget veludviklet humoristisk sans«. 
</p><p>
Nogle foreslog i samme ånd, at Nobelprisen i Litteratur burde gives til Walt 
Disney. 
</p><p class=" bl-elem">
Sådan er bogen fyldt med spændende, udfordrende og oplysende kapitler. En sand 
tour de force. Skal der sættes et lille hak i et af de seks hjerter, skal 
det være, at kortet over Vietnam i bogen ikke er detaljeret nok. Det er 
indimellem svært at følge med i, hvor i det aflange land vi befinder os. Men 
læs den og få den unge generation til at læse og lære, hvad der på godt og 
ondt har præget den verden, vi lever i i dag. 
</p>	
</div>
</div></body></html>
