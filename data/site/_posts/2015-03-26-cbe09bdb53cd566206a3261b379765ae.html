---
layout:     post
title: 	    "Skattestop giver boligkøbere flere hundrede tusinde kroner mere at købe for"
post_author:	    
post_date:	    Thu, 26 Mar 2015 12:00:42 +0100
post_site:	    politiken.dk 
post_link:	    http://politiken.dk/fasttrack/ECE2604445/skattestop-giver-boligkoebere-flere-hundrede-tusinde-kroner-mere-at-koebe-for/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Frygten for, at vi kan være på vej mod en ny boligboble, vokser, og her 
spiller fastfrysningen af ejendomsværdiskatten en væsentlig rolle, lyder 
vurderingen fra Arbejdernes Landsbank. 
</p><p>
Boligkøberne kan i dag visse steder i landet, især i de større byer, give 
flere hundrede tusinde kroner mere for deres bolig, end hvis 
ejendomsværdiskatten havde fulgt prisudviklingen, viser bankens beregninger. 
</p><p>
»Det er klart, at boligkøberne kan betale mere for deres bolig, des mindre de 
øvrige omkostninger i forbindelse med det at være boligejer er – og her 
udgør ejendomsværdiskatten en væsentlig del«, siger Lone Kjærgaard, 
cheføkonom i Arbejdernes Landsbank. 
</p><p>
»Dermed er der ingen tvivl om, at fastfrysningen af ejendomsværdiskatten har 
været en medvirkende faktor i forhold til de relativt store prisstigninger, 
vi har set i de større byer, de seneste år«. 
</p><p><b class="ext-link">SE GRAFIK</b><a class="embeddedlink" href="http://politiken.dk/fasttrack/ECE2604619/grafik-disse-tre-faktorer-understoetter-prisstigningerne-paa-boligmarkedet/">Grafik: Disse tre faktorer undestøtter 
prisstigningerne på boligmarkedet</a></p><p>
De markante prisstigninger i de større byer, 8 procent for ejerlejligheder i 
København det seneste år, har fået frygten for, at vi kan være på vej mod en 
ny boligboble til at vokse. 
</p><h3>
Skattestop sender priser i vejret 
</h3><p>
Arbejdernes Landsbank har i deres beregninger taget udgangspunkt i det 
københavnske boligmarked. Beregningerne viser, at ejerne af en lejlighed, 
der i dag koster 3 millioner kroner, betaler 17.000 kroner i 
ejendomsværdiskat. Uden skattestoppet skulle ejeren betale 30.000 kroner. 
Dermed sparer ejeren 13.000 kroner. 
</p><div class="art-fakta article-box">
<h4 class="">
Fastfrysning af ejendomsværdiskat</h4>
<div class="fakta-body" data-buildingblock="embedded_factboxlink">
<p>
Ejendomsværdiskatten udgør som udgangspunkt 1 procent af ejendomsværdien op 
til 3.040.000 kroner og 3 procent af resten. Men da der med skattestoppet i 
2001 er loft over ejendomsværdiskatten, beregnes den i dag ud fra den 
laveste af disse tre værdier. 
</p><p>
Ejendomsværdien per 1. oktober 2011 
</p><p>
Ejendomsværdien den. 1. januar 2002
</p><p>
Ejendomsværdien den 1. januar 2001 plus 5 procent
</p><p>
Da der siden 2002 har været store prisstigninger på dele af boligmarkedet, 
især for ejerlejligheder i de større byer, betyder fastfrysningen af 
ejendomsværdiskatten, at disse boligejere slipper markant billiger ei 
ejendomsværdiskat, end de ville have gjort, hvis ejendomsværdiskatten havde 
fulgt prisudviklingen.
</p><p class=" bl-elem">
Kilde: SKAT
</p>
</div>
</div><p/><p>
Det svarer til ydelsen efter skat på et 30-årigt lån med fast rente og afdrag 
på 300.000 kroner. 
</p><p>
»Beregningerne viser tydeligt, at det ikke er småpenge, det drejer sig om«, 
siger Lone Kjærgaard. 
</p><h3>
Især de dyre ejerlejligheder nyder godt af skattestoppet 
</h3><p>
Jo mere boligen er steget i værdi siden 2002, og jo dyrere den er i dag, des 
større er den relative besparelse. 
</p><p><b class="ext-link">LÆS OGSÅ</b><a class="embeddedlink">Risikable boliglån giver 
pengepolitikkens vogtere grå hår</a></p><p>
Det skyldes, at de har undgået den såkaldte progressionsgrænse, der betyder, 
at satsen for ejendomsværdiskatten bliver på 3 procent af værdien over 3 
millioner kroner, hvor satsen er på 1 procent af værdien op til 3 millioner 
kroner. 
</p><p>
Her viser Arbejdernes Landsbanks beregninger, at der betales 21.000 kroner i 
ejendomsværdiskat om året på en lejlighed til 3,8 millioner kroner. Havde 
der ikke været et skattestop, ville ejendomsværdiskatten have været på 
54.000 kroner om året. Forskellen svarer til ydelsen efter skat på et 
30-årigt lån med fast rente og afdrag på 700.000 kroner. 
</p><h3>
Nationalbanken kræver handling – regeringen afviser 
</h3><p>
På realkreditforeningen årsmøde i går langede Nationalbankens direktør, Lars 
Rohde, igen ud efter ejendomsværdibeskatningen. Det har han gjort flere 
gange, og retorikken var ikke blevet mindre skarp på gårsdagens møde. 
</p><p>
»Fraværet af tilstrækkelige automatiske stabilisatorer – eller bremseklodser – 
på boligmarkedet er et problem. Boligbeskatningen er i sin nuværende form 
konjunkturmedløbende og forstærker udsvingene på boligmarkedet. En styrkelse 
af den makroøkonomiske stabilitet vil mest effektivt ske ved en retablering 
af forbindelsen mellem ejendomsværdi og ejendomsbeskatning, således som det 
var tilfældet før 2002. En sådan retablering kan ikke vente til 2020«, lød 
det fra Lars Rohde. 
</p><p class=" bl-elem">
Regeringen, på Realkreditforeningens årsmøde repræsenteret ved erhvervs- og 
vækstminister Henrik Sass Larsen (S), holder dog fast i, at der ikke pilles 
ved ejendomsbeskatningen før 2020. 
</p>	
</div>
</div></body></html>
