---
layout:     post
title: 	    "Estland opruster med cyber-hjemmeværn"
post_author:	    Adam Fribo
post_date:	    Wed, 29 Apr 2015 08:32:53 +0000
post_site:	    www.version2.dk 
post_link:	    http://www.version2.dk/artikel/estland-opruster-med-cyber-hjemmevaern-162289?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Estland har oppet it-sikkerheden og oprettet en cyber-gruppe under landets hjemmeværn.</p>

<p>Det skriver <a href="http://www.telegraph.co.uk/news/worldnews/europe/estonia/11564163/Estonia-recruits-volunteer-army-of-cyber-warriors.html">The Telegraph</a>.</p>

<p>Gruppen tæller flere hundrede frivillige it-eksperter, jurister og økonomer, og de skal være klar til at træde til, hvis landet bliver ramt af et større cyberangreb, ligesom det var tilfældet i 2007.</p>

<p>Her blev blandt andet banker og myndigheder ramt af voldsomme DDoS-angreb, hvilket er et stort problem i et højteknologisk land, hvor alle bankhandlinger foregår digitalt.</p>



<p>Ud af de flere hundrede frivillige er der tre fuldtidsansatte i cyber-enheden.</p>

<p>Andrus Padar leder gruppen og organiserer de frivillige, og han tager truslen fra cyber-angreb meget alvorligt.</p>

<p>»Hvad vil der ske, hvis man ikke kan bruge sit kreditkort over de næste tre uger? Du kan ikke købe mad eller brændstof - og så går livet i stå. Cyberkrig minder lidt om atomkrig på den måde, at de kritiske tjenester bliver fjernet,« siger han til The Telegraph.</p>

<p>Den engelske general Jonathan Shaw, der stod i spidsen for det britiske cyber-forsvar fra 2011 til 2012 har udtalt, at Storbritannien bør følge i Estlands fodspor og oprette et cyber-hjemmeværn.</p>


  </section>

      </div></body></html>
