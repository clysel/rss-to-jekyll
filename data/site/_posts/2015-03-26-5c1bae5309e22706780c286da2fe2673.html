---
layout:     post
title: 	    "Politiken-korrespondent: Her skal du gå amok i tapas i Spanien"
post_author:	    
post_date:	    Thu, 26 Mar 2015 21:29:34 +0100
post_site:	    politiken.dk 
post_link:	    http://politiken.dk/rejser/guider/barcelona/madogdrikke/ECE2602192/politiken-korrespondent-her-skal-du-gaa-amok-i-tapas-i-spanien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens rejseguides</h4>
<div class="fakta-body"><p>
<b>BARCELONA, </b>Cataloniens hovedstad, ligger godt og er begavet med gale, 
kreative sjæle. En rastløs storby, der skal opleves for Gaudís eventyrlige 
arkitektur, løssluppent natteliv, patriotiske fodboldfans og en madkultur, 
der har fostret nogle af verdens bedste kokke. 
</p>
</div>
</div>
<div class="art-fakta article-box">
<h4 class="">
Fakta</h4>
<div class="fakta-body" data-buildingblock="embedded_factboxlink">
<span class="img-contimg-fl-left"><img class="image inlineLightBox" src="http://multimedia.pol.dk/archive/00923/Spanien_Manana_fors_923673g.jpg" alt="" border="0"/></span><p>
'Spanien mañana - håber, vi får i morgen med' af Erik Jensen. 300 sider, 
People's Press. 249,95 kr. 
</p></div>
</div><div class="art-fakta article-box">
<h4 class="">
Blå bog</h4>
<h5>
Erik Jensen</h5>
<div class="fakta-body" data-buildingblock="embedded_factboxlink">
<p><b>Dansk journalist.</b> Født 23. oktober 1960. Uddannet fra Danmarks 
Journalisthøjskole. Har tidligere arbejdet på Holbæk Amts Venstreblad og 
Dagbladet Roskilde. 
</p><p><b>Ansat på Politiken</b> siden 1988, hvor han bl.a. har været 
krimireporter, musikjournalist, rock- og filmanmelder og kulturkorrespondent 
i Barcelona. Nu er han korrespondent i Berlin, Tyskland. 
</p><p class=" bl-elem"><i class=" bl-elem">Research: Politikens Bibliotek </i></p>
</div>
</div><p>
»Endelig falder mørket på og sænker nådigt temperaturen med et par grader 
efter en stegende hed forårsdag i Granada. 
</p><p>
Fyraftenen kalder på en kold øl, og sammen med talrige af byens beboere, los 
granadinos, slår vi os ned ved et bord på den fine lille Plaza de Santa 
Domingo ved kirken af samme navn i bydelen Realejo. 
</p><p>
Snart placerer en tjener to cañas med iskold fadøl fra det lokale bryggeri, 
Alhambra, på bordet. Ved siden af dem lander en lille tallerken med et par 
velsmagende croquetas med skinke. 
</p><p>
Den første øl kalder på en til, og denne gang følger en skål med chorizo i en 
dejlig stærk tomatsauce, der appellerer til endnu en øl. Og endnu en tapa. 
Hvad mon han kommer med denne gang? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/spanien/andalusien/ECE1460577/guide-find-vej-til-granadas-hemmeligheder/">Guide: Find vej til Granadas 
hemmeligheder</a></p><p>
En behagelig overraskelse for gæster i Granada, som ikke ved, at byen er en af 
dem, hvor barerne konsekvent holder på den gamle tradition med at servereen 
gratis ’hapser’ for hver genstand, man køber. I den andalusiske bjergby kan 
man sagtens spise sig mæt i gratis, lækre tapas, hvis man ellers bestiller 
nok at drikke. Og det behøver ikke at være hverken øl eller vin, en cola 
udløser også det magiske trick. 
</p><p>
Hvis tapas var et koncept opfundet i vor tid, ville hjernen bag det være 
milliardær, en slags gastronomiens svar på Bill Gates. Alene i 2012 åbnede 
hele 12 tapasrestauranter så langt væk som i Singapore i den eksport, der i 
kulinariske kredse har fået tilnavnet The Tapas Boom. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/barcelona/madogdrikke/ECE1271492/guide-spis-med-de-lokale-i-barcelona/">Guide: Spis med de lokale i 
Barcelona</a></p><p>
Men sandheden er, at ingen ved, hvem der fandt på at lægge ’låg’ (tapa) på øl 
eller vin, formentlig for at holde fluerne væk i hine tider. Så ingen smart 
bagmand har tjent boksen på traditionen, hvilket kun gør den endnu bedre. 
</p><p>
En overlevering siger, at kong Alfonso den Tiende af Castilien engang i det 
13. århundrede tilkaldte sin læge for at slippe af med en sygdom, der havde 
tvunget kongen til sengen. Lægens kur lyder som lidt af en drøm for enhver 
livsnyder: Drik rigeligt med rødvin hver dag, men sørg for at spise lidt 
godt til! Ifølge myten virkede diæten på kongen. Da han stod op af sengen, 
var han så glad, at han sendte et dekret til alle kroer i sit rige med 
besked på at servere en bid mad, hver gang den skænkede vin eller øl for en 
gæst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/barcelona/insiderguider/ECE1807457/oplev-livlige-barcelona-som-kun-de-lokale-kender-den/">Oplev livlige Barcelona, som 
kun de lokale kender den</a></p><p>
En anden myte vil vide, at fænomenet blev opfundet i den spanske hær for at 
forhindre, at soldaterne vendte døddrukne hjem til tjeneste efter en 
natligbytur uden mad. 
</p><p>
En tredje, at tapas kom til verden, fordi det var bedre for landarbejdere 
under Andalusiens sol at spise lidt mange gange i løbet af dagen i stedet 
for meget en gang om dagen med tunge maver til følge. 
</p><p>
Uanset hvad forklaringen er, kan man i dag som gæst glæde sig over den enorme 
mængde af tapas, der byder sig til overalt i Spanien. På alle barer i 
storbyer såvel som landsbyerne venter de synlige småretter på den småsultne 
gæst i diskens montre. 
</p><p>
Uanset om man har lyst til et par albondigas (kødboller), en fed ensalada rusa 
(russisk salat), et stykke tortilla med eller uden indhold eller appetitlige 
skaldyr fra Middelhavet, findes det de fleste steder. 
</p><p>
En omgang tapas er nummer et på mange turisters to do-liste i Spanien. Men en 
hvilken som helst weekend i byerne driver flokke af spaniere selv rundt fra 
bar til bar på en tapear, en slags tour de tapas. Et genialt koncept for et 
så selskabeligt og rastløst folkefærd som spaniere. Og måske er en af 
grundene til, at man sjældent ser de lokale i spanske byer tonserstive på 
den bevidstløst bøvede måde, vi kender fra Nordeuropa, at de husker at få en 
lækker mundfuld med i flodbølgen af fadøl? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/barcelona/madogdrikke/ECE1730921/el-bulli-er-doed-men-her-kan-du-spise-hos-restaurantens-kokke/">El Bulli er død: Men her kan 
du spise hos restaurantens kokke</a></p><p>
Selv om mange spaniere foretrækker deres tapas, som de blev lavet hjemme i 'la 
cocina' hos mama, er genren udviklet, og mulighederne endeløse. Det kan man 
med fordel afprøve hos nogle af de mere avancerede tapassteder i storbyer 
som Madrid, Málaga, Valencia eller Barcelona, hvor brødrene Ferràn og Albert 
Adrià, der stod bag den verdensberømte El Bulli, serverer de mest forrygende 
tapas på restaurant Tickets. 
</p><p>
I storbyerne og selvsagt overalt i Baskerlandet kan man også afprøve den 
baskiske variant, Pinxhos, der på ingen måde står tilbage for tapas. Eneste 
fare ved den gastronomiske genialitet er, at man ender med at blive alt for 
mæt, inden man skal have noget egentligt at spise. Og så det der med 
kalorierne.« 
</p><p>
Sulten efter mere? Herunder tipper Erik Jensen til lækker tapas i Barcelona, 
San Sebastían, Madrid og Granada. 
</p><h3>
1. Los Diamantes i Granada 
</h3><p>
Har man lyst til de bedst tænkelige tapas med seafood, det andalusiske køkken 
kan komme med i et intimt, lille rum med hvide fliser, er Los Diamantes 
stedet. Siden 1942 har stedet serveret hjertemuslinger i sherry, panerede 
lækkerier med aubergine og er bare et par valgmuligheder, mens bartenderne 
også langer små gratis tapas ud til gæsterne ind i mellem, som traditionen 
foreskriver i Granada. Men vær kvik, der er af indlysende grunde trængsel om 
den trange plads. 
</p><p><a href="http://www.barlosdiamantes.com" target="_blank"><i class=" bl-elem">Los Diamantes</i></a><i class=" bl-elem">, 
Calle Navas 26, Granada.</i></p><h3>
2. La Cova Fumada i Barcelona 
</h3><p>
Allerede før de anonyme trædøre åbner til frokost, er der kø på gaden ved den 
centrale plads i Barcelonas havne- og sømandskvarter, la Barceloneta. Inde 
fra stueetagen i bygningen Calle Baluard 56 dufter det himmelsk, og det er 
en god idé at stille sig i venteposition med de lokale. For leder man efter 
det mest autentiske tapassted på Den Iberiske Halvø med røg i køkkenet 
mellem taburetter og små borde, hvor mama stadig sidder og overvåger 
aktiviteten mellem gryderne, mens hendes to sønner tager sig af gæsterne, er 
La Cova Fumada stedet. Her findes hverken bordbestilling eller menu; til 
gengæld er alt det, der ikke står på den, himmelsk. Og absurd billigt. 
</p><p><i class=" bl-elem">La Cova Fumada, Calle Baluard, 56, Barcelona.</i></p><h3>
3. Cal Pep i Barcelona 
</h3><p>
Nej, navnet Pep har intet at gøre med en vis Guardiola, der førte det lokale 
storhold i fodbold til fornyet storhed som træner, inden han drog til 
Bayern. Pep er derimod den ældre herre bag bardisken, som med sin hæse 
stemme, der skyldes en operation, myndigt og venligt kan fortælle hvem som 
helst, hvordan man bedst indtager de delikate skaldyr, der serveres. 
Lækkerierne er legendariske og uundgåelige, hvis man er i Barcelona, Som 
alle andre populære tapasbarer kan det dog kræve tålmodighed i køen og 
forekomme nærmest umuligt at komme ind. Kun selskaber over fire personer kan 
bestille bord; alle andre må kæmpe den kamp, der til gengæld belønnes på 
smukkeste vis, hvis man når frem. Den lidt pænere version af La Cova Fumada. 
</p><p><a href="http://www.calpep.com" target="_blank"><i class=" bl-elem">Cal Pep Restaurant</i></a><i class=" bl-elem">, 
Plaça de les Olles 8, Barcelona.</i></p><h3>
4. Bodegas Ricla i Madrid 
</h3><p>
Trods sit undseelige og måske næsten lidt forfaldne ydre er bodegaen fra 1867 
en skattekiste af hjemmelavede lækkerier fra mamas køkken. Der er tusinder 
af fantastiske tapasbarer i Madrid, alene på det betagende San Miguel-marked 
midt i byen, med retter fra hver en egn og afkrog af Spanien. Men vil man 
have traditioner og smuk stil med flisebelagte vægge i en virkelig rar 
atmosfære, er Ricke et godt sted med specialiteter som boquerones en vinagre 
(ansjoser) eller callos a madrileña (kalkungryde), indtaget med et godt glas 
af den vermouth, restauranten har stående på fad. 
</p><p><i class=" bl-elem">Bodegas Ricla, Calle de los Cuchilleros 6, Madrid. + 34 913 652 069.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/barcelona/madogdrikke/ECE2533208/guide-til-ny-trend-i-barcelona-her-skal-du-drikke-vermouth/">Guide til ny trend i 
Barcelona: Her skal du drikke vermouth</a></p><h3>
5. Bar Zeruko i San Sebastían 
</h3><p>
Sørg altid for, at vægten er lidt nede inden et besøg i den baskiske perle, 
San Sebastían, hvor den lokale variant af tapas har en lille pind gennem 
sig, så tjeneren let kan tælle op, hvor meget man har forlystet sin gane 
for. Et af de bedste steder med en let moderniseret og molykær variant af de 
utroligt smukt udseende delikatesser er denne klejne, men tophyggelige og 
altid stuvende fulde bar i det gamle kvarter ned mod havet. Kan ikke 
anbefale noget særskilt, da alt på menuen er så lækkert, at man forstår de 
mange priser, der er vundet og får lyst til at afsætte et par dage og 
aftener til bare at prøve alt. 
</p><p class=" bl-elem"><a href="http://www.barzeruko.com/barzeruko_elbar.html" target="_blank"><i class=" bl-elem">Bar 
Zeruko</i></a><i class=" bl-elem">, Calle Pescaderia 10, San Sebastian. </i></p>	
</div>
</div></body></html>
