---
layout:     post
title: 	    "V-næstformand: I vores liberale erhvervsklub modtager vi ikke bidrag over 20.000 kroner"
post_author:	    
post_date:	    Wed, 25 Mar 2015 13:21:31 +0100
post_site:	    politiken.dk 
post_link:	    http://politiken.dk/indland/politik/ECE2603450/v-naestformand-i-vores-liberale-erhvervsklub-modtager-vi-ikke-bidrag-over-20000-kroner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Knap har regeringen spillet ud med sit forslag om, hvordan partistøttereglerne 
bør ændres, før det skydes ned af borgerlige partier. 
</p><p>
Hvis Venstre skal være med til at diskutere forslag om blandt andet at skabe 
større gennemsigtighed med, hvem der giver - og ikke mindst hvor meget - 
direkte støtte til partierne og derud over mere åbenhed om de såkaldte 
indsamlingsforeninger, så vil Venstre også have større åbenhed om 
eksemplevis fagbevægelsens indirekte støtte til partier. 
</p><p>
Det kan være i form af annoncekampagner og medarbejderhjælp, fastslår Venstres 
gruppeformand og næstformand, Kristian Jensen. 
</p><p>
Dermed kan ambitionerne om en nye partistøtteregler lide en krank skæbne 
allerede på dagen, hvor et ekspertudvalg nedsat af regeringen fremlægger 
dens anbefalinger, der på visse stræk matcher regeringens forslag. 
</p><p><b class="ext-link">EKSPERT OM VENSTRES PARTISTØTTEFORSLAG </b><a class="embeddedlink" href="http://politiken.dk/indland/politik/ECE2603039/ekspert-om-venstres-partistoetteforslag-overfloedigt-og-svaert-at-gennemfoere/">Overflødigt 
og svært at gennemføre</a></p><p><i class=" bl-elem">Kristian Jensen, synes du, at de nuværende partistøtteregler er 
hensigtsmæssige?</i></p><p>
»Jeg synes, at de nuværende partistøtteregler har gjort, at vi har et dansk 
demokrati uden politisk korruption, og det, synes jeg, er glimrende«. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg Jeg har ikke lavet nogen aftale med nogen om hvordan vi skal håndtere det 
her.
</p>
<p class="sender">
Kristian Jensen 
</p>
</blockquote>
</div><p/><p><i class=" bl-elem">Er det rimeligt, at såkaldte pengeklubber kan indsamle og kanalisere bidrag 
til partier på en måde, så de enkelte bidragydere derved undgår at få deres 
navn frem, selv om det ellers er intentionen med partistøttereglerne, at 
alle bidragsydere med bidrag over 20.000 kroner skal fremgå af 
partiregnskaberne?</i></p><p>
»Venstre har den regel i vores liberale erhvervsklub, at vi ikke modtager 
bidrag over 20.000 kroner, fordi vi har de samme principper uanset, om det 
er bidrag gennem vores erhvervsklub eller bidrag direkte til Venstre. Men 
det, der er relevant, er i højere grad at se på, om det, regeringen spiller 
ud med, er ligeligt i forhold til at begrænse og ændre vilkårerne for 
partiernes indsamling af midler. Og der mener jeg, at udspillet er helt 
skævt«
</p><p><i class=" bl-elem">I har en regel i Venstre, men er der ikke grund til at lave en lov om det 
også?</i></p><p>
»Jeg har det sådan, at der sagtens kan være grundlag for at ændre reglerne for 
partistøtte, og det har vi også sagt, at vi er åbne over for. Vi har bare 
krævet, at der skal være ændringer, som ændrer både vilkårerne for de 
borgerlige partier og for den måde, som de røde partier normalt finansierer 
deres partistøtte under valgkamp på. Det, vi kan se fra regeringen, er, at 
man entydig rammer den måde de borgerlige partier finansierer og entydigt 
går uden om den måde, som de røde partier finansierer deres aktiviteter på«. 
</p><h3>
Regering må rette op på skævhed 
</h3><p><i class=" bl-elem">Hvad er det for en måde, de røde partier finansierer deres aktiviteter på?</i></p><p>
»Det finansieres primært ved, at medlemmerne af fagforeninger med 
skatatefradragsberettigede kontingenter skal betale til partier, uanset om 
de støtter dem ideologisk eller ej. Og hvis man ønsker at framelde sig, så 
vil man ikke opleve, at ens kontingent bliver sat ned. Og så har 
fagforeningen bare mulighed for at bruge andre penge til at dække det 
politiske arbejde. Og det, mener vi, skal laves om. Det andet, vi mener, 
skal laves om, er den massive indirekte støtte, som vi oplever, skal tælles 
med«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2582357/venstre-stiller-to-krav-til-mere-aabenhed-om-partistoette/">Venstre stiller to krav til 
mere åbenhed om partistøtte</a></p><p><i class=" bl-elem">Kan du udelukke, at I kommer til at bakke op om regeringens udspil? </i></p><p>
»Nej, hvis regeringen vil ændre, så vi får en ligelig politisk balance i 
stedet for den politiske skævhed, de har i øjeblikket, så vil vi gerne være 
med til at diskutere mere åbenhed. Problemet er bare, at regeringen entydigt 
har sagt først til ekspertudvalget og nu i deres eget udspil, at de ikke 
ønsker at ændre den måde, de selv bliver finansieret på. Men kun ønsker at 
ændre på den måde, de borgerlige partier bliver finansieret på. Den skævhed 
synes jeg, er er meget uklædelig«, siger Kristian Jensen. 
</p><h3>
Ingen korrupte borgerlige 
</h3><p>
Han tilføjer: 
</p><p>
»Vi har sagt, at vi er åbne over for at diskutere de regler, der er. Man skal 
bare huske på en ting, og det er, at dansk politik stort set er fri for 
politisk korruption. De eneste tiltag, vi har set til det, er der, hvor LO i 
kommunalvalgkampe har krævet bestemte modydelser for at støtte 
socialdemokrater. Ellers er dansk politik fri for politisk korruption, og 
derfor er spørgsmålet, hvad det er for et problem, man skal have løst«. 
</p><p><i class=" bl-elem">Jeg går ud fra at du også har fulgt de historier, Berlingske har haft om 
borgerlige politikere, der har fået støtte, som de ikke har offentliggjort? </i></p><p>
»Kan du nævne mig et eksmepel på en borgerlig politiker, hvor der er blevet 
indgået en aftale om at der skal leveres en modydelse for at man kan få et 
beløb?«
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/allenyheder/ECE2596115/s-kraever-store-private-bidrag-modregnet-stoettebeloebet-fra-staten/">S kræver store private bidrag 
modregnet støttebeløbet fra staten</a></p><p><i class=" bl-elem">Nej, men der har været mange eksempler på borgerlige politikere, der....</i></p><p>
»Det benægter jeg ikke. Jeg spørger bare, om du kan nævne en politiker fra 
borgerlig side, der har indgået en aftale om konkret modydelse for at få 
støtte«
</p><p><i class=" bl-elem">Nej.</i></p><div class="art-quote article-box">
<p class="quote"/>
<blockquote>
<p class="quote-txt">
20.000 kroner er en rimelig grænse.
</p>
<p class="sender">
Kristian Jensen 
</p>
</blockquote>
</div><p/><p>
»Godt, jeg kan nævne flere eksempler, som vi har set fra LO-afdelinger, hvor 
de har krævet en konkret modydelse for at give støtte til 
kommunalvalgkampe«. 
</p><p><i class=" bl-elem">Og derfor vil du ikke gøre noget ved borgerlige politikeres mulighed for at 
få bidrag, som de ikke offentliggør?</i></p><p>
»Det kan du ikke konkludere. Det, der er min pointe, er, at vi har et 
regelsæt, der i dag gør, at Danmark er meget friholdt i forhold til politisk 
korruption. Så spørgsmålet er, hvad det er for et problem, man søger at løse 
i forhold til det her. Sagen er, at du har hemmelige afstemninger i Danmark, 
og jeg mener også, at det skal overføres til, at du heller ikke skal 
offentliggøre, hvem du støtter, indtil du kommer over et bestemt beløb. Og 
der mener vi i Venstre, at de 20.000 kroner er en rimelig grænse (regeringen 
foreslår, at det beløb sættes ned til 10.000 kroner, og at selve beløbet 
skal fremgå, red.)«. 
</p><h3>
Kampagnehjælp fra fagbevægelsen 
</h3><p><i class=" bl-elem">Når I er imod de her anbefalinger og ikke mindst regeringens forslag, er 
det så fordi, det mest vil gå ud over jeres nuværende og potentielle 
bidragsydere og dermed også jeres bidrag og ikke så meget de røde partiers?</i></p><p>
»Ja, det er fordi det er politisk skævt. At man målrettet har lavet forslag, 
der påvirker de borgerlige partiers måde at finansiere politisk arbejde på. 
Men ikke har taget vores ønske med om at kigge på den måde, som de røde 
partiers typisk finansieres på. Det har man slet ikke taget med«. 
</p><p><i class=" bl-elem">Prøv at være helt præcis på, hvilke eksempler, der bør tælles med som 
indirekte bidrag i årsregnskaberne.</i></p><p>
»For eksempel når LO i Aarhus går ud og siger, at nu bruger de deres 
medarbejderes tid på at føre valgkamp for røde partier«. 
</p><p><i class=" bl-elem">Jeg har lige talt med en af eksperterne i partistøtteudvalget, Karina 
Kosiara-Pedersen, der siger, at hvis en forening frikøber medarbejdere til 
at bistå partier i valgkampe, så skal det allerede tælle med i 
partiregnskaberne... </i></p><p>
»Jeg synes, det er meget svært at se, hvordan de har tænkt sig at det skal 
frikøbes og opgøres. Men det vil jeg glæde mig til at se, når regnskaberne 
for de røde partier kommer. Det andet er, når man kan se, at de kører 
kampagner, hvor de anbefaler at stemme på bestemte partier. Som de annoncer, 
vi har set tidligere op til folketingsvalg, hvor en fagforening anbefaler, 
at man stemmer på et bestemt politisk parti. Det, mener vi er lige så 
afgørende en del af partistøtte«
</p><h3>
Hvordan skal en kampagne indgå i regnskab? 
</h3><p><i class=" bl-elem">Hvis en fagforening laver en kampagne om at lempe dagpengereglerne, hvordan 
skal partistøtteværdien af det så beregnes? </i></p><p>
»Hvis en fagforening laver en kampagne, som ikke har noget at gøre med det 
faglig arbejde, men som er politisk for at støtte bestemte partier, så mener 
vi, det skal tælles med. Og der er 3F's velkendte kampagne - SKÆVT - et 
klassisk eksempel på, at det ikke har noget at gøre med det faglige arbejde 
i 3F. Det var en politisk kampagne for at modarbejde den daværende 
VK-regering«. 
</p><p><i class=" bl-elem">Hvis vi tager SKÆVT-kampagnen, skulle den så tælle med i Dansk Folkepartis 
regnskab, Enhedslistens regnskab eller Socialdemokraterns regnskab? </i></p><p>
»Den skulle tælle med i regnskabet for de partier, som den understøttede«. 
</p><p><i class=" bl-elem">Hvilke partier var det?</i></p><p>
»Ja, den angreb jo den politik, der blev ført af den daværende VK-regering 
støttet af Dansk Folkeparti«. 
</p><p><i class=" bl-elem">Så den skulle deles ud på resten af partiernes regnskaber?</i></p><p>
»Så mener jeg, den burde fordeles ud på de partier, som den understøttede i 
sin form«. 
</p><h3>
Andre må afgøre støttefordeling mellem partierne 
</h3><p><i class=" bl-elem">Kan du være konkret - hvilke partier var det i det konkrete tilfælde? </i></p><p>
»I det her konkrete tilfælde var det Enhedslisten, SF, Socialdemokratiet og 
Radikale Venstre«. 
</p><p><i class=" bl-elem">Med en lige stor del til hver?</i></p><p>
»Det må man jo snakke sig frem til. Min vurdering er, at man skal gøre det med 
en forholdsmæssig andel. Men det er jo ikke noget, jeg skal sidde og 
beslutte alene, det er bare en praktisk måde at gøre det på«. 
</p><p><i class=" bl-elem">Hvem skal så afgøre det i den konkrete situation?</i></p><p>
»Det må der være folk, der finder ud af, lige som vi har ligestillingsnævn og 
andre til at afgøre andre tvister«. 
</p><p><i class=" bl-elem">Hvis man forestiller Dansk Industri laver en annonce om, at selskabsskatten 
er for høj, hvilke partier skulle det så tælles med i partiregnskaberne hos?</i></p><p>
»De partier, som ønsker at selskabsskatten skal sættes yderligere ned«. 
</p><p><i class=" bl-elem">Hvad så hvis et parti ønsker den helt ned på 15 pct. og et andet parti bare 
vil have den ned til 20 pct.?</i></p><p>
»Prøv at høre, det her er jo ikke spørgsmålet om et enkelt konkret eksempel. 
Det er et spørgsmål, om man har det princip, at indirekte støtte skal tælles 
med eller ej. Og jeg kan godt forstå, at fagbevægelsen og de røde partier 
helst vil undgå at diskutere indirekte støtte, for der får de en massiv 
hjælp i valgkampe. Men så er det jo ikke et spørgsmål om åbenhed og 
fairness. Så er det alene et spørgsmål om man politisk vil forsøge at 
bekæmpe borgerlige partiers mulighed for at føre en effektiv valgkamp. Så 
kan der være nogle praktiske problemer, det må vi finde løsninger på, det 
kan sagtens lade sig gøre«. 
</p><p><i class=" bl-elem">Karina Kosiara-Pedersen fra ekspertudvalget har svært ved at følge, hvordan 
I vil gøre op, hvilke partier der skulle skrive værdien af aviskampagner i 
deres regsnskaber. Men der ud over siger hun, at hvis formålet er åbenhed, 
så kan der nærmest ikke blive mere åbenhed end med en aviskampagne. Hvis 3F 
indrykker en SKÆV-kampagne, så fremgår det rimelig tydeligt, hvilke partier 
den forening støtter?</i></p><p>
»Prøv at høre, regeringen har jo sagt, at man skal modregne privat støtte i 
den offentlige støtte, man får. Så kan man på den måde omgå modregningen, 
hvis man på den måde indrykker en annonce i stedet for at give penge til 
partiet. Det, jeg synes, er decideret ulækkert i regeringens oplæg, er, at 
man målrettet går efter at begrænse de borgerlige partiers måde at 
finansiere politisk aggitation på, men hvor man friholder de røde partiers 
muligheder for at skaffe midler til politisk aggitation på«. 
</p><h3>
»Jeg blander ikke blod«
</h3><p><i class=" bl-elem">Er det ikke bare et benspænd fra jeres side, fordi I nødigt vil have beløb 
over 20.000 kroner nævnt, og i nødigt vil have større åbenhed om de her 
indsamlingsforeninger?</i></p><p>
»Regeringen har siddet på den her rapport i månedsvis. Hvis de ønskede en 
saglig diskussion om det, så kunne vi have startet den her snak for flere 
måneder siden. De har ønsket at få den her diskussion til at vare, indtil vi 
er på kanten af en valgkamp, og så vil de komme med for slag for at hæmme de 
borgerlige partiers måde at føre valgkamp på«. 
</p><p><i class=" bl-elem">Berlingske citerer i dag en borgerlig anonym kilde for, at I borgerlige 
partier har »blandet blod« på ikke at gå med i en aftale. Er der noget om 
det?</i></p><p>
»Jeg blander ikke blod. Det, synes jeg, er en ret ulækker måde at skære i sig 
selv på«. 
</p><p><i class=" bl-elem">Jeg tror også det er ment i overført betydning...</i></p><p>
»Ja, men jeg kan jo ikke forholde mig til, hvad en person, jeg og andre ikke 
kender navnet på, må have af opfattelse«. 
</p><p><i class=" bl-elem">Har Venstre aftalt med andre partier, at I ikke går med i en aftale? </i></p><p class=" bl-elem">
»Vi har fortsat ikke set noget udspil fra regeringen, så derfor ved jeg ikke 
præcis, hvad jeg skulle forholde mig til. Jeg Jeg har ikke lavet nogen 
aftale med nogen om hvordan vi skal håndtere det her«, siger Kristian 
Jensen. 
</p>	
</div>
</div></body></html>
