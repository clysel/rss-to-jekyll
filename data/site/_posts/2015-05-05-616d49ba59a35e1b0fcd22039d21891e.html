---
layout:     post
title: 	    "DR-dramachef: Når dramaboblen brister, skal HBO, BBC og DR stå tilbage"
post_author:	    
post_date:	    Tue, 05 May 2015 11:13:09 +0200
post_site:	    politiken.dk 
post_link:	    http://politiken.dk/kultur/filmogtv/ECE2655096/dr-dramachef-naar-dramaboblen-brister-skal-hbo-bbc-og-dr-staa-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Google, Amazon og TV 2 gør det. Netflix bestiller nærmest ikke andet. Og en 
hvilken som helst amerikansk nichekanal med respekt for sig selv har også 
skiftet kurs. 
</p><p>
I de seneste par år har alle kastet sig over produktion og indkøb af tv-serier 
for at imødegå seernes ændrede vaner. Amerikanske tv-stationer storshopper 
remakes af blandt andet danske serier. Faktisk køber de alt, hvad de kan 
komme i nærheden af, og meget dyrere end de plejer. De vil også gerne have 
fingrene i DR’s ’1864’. Om ikke andet så for at sikre sig, at konkurrenten 
ikke løber med den næste succes.
</p><p>
»Markedet er eksploderet. Alle laver tv-serier, som er både det nye sort, gråt 
og hvidt. Priserne er kunstigt høje, og internationalt taler man om en 
dramaboble. For på et tidspunkt orker folk ikke mere, og historierne bliver 
mere og mere udvandede. De ender med at æde sig selv op«, siger DR’s 
dramachef, Piv Bernth. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2508567/tv-2-vil-slaa-dr-med-kaempe-satsning-paa-tv-serier/">TV 2 vil slå DR med kæmpe 
satsning på tv-serier</a></p><p>
Men når boblen er bristet, og det hele lægger sig igen, vil de store 
innovative producenter af tv-serier stadig findes. 
</p><p>
»Nemlig amerikanske HBO, britiske BBC og os. Forhåbentlig. Mit job er at sørge 
for, at vi er iblandt dem«, siger hun. 
</p><h3>
Tro og grådighed
</h3><p>
Piv Bernth er ikke i tvivl om, hvordan hun skal styre DR’s dramatik levende 
igennem boblen og ud på den anden side. 
</p><p>
Da DR lancerede ’Borgen’, syntes mange, at det lød røvkedeligt med en serie om 
dansk politik. Som endte med at blive ikke bare en dansk, men også en stor 
international succes. 
</p><p>
Og svaret på den stigende internationale konkurrence er stadig serier om det, 
vi ikke tror, vi har lyst til at se. Den næste har premiere i januar, nemlig 
dramaserien ’Bedraget’ om finanskrisen skildret gennem tre forskellige 
sociale lag. 
</p><p>
Og i 2017 er DR klar med Adam Prices serie om tro i 20 afsnit. Et 
karakterbåret drama om to præstesønner, der skildrer, hvordan vi i de 
seneste år har oplevet en tilspidsning af forholdet mellem de store 
verdensreligioner, som påvirker både international politik og vores hverdag. 
</p><p>
Seriens forankring er den kristne protestantiske kirke, men den kommer også 
omkring blandt andet jødedommen, islam og katolicismen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2518835/ny-dr-dramaserie-faar-premiere-paa-berlins-filmfestival/">Ny DR-dramaserie får premiere 
på Berlins filmfestival</a></p><p>
»De store temaer, vi tager op i vores serier, og som umiddelbart kan lyde 
fjerne eller kedelige, bliver jo fortalt gennem nogle karakterer, som man 
forstår. ’Bedraget’ en fortælling om grådighed. Og ’Herrens veje’ handler om 
tro, der er genstand for stor opmærksomhed, stærke følelser og heftig debat, 
fordi den betyder meget for mange af os. Al religion og tro må kunne 
diskuteres og sættes i relation til hinanden. Det kræver mod, men det er en 
oplagt opgave for en public service-station«.
</p><div class="art-fakta article-box">
<h4 class="">
DR Drama: Det er på vej </h4>
<h5>
Pluk fra kommende DR Drama-produktioner.</h5>
<div class="fakta-body" data-buildingblock="embedded_factboxlink">
<p>
Til januar er der premiere på serien <b>’Bedraget’</b> i 20 
afsnit om finanskrisen med blandt andre Thomas Bo Larsen og Nikolaj Lie 
Kaas. Jeppe Gjervig Gram er hovedforfatter, og serien er allerede solgt til 
BBC.
</p><p>
I efteråret viser DR K for første gang historisk satire produceret af DR 
Drama. Manuskriptforfatter Anna Neye foretager i serien<b> ’Fra kolonimagt 
til kolonihavemagt’</b> nedslag i danmarkshistorien – og spiller selv 
grevinde Danner og Frederik VI. 
</p><p>
Natasha Arthy instruerer børneserien <b>’Freja for fa’n’</b>, 
der skal vises på DR Ultra til efteråret.
</p><p>
På grundlovsdag er der premiere på hverdagsdramaet <b>’Ditte og </b></p><p><b>Louise’</b> om, hvorfor kvinder i 40’erne gør tingene så svære for 
sig selv. Serien er er skrevet og spillet af Ditte Hansen og Louise Mieritz.
</p><p>
Til efteråret kommer tredje sæson af <b>’Broen’</b>, der 
handler om køn og familie. Og hvor den svenske betjent Saga Noren kalder 
folk ’hen’, indtil hun ved, om gerningsmanden er en han eller en hun. 
</p><p>
I 2017 viser DR Adam Prices nye tv-serie om tro, <b>’Herrens veje’</b>, 
om to præstesønner. Den produceres i samarbejde med Arte France. 
</p><p class=" bl-elem">
Tredje sæson af Maya Ilsøes <b>’Arvingerne’ </b>bliver 
også vist i 2017.
</p>
</div>
</div><p>
Man kan indvende, at danskerne ikke er voldsomt optaget af deres tro. Men det 
er de så alligevel, mener Piv Bernth.</p><p>
»Vi har alle en form for tro, som leder vores vej gennem livet. Det er også 
interessant, hvad det betyder for vores tro, at der er andre, der tror meget 
mere end os. Vi siger jo tit, at vi skal passe på det danske og på de 
kristne værdier. Men måske skal vi til at definere dem igen. DR Drama skal 
både fortælle, hvad vi kommer af, og prøve at finde ud af, hvor vi er på vej 
hen«.
</p><p>
DR har fået konkurrence. Blandt andet fra TV 2, der har investeret 200 mio. 
kr. i serier. Men også fra resten af Europa, som DR tidligere stort set 
havde for sig selv.
</p><p>
»DR har været med til at udvikle den moderne tv-serie. I de første mange år 
var det ligesom os, der var sensationen. Englænderne var der selvfølgelig, 
og svenskerne af og til, men fra Europa som sådan kom der ingenting. Nu 
bugner det med fremragende serier overalt. Prix Italia blev vundet af en 
hollandsk serie. Og Prix Europa af en tjekkisk. Altså, det var <i>umuligt</i> 
for 10 år siden«.
</p><h3>
De er vokset op her
</h3><p>
På TV 2 kan Piv Bernth for tiden hver eneste uge se »et stykke fremragende 
public service-dramatik« i form af serien ’Rita’, der både tager 
folkeskolereformen og inklusionen af elever med særlige behov under 
behandling. ’Rita’ kunne sagtens have ligget på DR, erkender Piv Bernth. Og 
det er ikke så mærkeligt, for:
</p><p>
»Både TV 2’s fiktionschef, Katrine Vogelsang, og producer Christian Rank har 
været i DR – de er nærmest vokset op her. Det er også derfor, vi er nødt til 
at bevæge os videre. Vi skal være førende inden for udviklingen hele tiden, 
ikke bare læne os tilbage og lave 120 afsnit af ’Forbrydelsen’«.
</p><p>
Som statsfinansieret public service-station har DR »en forpligtelse til at 
tage livtag med modige og komplekse temaer«. Og med den voksende konkurrence 
bliver egenarten vigtigere og vigtigere. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2470917/drs-dramachef-om-1864-der-er-bare-blevet-hamret-loes/">DR's dramachef om '1864': »Der 
er bare blevet hamret løs«</a></p><p>
Jo mere lokalt, jo mere globalt. Det er det valgsprog, Piv Bernth rejser 
verden rundt med til konferencer og tv-festivaler. Hun siger det også til 
DR’s forfattere hele tiden. At det er højst tænkeligt, at serierne har et 
internationalt potentiale. Men kun, hvis de fokuserer på det, de ved noget 
om. 
</p><p>
»Og det, vi ved allermest om i hele verden, er, hvordan det er at være dansker 
i Danmark. Alle kontinenter har set en dansk tv-serie fra DR, selv om de 
bliver lavet med fokus på danskerne«.
</p><p>
»Jeg talte med en indkøber fra BBC, som var irriteret over, at flere og flere 
nordiske tv-serier tager til Malaysia eller Thailand, fordi de tror, man 
tiltrækker et større internationalt publikum, hvis man laver en masse scener 
fra Mellemøsten og lader alle tale engelsk. Det er en fejl. Og ikke så sexet 
som at holde sin nordiske klang. Jeg tror, det fokus er sindssyg vigtigt«. 
</p><h3>
Svært at være mange
</h3><p>
Det er måske en af grundene til, at den europæiske tv-serie ’The Team’, der 
netop er blevet vist på DR, fik relativt middelmådige anmeldelser. Serien 
var både skrevet, instrueret og fotograferet af danskere, men foregik i både 
Antwerpen, Berlin og København med skuespillere fra tre forskellige lande. 
</p><p>
»Det blev for spredt og for kompliceret. Når der er så stor geografisk 
spredning, er det svært at holde fokus. Når man koproducerer, er det 
vigtigt, at nogen siger: Det er os, der ejer projektet og finansierer over 
60 procent af det. Men i ’The Team’ var der mange, der ejede næsten lige 
meget. Og det er farligt. Det er et spændende projekt, men det skal 
forankres mere, end det var tilfældet i ’The Team’«. 
</p><p>
I det hele taget har det bortset fra 2. sæson af ’Arvingerne’ ikke været det 
mest blændende dramaår for DR. Stationens nye roste hverdagsserie, 
’Bankerot’, som er skrevet af Kim Fupz Aakeson, »døde seermæssigt i 
krudtrøgen fra 1864« og blev flyttet fra hovedkanalen til DR 2.
</p><p>
Balladen om ’1864’ kan de fleste huske. Men lige så meget skældud, Piv Bernth 
fik for Bornedals historiske serie, lige så meget ser udenlandske 
tv-stationer nu frem til at vise den. I denne uge er der en stor lancering 
af ’1864’ i London, hvor den skal gå på BBC4 i primetime lørdag aften. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE1778980/udlandet-koeber-dr-dramaserie-paa-forhaand/">Udlandet køber DR-dramaserie 
på forhånd</a></p><p>
»De er helt vilde med den. Irsk tv har også købt den, og jeg har lige været på 
tv-festival i Paris, hvor en dame fra irsk tv var ovenud begejstret for at 
møde mig, fordi jeg havde haft med ’1864’ at gøre. Dannelse af stater i 
midten af 1800-tallet er noget, der optager mange mennesker. Der er også 
nogle amerikanere, som har spurgt mig, om de måtte købe formatet. Det må de 
jo gerne, men de havde jo sådan set selv en borgerkrig kørende på samme tid, 
og det kunne da være, at man skulle fortælle den historie i stedet«. 
</p><p>
Selv synes hun, at der var »mange fede ting« i ’1864’, og at serien »gjorde 
rigtig meget af det, den skulle«. Den fik også en række udmærkede 
anmeldelser, men ifølge dramachefen blev den ikke behandlet ordentligt af 
meningsdannerne.
</p><p>
»Allerede inden vi gik i luften, havde politikerne været ude at sige, hvad de 
syntes. Og så har seerne jo fået briller på, når de sætter sig og ser første 
afsnit«.
</p><p>
»Nu skal serien ses af mennesker i udlandet, der ikke har alle mulige 
forhåndsmeninger om og forventninger til DR og Ole Bornedal. Og jeg glæder 
mig til, at den skal ud og have sit eget liv«.
</p><h3>
Den næste store DR-historie
</h3><p>
DR Drama har været omkring dansk politik og tager som nævnt nu fat på 
finanskrisen og vores tro. Men ude i horisonten tegner sig endnu en stor 
historie, som DR ikke har fortalt, og som presser sig på. Nemlig 
fortællingen om det multikulturelle Danmark. Men den historie skal fortælles 
af både etnisk danske forfattere og forfattere med indvandrerbaggrund. Og må 
vente, til der begynder at komme forfattere ud af Filmskolen med anden 
etnisk baggrund. For som dramachefen siger:
</p><p>
»Vi mangler virkelig den rigtig gode historie om folk med indvandrerbaggrund, 
der vokser op her og skal håndtere, at vi gerne vil have, at de bliver mere 
danske. Og et portræt af danskerne, der lever i et multikulturelt samfund, 
og hvordan vi får det til at spille sammen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2499085/anmeldere-gode-skuespillere-holder-arvingerne-oppe/">Anmeldere: Gode skuespillere 
holder 'Arvingerne' oppe</a></p><p>
»Men jeg kan ikke sætte nogle danske forfattere til at skrive en historie om 
det multikulturelle samfund. Vi skal have forfattere fra flere forskellige 
miljøer, som har lyst til at fortælle den historie sammen. Der er folk på 
film- og teaterskolerne med anden etnisk baggrund nu«. 
</p><p class=" bl-elem">
»Og jeg venter gerne, til de er klar til at være med til at fortælle den«. 
</p>	
</div>

</div></body></html>
