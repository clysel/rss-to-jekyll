---
layout:     post
title: 	    "Alonsos helbred skal granskes til mindste detalje"
post_author:	    
post_date:	    Mon, 23 Mar 2015 09:36:53 +0100
post_site:	    politiken.dk 
post_link:	    http://politiken.dk/sport/formel1/ECE2599272/alonsos-helbred-skal-granskes-til-mindste-detalje/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis Fernando Alonso skal gøre sig nogen forhåbninger om at kunne sætte sig 
bag rattet i McLarens MP4-30-racer på søndag i Kuala Lumpur til sæsonens 
andet formel 1-grandprix, skal han først bestå en række lægelige 
undersøgelser. Hele tre test bliver den spanske eksverdensmester 
underkastet, og først i tilfælde af tre tilfredsstillende resultater får han 
grønt lys til sit comeback. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2557979/formel-1-stjerne-fragtet-til-hospitalet-efter-uheld/">Formel 1-stjerne fragtet til 
hospitalet efter uheld</a></p><p>
Den første hurdle skal Alonso over på universitetet i Cambridge, hvor tre 
læger står klar til at undersøge McLaren-køreren. Undersøgelsen bliver 
foretaget på foranledning af Den Internationale Automobilunion, FIA, , der 
ikke vil løbe nogen risiko ved at lade Fernando Alonso stille op i Malaysia. 
</p><p>
Og det vil unionen ikke på grund af omstændighederne ved Alonso ulykke i 
Barcelona i forbindelse med en test 22. februar. Her røg den spanske 
verdensstjerne af banen og kørte sidelæns ind i en betonmur med en 
hjernerystelse som den umiddelbare konsekvens. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2566911/fernando-alonso-vi-ses-paa-banen-meget-snart/">Fernando Alonso: Vi ses på 
banen meget snart</a></p><p>
Men ulykken er stadig indhyllet i et slør af mystik, og det har gjort både FIA 
og Alonso selv lidt nervøse. McLaren fastholder, at ulykken ikke skyldes en 
teknisk defekt på bilen, og det har givet grobund for alskens spekulationer 
om årsagen til afkørslen - blandt andet om det kan skyldes en ukendt faktor 
i Alonsos helbred. 
</p><p>
I Cambridge undersøgte fagvidenskaben blandt andet Alonsos lang- og 
korttidshukommelse samt hans reflekser, og disse test gav ikke lægerne 
anledning til at udstede køreforbud til Alonso, og han kan derfor tirsdag 
rejse til Malaysia, men det er stadig ikke sikkert, han får lov til at 
stille op. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2571616/magnussen-skal-koere-aarets-foerste-formel-1-loeb/">Magnussen skal køre årets 
første Formel 1-løb</a></p><div class="art-fakta article-box">
<h4 class="">
Blå bog</h4>
<h5>
Fernando Alonso</h5>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00922/Spain_F1_922860k.jpg" alt="" border="0"/><span class="caption"><span class="f-img-caption">stjerne. 
</span>Fernando Alonso har været verdensmester to gange og vundet 32 grandprixer. Arkivfoto: Miguel Morenatti/AP</span></span></p><p><b>Født </b>29. juli 1981 i Oviedo 
</p><p><b>Debut i </b>formel 1 4. marts 2001 
</p><p><b>Hold: </b></p><p><b>2001:</b> Minardi 
</p><p><b>2003-2006:</b> Renault 
</p><p><b>2007:</b> McLaren 
</p><p><b>2008-2009:</b> Renault 
</p><p><b>2010-2014:</b> Ferrari 
</p><p><b>2015-:</b> McLaren 
</p><p><b>236</b> formel 1-grandprixer 
</p><p><b>32 sejre</b>, 22 polepositioner 
</p><p class=" bl-elem"><b>Verdensmester</b> 2005 og 2006 
</p>
</div>
</div><p>
I Kuala Lumpur skal han nemlig stille op til yderligere undersøgelser - først 
hos Sepang-banens cheflæge og dernæst hos FIA's officielle læge Jean-Pierre 
Piette.</p><p>
Sidstnævnte skal måle Alonsos reaktionstider ved hjælp af et computerprogram, 
og de sammenlignes så med de tider, den 33-årige spanier tidligere har 
præsteret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2587418/skidt-kvalifikation-magnussen-starter-sidst-i-melbourne/">Skidt kvalifikation: Magnussen 
starter sidst i Melbourne</a></p><p>
Fernando Alonso var i sidste uge på job i McLarens simulator i hovedkvarteret 
i Woking, og det klarede han ifølge både ham selv og arbejdsgiveren uden 
problemer. 
</p><p>
Spanierens manager Luis Garcia Abad har sagt, at de mange test blot burde være 
en formalitet, og at hans klient helt sikkert er klar til at køre i 
Malaysia. McLaren derimod er først og fremmest interesserede i at få grønt 
lys fra lægerne og på den måde få vished for, at deres dyre nyindkøb ikke 
fejler noget graverende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2587434/magnussen-gjorde-hvad-han-kunne-da-han-blev-parkeret-sidst-i-feltet/">Magnussen gjorde, hvad han 
kunne, da han blev parkeret sidst i feltet</a></p><p>
McLaren hentede før denne sæson Fernando Alonso fra Ferrari, og han får ifølge 
britiske medier i omegnen af 200 millioner kroner om året for ulejligheden. 
</p><p>
Bliver Alonso tvunget til at melde afbud til grandprixet i Malaysia, skal 
Kevin Magnussen, som det var tilfældet i Australien, atter køre for McLaren 
som standin for sin berømte holdkammerat. 
</p><p>
Og som den britiske avis The Telegraph konstaterer, så er en ting sikker 
uanset hvem der kører for McLaren - det bliver langsomt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2588099/verdensmester-faar-suveraen-start-paa-saesonen/">Verdensmester får suveræn 
start på sæsonen</a></p><p class=" bl-elem">
McLaren havde et katastrofalt første løb i Melbourne, hvor holdets to biler i 
kvalifikationen var fem sekunder langsommere end Mercedes. Kevin Magnussen 
kom slet ikke til start, da hans motor eksploderede på opvarmningsomgangen, 
og Jenson Button sluttede løbet sidst overhalet med to omgange af vinderen 
Lewis Hamilton. 
</p>	
</div>
</div></body></html>
