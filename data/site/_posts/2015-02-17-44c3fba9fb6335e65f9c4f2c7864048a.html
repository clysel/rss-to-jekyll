---
layout:     post
title: 	    "Ung mand fængslet for at tæve taxachauffør til døde"
post_author:	    
post_date:	    Tue, 17 Feb 2015 18:30:51 +0100
post_site:	    politiken.dk 
post_link:	    http://politiken.dk/indland/ECE2550877/ung-mand-faengslet-for-at-taeve-taxachauffoer-til-doede/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Retten i Frederiksberg fængsler en ung mand, der er sigtet for at have 
deltaget i drabet på en taxachauffør i Brønshøj i København i slutningen af 
oktober sidste år.
</p><p>
Dommeren ved grundlovsforhøret har valgt at varetægtsfængsle den 18-årige mand 
i 14 dage frem til 3. marts.
</p><p>
3. marts er der også frist for at vurdere, om en 17-årig mand, som sidder 
varetægtsfængslet i samme sag, fortsat skal være fængslet. Det oplyser Jens 
Møller fra Københavns Politi.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2441721/17-aarig-er-faengslet-for-taxi-drab/">17-årig er fængslet for 
taxi-drab</a></p><p>
Chaufføren blev 65 år. Han var blevet kaldt ud til en kunde på Herbergsvej i 
Brønshøj 31. oktober over midnat.
</p><h3>
Døde af kvæstelser
</h3><p>
Da han nåede frem til adressen mellem Næsbyholmvej og Danhostel, stod de 
formodede kunder og ventede med en mindre cykel.
</p><p>
Chaufføren steg ud og begyndte at finde cykelstativet frem. Herefter blev han 
overfaldet og gennembanket med et redskab.
</p><p>
Gerningsmændene begik også røveri, før de flygtede.
</p><p>
Den hårdt sårede chauffør blev bragt til Rigshospitalet, men kvæstelserne var 
så alvorlige, at han afgik ved døden.
</p><p>
Straks efter blev en 17-årig dreng anholdt og varetægtsfængslet i sagen, men 
nu er endnu en mistænkt altså blevet anholdt.
</p><p class=" bl-elem">
De er begge sigtet efter straffelovens paragraf 245 om vold af særlig rå, 
brutal eller farlig karakter - ikke for drab.
</p>	
</div>
</div></body></html>
