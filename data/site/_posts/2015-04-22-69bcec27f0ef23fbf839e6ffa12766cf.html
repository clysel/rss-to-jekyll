---
layout:     post
title: 	    "Chris Anker lurer på fremstød i belgisk semiklassiker"
post_author:	    
post_date:	    Wed, 22 Apr 2015 07:22:17 +0200
post_site:	    politiken.dk 
post_link:	    http://politiken.dk/sport/cykling/ECE2637666/chris-anker-lurer-paa-fremstoed-i-belgisk-semiklassiker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Selv om det ligger lidt i skyggen, er det altså stort. Det er et World 
Tour-løb, og en World Tour-sejr kan ændre ens karriere
</p>
<p class="sender">
Chris Anker Sørensen 
</p>
</blockquote>
</div><p>
Et kig på vinderlisten siger egentlig det meste. Inden for de seneste fem år 
har Philippe Gilbert, Alejandro Valverde, Cadel Evans og Joachim Rodriguez 
alle prøvet at stå øverst på podiet efter cykelløbet Fleche Wallone.
</p><p>
Den belgiske semiklassiker er med andre ord en sag for feltets skrappeste 
drenge, men danske Chris Anker Sørensen (Tinkoff-Saxo) er klar til at 
forfølge chancen for at tage fusen på forhåndsfavoritterne.
</p><p>
»Sidste år forsøgte jeg også selv at køre af sted, hvor det ikke lykkedes. Det 
gør det sjældent i det løb. Men man skal jo prøve. Hvis ikke man forsøger, 
så lykkes det jo slet ikke«, siger Chris Anker Sørensen.
</p><p>
Der er tre danskere til start i dette års udgave af det traditionsrige løb, 
der bliver skudt i gang i dag. Jakob Fuglsang er med for Astana-holdet, mens 
Chris Anker Sørensen blandt sine holdkammerater har landsmanden Michael 
Valgren.
</p><h3>
205,5 kilometer med stigninger
</h3><p>
De skal ud på 205,5 kilometer med en lang række stigninger og kommer blandt 
andet tre gange op ad den berygtede Mur de Huy, der sine steder stiger 
nærmest lodret i vejret.
</p><p>
Valgren har et lidt blandet forhold til løbet, som står en smule i skyggen af 
klassikerne Amstel Gold Race og Liege-Bastogne-Liege.
</p><p>
»Det er sådan et midtugeløb, og mange vil gerne slippe lidt let om ved det, 
fordi de tænker mere på Liege. Men man kan bare ikke komme let igennem det. 
Derfor er det sådan lidt et træls løb«, siger Michael Valgren.
</p><p>
»Jeg kørte det sidste år, og det gik ikke særlig godt«, siger den unge thybo, 
der efter sin flirt med rollen som kaptajn i Amstel Gold Race er tilbage som 
menig hjælperytter.
</p><p>
Som Tinkoff-Saxo-holdets 'capitaine de route' - vejkaptajn - har Chris Anker 
Sørensen haft travlt med at studere Fleche Wallone-ruten, som er lidt 
anderledes i år.
</p><h3>
Ruten er blevet hårdere
</h3><p>
Før gårsdagens træning måtte han derfor tegne og fortælle for sportsdirektør 
Sean Yates, der ikke var lige så velforberedt på udfordringerne.
</p><p>
»De har ændret ruten lidt, så den er blevet hårdere. Generelt ligner Fleche 
Wallone mere Liege-Bastogne-Liege end Amstel Gold Race. Stigningerne er lidt 
længere og trækker lidt mere tænder ud. De små eksplosive ryttere har det 
lidt sværere med det løb«.
</p><p>
»Selv om det ligger lidt i skyggen, er det altså stort. Det er et World 
Tour-løb, og en World Tour-sejr kan ændre ens karriere«, siger Chris Anker 
Sørensen.
</p><p class=" bl-elem">
To danske ryttere har vundet Fleche Wallone. Kim Andersen tegnede sig for den 
første danske sejr i 1984, mens Bo Hamburger kørte først over stregen i 1998.
</p>	
</div>

</div></body></html>
