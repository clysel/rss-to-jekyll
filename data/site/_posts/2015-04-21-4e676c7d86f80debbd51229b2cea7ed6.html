---
layout:     post
title: 	    "Træneres dobbeltrolle i småkagesagen vækker mistillid blandt stjernespillere"
post_author:	    
post_date:	    Tue, 21 Apr 2015 09:22:13 +0200
post_site:	    politiken.dk 
post_link:	    http://politiken.dk/sport/ECE2636409/traeneres-dobbeltrolle-i-smaakagesagen-vaekker-mistillid-blandt-stjernespillere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den såkaldte småkagesag er dyr for Badminton Danmark. 
</p><p>
Den har allerede ført til udelukkelsen af fem stjernespillere, så de danske 
chancer for at gøre en god figur ved det forestående hold-VM kaldet Sudirman 
Cup er voldsomt svækkede. Og i dag ser småkagesagen også ud til at slå en 
kile ned mellem landstrænerteamet og en række af landets bedste 
ketsjerkæmpere. 
</p><div class="art-quote article-box">
<p class="quote"/>
<blockquote>
<p class="quote-txt">
Forbundet har været inde i en lang periode, hvor vi har haft svært ved at 
skaffe kommercielle samarbejdspartnere. Økonomien har været meget anstrengt
</p>
<p class="sender">
Finn Trærup-Hansen, sportschef Badminton Danmark 
</p>
</blockquote>
</div><p> Badminton Danmark oplyser, at landstræner Lars Uhre og hans nu 
tidligere assistent Jesper Alsing Larsen har modtaget et personligt honorar 
for at være involveret i forbundets sponsoraftale med småkageproducenten 
Danisa – den aftale, der har udløst konflikten, da doublespillerne Mathias 
Boe, Carsten Mogensen, Kamilla Rytter Juhl, Christinna Pedersen og Joachim 
Fischer er personligt sponsoreret af den direkte konkurrent Kjeldsen 
Cookies. 
</p><p><b>8 procent til trænerne</b></p><p>
Lars Uhre har formidlet kontakten til Danisa, mens Jesper Alsing Larsen har 
udformet kontrakten. Angiveligt har de hver modtaget 8 procent af det beløb, 
virksomheden betaler for at have sit navn på det danske landsholds trøjer 
under Sudirman Cup i maj. Og det vækker harme, at de to trænere har fået 
penge for at være involveret i en omstridt aftale – samtidig med at de skal 
bevare et professionelt og tillidsfuldt forhold til spillerne. 
</p><p><b class="ext-link">STJERNE OM SMÅKAGESTRID:</b><a class="embeddedlink" href="http://politiken.dk/sport/badminton/ECE2632876/badmintonstjerne-om-smaakagestrid-vi-er-loyale-over-for-vores-sponsor/">Vi er loyale over 
for vores sponsor</a></p><p>
»Det nytter ikke noget, at vi som spillere skal arbejde sammen med trænere, 
der samtidig reelt set er ved at falde vores sponsor i ryggen. Det er en 
ubehagelig situation og skader da tilliden«, siger Kamilla Rytter Juhl, 
talsperson for de fem profiler, der i fredags fik besked om, at de er smidt 
helt ud af Badminton Danmark. 
</p><div class="art-quote article-box">
<p class="quote"/>
<blockquote>
<p class="quote-txt">
Det nytter ikke noget, at vi som spillere skal arbejde sammen med trænere, der 
samtidig reelt set er ved at falde vores sponsor i ryggen
</p>
<p class="sender">
Kamilla Rytter-Juhl 
</p>
</blockquote>
</div><p> Også blandt de resterende landsholdsspillere er der utilfredshed med 
landstræner Lars Uhres honorar. 
</p><p><b>Vittinghus: Det ser mærkeligt ud</b></p><p>
»Resten af spillertruppen synes også, at det ser mærkeligt ud, at han har fået 
penge for at formidle den her kontakt. Fremadrettet ønsker vi ikke, at vores 
trænere risikerer at havne i sådan en dobbeltrolle. Selvfølgelig skal man 
ikke bare sige nej til en potentiel sponsor, når man har haft så svært ved 
at skaffe partnere – men det skal ikke være for personlig vinding. Det skal 
være for at hjælpe sporten«, siger herresinglen Hans-Kristian Vittinghus. 
</p><p><b class="ext-link">PINLIGT:</b><a class="embeddedlink" href="http://politiken.dk/sport/badminton/ECE2632523/smaakagekonflikt-faar-forbund-til-at-suspendere-fem-ol-danskere/">Småkagekonflikt får forbund til at 
suspendere fem OL-danskere</a></p><p>
Lars Uhre ønsker ikke at kommentere sagen, men henviser til Badminton Danmarks 
sportschef, Finn Trærup-Hansen, der stod for selve forhandlingerne med 
Danisa. Dem havde landstrænerne intet med at gøre. Sportschefen erkender, at 
det »bagudrettet kan se dårligt ud«, men han afviser, at honoraret til 
trænerne har haft indflydelse på sponsoraftalen. 
</p><p><b>Forbund med anstrengt økonomi</b></p><p>
»Forbundet har været inde i en lang periode, hvor vi har haft svært ved at 
skaffe kommercielle samarbejdspartnere. Økonomien har været meget anstrengt. 
Derfor besluttede vi os for at tilbyde vores ansatte 8 procent af 
sponsoratet, hvis de kunne formidle kontakten til en partner«, siger Finn 
Trærup-Hansen. 
</p><p><b class="ext-link">KONFLIKT:</b><a class="embeddedlink" href="http://politiken.dk/fasttrack/article2632459.ece">Badminton Danmark bryder med fem danske 
badmintonstjerner.</a></p><p>
»Så kom Lars Uhre på et tidspunkt glædestrålende og fortalte mig, at han måske 
havde fat i noget. Vi fik sat et møde med Danisa op, og derfra har han ikke 
haft noget som helst med det at gøre. Derfor synes jeg heller ikke, han har 
spillet en uheldig dobbeltrolle«, siger sportschefen. 
</p><p><b>Spillerne på usikker juridisk grund</b></p><p>
Til gengæld var Jesper Alsing Larsen både ansat som assisterende landstræner 
og til at skaffe forbundet sponsorer – nu er han stoppet med den sportslige 
del. 
</p><p>
Juridisk set har Badminton Danmark sit på det tørre, mens spillerne er på 
anderledes usikker grund. De har i deres aftale med Kjeldsen Cookies skrevet 
under på, at de aldrig må reklamere for konkurrerende produkter som Danisas 
– men de har i kontrakten ikke taget højde for, at de i landsholdsregi ikke 
har råderet over de kommercielle rettigheder. Det har forbundet derimod, 
fremgår det af en kollektiv aftale mellem Badminton Danmark og spillerne fra 
2013. 
</p><p><b>Sager i småkagefarvandet</b></p><p>
Den har de fem doubleprofiler altså brudt ved at nægte at spille med Danisas 
navn på brystet under Sudirman Cup for at tage hensyn til deres personlige 
sponsor, Kjeldsen Cookies – der i øvrigt har anlagt sag mod konkurrenten om 
kopi af produkter til det lukrative kinesiske småkagemarked. Da spillerne 
ikke ønskede at ændre den beslutning, smed Badminton Danmark dem af 
landsholdet. 
</p><p>
Til gengæld mener de udelukkede stjerner, at forbundet er på moralsk 
slingrekurs ved at indgå en aftale med deres sponsors største konkurrent. Og 
ved at lade trænerne bistå med sponsorarbejdet. 
</p><p class=" bl-elem">
»Det skaber en risiko for sammenblanding af personlige og sportslige 
interesser«, siger Kamilla Rytter Juhl. 
</p>	
</div>

</div></body></html>
