---
layout:     post
title: 	    "Desperat McLaren-kører: Vi får nok slet ingen point"
post_author:	    
post_date:	    Sun, 10 May 2015 20:11:28 +0200
post_site:	    politiken.dk 
post_link:	    http://politiken.dk/sport/formel1/ECE2663871/desperat-mclaren-koerer-vi-faar-nok-slet-ingen-point/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Livet i McLaren-racerne er ikke blevet lettere, efter Kevin Magnussen blev 
skiftet ud. Oven på VM-afdelingen søndag i Barcelona, hvor den tidligere 
verdensmester Jenson Button blev nr. 16 og overhalet med en omgang, fik 
frustrationen frit løb hos briten. 
</p><div class="art-quote article-box">
<p class="quote"/>
<blockquote>
<p class="quote-txt">
De første 30 omgange var de mest skræmmende, jeg har haft i mit liv
</p>
<p class="sender">
Jenson Button 
</p>
</blockquote>
</div><p>
»Efter løbet i dag, så tror jeg slet ikke på, at vi får point i denne sæson«, 
sagde Jenson Button på et pressemøde i den spanske Middelhavsby, hvor 
hjemmefavoritten og holdkammeraten Fernando Alonso udgik med 
bremseproblemer. </p><p><b class="ext-link">AFGJORT:</b><a class="embeddedlink" href="http://politiken.dk/sport/formel1/ECE2663664/rosberg-cruiser-sig-til-sejr-i-barcelona/">Rosberg cruiser sig til sejr i Barcelona</a></p><p>
Buttons ord blev leveret med et lidt nervøst smil, og der har heller ikke 
været meget at grine ad, siden det tidligere storteam McLaren før sæsonen 
dannede par med Honda. Det er nu blevet til fem afviklede grandprixer og 
stadig 0 point. 
</p><p>
Button kvalificerede sig som nr. 14, og han lagde søndag ikke skjul på, at 
bare det at fuldføre føltes som lidt af en bedrift. 
</p><p><b class="ext-link">OPTUR:</b><a class="embeddedlink" href="http://politiken.dk/sport/formel1/ECE2662783/rosberg-sikrer-sig-saesonens-foerste-poleposition/">Rosberg sikrer sig sæsonens første 
poleposition</a></p><p>
»Det var faktisk temmelig skræmmende at køre på banen i dag. Når jeg trådte på 
speederen, lød der et smæld. Jeg er sikker på, at der er noget galt på det 
punkt«, kom det fra en trist britisk racerkører. 
</p><p>
»Vi må selvfølgelig håbe, at det bare var en offday. Men der var ikke noget, 
der føltes rigtigt, og det var den fornemmelse, jeg havde helt fra start. De 
første 30 omgange var de mest skræmmende, jeg har haft i mit liv«. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/sport/formel1/ECE2660181/rygter-sender-finsk-stjerne-til-ferrari/">Rygter sender finsk stjerne 
til Ferrari</a></p><p>
Alligevel fastholder McLarens løbsdirektør Eric Boullier, at det er muligt at 
forbedre sig i næste grandprix, der køres 24. maj i Monaco. 
</p><p>
»Om to uger er vi i Monaco, og vi går klart efter at score point«. Helt enige 
er nogle af holdets hovedfigurer altså ikke. 
</p><p class=" bl-elem">
McLaren har vundet det spanske grandprix otte gange, men holdet har ikke taget 
en grandprix-sejr siden 2012. 
</p>	
</div>

</div></body></html>
