---
layout:     post
title: 	    "Brooklyn Museum udstiller små usete værker af Basquiat"
post_author:	    
post_date:	    Mon, 20 Apr 2015 16:49:03 +0200
post_site:	    politiken.dk 
post_link:	    http://politiken.dk/kultur/kunst/ECE2634875/brooklyn-museum-udstiller-smaa-usete-vaerker-af-basquiat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Uh, man skal passe på med de graffitikunstnere, inden man kommer for godt i 
gang. Hvordan kan man f.eks. vide, om en graffitikunstner doodler – laver 
meningsløs krimskrams som vi andre – eller er på seriøst overarbejde? 
</p><p>
Tag nu Michel Basquiat. Der ikke <i>kun</i>, fordi han døde som 27-årig, at 
han er kendt den dag i dag, knap 30 år efter. Hosstående illustration 
stammer fra en udstilling på Brooklyn Museum i New York, der indtil 23. 
august viser stort og småt af Basquiat, som ikke er set før: ’The Unknown 
Notebooks’. '
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2633514/det-ligner-picasso-men-det-er-det-ikke/">Det ligner Picasso... men det 
er det ikke</a></p><p>
Vi har valgt den største og flotteste af dem. Og den mest flertydige. Nogle af 
de andre er små og enkle, basquiatske udgaver af mine tænkstikmænd. Flere af 
dem består af ren tekst. Et indrammer ordet ’ideal’ af en dobbeltcirkel. Et 
af dem er en hurtig energisk stregtegning af Al Jolson, varietéskuespilleren 
fra 20’erne, i udfordrende blackface, den kontroversielle skosværte, som 
hvide optrædende smurte ansigtet ind i for at agere ’sorte’. 
</p><h3>
Bundløs depression 
</h3><p>
Men denne betitlede tegning fra 1986 er vældig, sprænger lystent sin egen 
pyramideramme, spændt ud mellem legesyge vampyrflagermus, med et 
ordskvalder, som næppe skal forstås sådan 1:1. Ord som ’udødelighed’ går 
igen, men var ingen profeti for Basquiat selv. To år senere var han død af 
en overdosis heroin efter perioder af bundløs depression. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2631813/designer-af-ol-logo-har-lavet-en-naesten-forfoerende-flot-udstilling/">Designer af OL-logo har lavet 
en »næsten forførende flot udstilling« </a></p><p>
Depression er det sidste, tegningen her bærer præg af. Så velgørende blåt som 
i miljøet rundt om storken øverst farvelægger ingen suicidal person. Som et 
mantra gentager Basquiat benævnelsen »John the Revelator« – Joshannes 
Åbenbareren – nogle gange, indtil den brat afbrydes midt i et »John«. Læg 
deri, hvad du vil. »Tykke ben« skal man nok også lege lidt med, før 
vendingen naturligt lejrer sig som en fortolkningsnøgle for Basquiats 
kunstneriske univers. 
</p><p class=" bl-elem">
Var jeg i New York, kunne jeg mageligt tilbringe en eftermiddag i Brooklyn med 
Basquiat, og jeg ville se spor af genialitet, anslag af kunstnerisk 
stormægtighed – og jeg ville fnise ad den uartige dreng, han som de største 
kunstnere også er.
</p>	
</div>

</div></body></html>
