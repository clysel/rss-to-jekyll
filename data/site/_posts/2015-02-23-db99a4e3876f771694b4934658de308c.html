---
layout:     post
title: 	    "Nyt studie: Sexafhængige mænd lider"
post_author:	    
post_date:	    Mon, 23 Feb 2015 12:53:24 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2558754/nyt-studie-sexafhaengige-maend-lider/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danske mænd, der betegnes som hyperseksuelle, lider af så voldsom sextrang, at 
det ødelægger deres mulighed for at leve et normalt liv. Nogle bruger 10-15 
timer om dagen på at onanere, imens andre føler trang til at holde 10-20 
seksuelle forhold kørende på en gang. 
</p><p>
Det viser et nyt studie gennemført i samarbejde med Sexologisk Klink på 
Rigshospitalet, skriver Metroxpress. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2532235/mandligt-koenshormon-kan-give-kvinder-lyst-til-sex/">Mandligt kønshormon kan give 
kvinder lyst til sex</a></p><p>
Ifølge Monika Emilsdottir, læge på Herlev hospital og en af forskerne bag 
studiet, som er baseret på 156 henviste mænd, har hyperseksuelle ingen 
tilfredsstillelse i den seksuelle akt. 
</p><p>
»Deres liv handler udelukkende om at holde den seksuelle spænding kørende, og 
derfor ser vi patienter, som bruger seksuel stimulans på samme måde, som 
alkoholikere bruger alkohol. Det var en hypotese, at de ikke var særligt 
lykkelige, men resultaterne viste, at de næsten har samme lave lykkeniveau 
som suicidale«, siger hun til Metroxpress. 
</p><p>
Forskningen viser, at hyperseksuelle mænd på en forskerbaseret måleenhed for 
psykisk lidelse (Global Symptom Index, red.) scorer over dobbelt så højt som 
den generelle danske befolkning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2480854/flere-yngre-maend-doejer-med-rejsningsproblemer/">Flere yngre mænd døjer med 
rejsningsproblemer</a></p><p>
Ifølge Lucia Pop, afdelingslæge og psykiater på Sexologisk Center på Aalborg 
Universitetshospital, er der et stort mørketal forbundet med 
hyperseksualitet, og man kender derfor ikke problemets reelle omfang: 
</p><p>
»Vi ved endnu ikke så meget om lidelsen, og hvordan man takler problemerne. 
Derfor er der stor risiko for, at tallet er langt højere, og at mange 
patienter farer vild i systemet uden at blive sendt de rigtige steder hen«, 
siger hun til Metroxpress. 
</p><p>
Lucia Pop fortæller, at der på nuværende tidspunkt ikke findes en medicinsk 
behandling på området, hvorfor patienterne gennemgår forskellige 
behandlingsforløb: 
</p><p class=" bl-elem">
»Der er flere, som følger samme 12-trinsbehandling mod afhængighed, der er 
kendt fra Anonyme Alkoholikere-grupper« siger hun til Metroxpress. 
</p>	
</div>
</div></body></html>
