---
layout:     post
title: 	    "Mindre end to procent af de britiske virksomheder har forsikring mod cyberangreb"
post_author:	    Christian Loiborg
post_date:	    Wed, 25 Mar 2015 12:15:39 +0000
post_site:	    www.version2.dk 
post_link:	    http://www.version2.dk/artikel/mindre-end-procent-af-de-britiske-virksomheder-har-forsikring-mod-cyberangreb-112478?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Meget få britiske virksomheder er forsikret mod cyberangreb. Mens tallet for større virksomheder er omkring to procent, er tallet for små virksomheder tæt på nul procent. Det konkluderer den britiske regering i en rapport, skriver <a href="http://www.reuters.com/article/2015/03/23/us-britain-cyberinsurance-report-idUSKBN0MJ00V20150323">Reuters</a>.</p>



<p>Undersøgelsen er foretaget af den britiske regering i samarbejde med forsikringsvirksomheden Marsh. Halvdelen af de adspurgte virksomheder, der blev interviewet til rapporten, var slet ikke klar over, at der fandtes online-forsikringer. Det på trods af, at mange virksomheder vurderer cyberangreb til at være en af de største risici for firmaet.</p>

<p>»Cyberangreb mod britiske virksomheder er en daglig trussel for almindelige britiske driftsmæssige aktivitet, og truslens alvor er stigende,« lyder det blandt andet i rapporten.</p>



<p>Markedet for cyberforsikringer er alene i London på 160 millioner pund, mere end 1,6 milliarder kroner, svarende til en tiendedel af det globale marked. På trods af det, står britiske virksomheder kun for mellem 20 og 25 millioner pund af markedet.</p>

<p>Rapporten fandt ikke, at der var behov for virksomhedsstøtte fra den britiske regering for at få flere virksomheder forsikret. Derudover anbefaler rapporten, at der deles cyberdata og -informationer mellem myndighederne, forsikringsmarkedet Lloyd's of London samt handelsorganisationen Association of British Insurers.</p>
  </section></div></body></html>
