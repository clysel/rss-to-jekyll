---
layout:     post
title: 	    "Leasingkunder bliver snydt for de fedeste bilmodeller"
post_author:	    
post_date:	    Tue, 17 Mar 2015 13:35:59 +0100
post_site:	    politiken.dk 
post_link:	    http://politiken.dk/forbrugogliv/biler/ECE2589577/leasingkunder-bliver-snydt-for-de-fedeste-bilmodeller/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Eksempler på leasing</h4>
<div class="fakta-body" data-buildingblock="embedded_factboxlink">
<p>
Bilmærkerne præsenterer for tiden nye tilbud inden for privatleasing. Her 
nogle eksempler: 
</p><p><b>Opel: 
</b></p><p>
Corsa 1,4 Enjoy. Engangsbetaling 9.995 kroner, månedlig ydelse 1.895 kr. 
</p><p><b>Peugeot: </b></p><p>
108 1,0 Active. Engangsbetaling: 1.785 kr. Månedlig ydelse: 1.795 kr. 
</p><p>
308 SW 1,6 e-HDi: Engangsbetaling: 4.995 kr. Månedlig ydelse: 2.995 kr. Efter 
12 måneder kan man købe bilen for ca. 245.000 kr. 
</p><p><b>Ford: </b></p><p>
Focus 1,0 Ecoboost st. car. Engangsbetaling: 9.995 kr. Månedlig ydelse: 3.095 
kr. 
</p><p class=" bl-elem">
Fiesta 1,0 Trend+ (80 hk): Engangsbetaling: 4.995 kr. Ydelse de første 12 
måneder: 2.895 kr. De følgende 24 måneder: 1.895 kr. 
</p>
</div>
</div><p>
Bilmærkerne blander for tiden kortene på nye måder, når det gælder 
privatleasing. 
</p><p>
Ét bilmærke tilbyder, at man kan lease bilen først og derefter købe den. 
</p><p>
Et andet bilmærke spiller ud med en leasingmodel, der betyder, at man betaler 
en lidt højere leasingydelse det første år for derefter at slippe med en 
lavere udgift de to følgende år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2544368/nyt-koncept-betal-kun-en-femtedel-af-prisen-for-en-ny-audi/">Nyt koncept: Betal kun en 
femtedel af prisen for en ny Audi</a></p><p>
Og så er der eksempler på, at man ikke kan få alt, når man tager ud for at 
lease bilen
</p><p>
I nogle tilfælde reserverer bilmærkerne de fedeste modeller til dem, der vil 
købe bilen og ikke lease den. 
</p><h3>
Opel Corsa uden den nyeste motor
</h3><p>
Det gælder Opel, der netop har sendt den nye Corsa ud på privatleasing. Opel 
har generelt skruet op for udvalget, så nu kan man også få Insignia, Mokka 
og Corsa til privatleasing. Hidtil har Opel satset mest på erhvervsleasing. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2125262/minileasing-goer-det-let-at-vaere-bilejer/">Minileasing gør det let at 
være bilejer</a></p><p>
Men hvis man vil privatlease den nye Corsa, vil man kigge forgæves efter den 
nyeste trecylindrede benzinturbomotor, som Opel ellers har store 
salgsforventninger til. 
</p><p>
Leasingkunderne kan kun få deres Corsa med en 1,4 liters benzinmotor med 75 
hk, som hverken er så kvik eller økonomisk som turbomotoren med 90 hk. 
</p><p>
»Det handler om rabatter. Leasingselskaberne, der køber bilerne af os, vil 
have rabat, og det kan vi i hvert fald indtil videre ikke tilbyde på Corsa 
med den nye turbomotor«, forklarer Erik Morsing, pressechef hos Opel 
Danmark. 
</p><p>
Han peger dog på, at man kan privatlease en Opel Adam med den nye turbomotor, 
og det kan ikke udelukkes, at den senere også finder vej til en 
leasing-Corsa. 
</p><h3>
Leasing først - og køb bagefter
</h3><p>
Peugeot blander de forskellige ejerbegreber med et nyt tilbud om såkaldte 
mix-leasing. Her leaser man først bilen ét år, og derefter har man to 
muligheder: Aflever den som normalt til leasingfirmaet eller køb den. 
</p><p>
Dette tilbud gælder kun én model, som er en stationcar med dieselmotor, 308 SW 
1,6 e-HDi. Det koster normalt 286.000 kroner. Et års leasing koster i alt 
ca. 41.000 kroner og derfor kan den efter det første leasingår erhverves for 
245.000 kroner.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE935350/privatbilister-stiger-om-til-leasing/">Privatbilister stiger om til 
leasing </a></p><p>
»Det ser ud til at være et ganske fornuftigt tilbud«, siger Jan Lang, 
prisanalytiker hos Bilbasen.dk. Han peger på, at det kan være en fordel, at 
man efter år kan beslutte sig for, om man vil lease bilen videre eller købe 
den, og han mener også, afskrivningen efter det første år ser fornuftig ud. 
</p><p>
Peugeot forsøger sig med endnu et leasingtilbud, nemlig på en femdørs udgae af 
mikrobilen Peugeot 108. 
</p><p>
Den havde Peugeot i starten af året stor succes med at lease ud på en et års 
aftale. Nu skal man lease den i tre år og til en højere leasingydelse, 
nemlig 1.795 kroner om måneden. For kun 100 kroner mere om måneden kan man 
få førnævnte Opel Corsa, og det er en noget større bil.
</p><p>
Engangsydelsen på Peugeot 108 er dog lavere end på Opel Corsa. (Se 
priseksempler i faktaboksen). 
</p><h3>
Ford tilbyder den bedste model
</h3><p>
Ford er også klar med nye tilbud til privatleasing, nemlig både Focus og 
Fiesta. 
</p><p>
Vælger man en Focus, kan man få den med den bedste teknik ud. Nemlig en 1,0 
liters turbobenzinmotor, som passer fint til bilen. Leasingkunderne får den 
i Trend-versionen, som er peppet op med ekstra udstyr i forhold til version, 
man normalt køber. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2585054/biltest-ford-focus-goer-3-til-bilernes-nye-lykketal/">Biltest: Ford Focus gør 3 til 
bilernes nye lykketal</a></p><p>
Derfor har den bl.a. indbygget navigation, der betjenes over en 8 tommers 
skærm i midterkonsollen.
</p><p>
Derimod sparer Ford lidt på motorkraften, når det gælder Fiesta til 
privatleasing. Den meget roste Ecoboost-turbomotor med 100 hk fås ikke til 
leasingmodellen. 
</p><p>
Her må man nøjes med en svagere version, der yder 80 hk, og som ikke helt kan 
matche turbomotorens temperament. 
</p><p class=" bl-elem">
Fiestaen fås til variabel leasingpris – betalingen er lidt de første 12 
måneder og lavere de næste 24 måneder (se priser i faktaboksen). 
</p>	
</div>
</div></body></html>
