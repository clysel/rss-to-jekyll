---
layout:     post
title: 	    "Cabaret: Mød persongalleriet fra The Kit Kat Club"
post_author:	    
post_date:	    Sat, 18 Apr 2015 09:05:52 +0200
post_site:	    politiken.dk 
post_link:	    http://politiken.dk/ibyen/scene/ECE2630327/cabaret-moed-persongalleriet-fra-the-kit-kat-club/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Cabaret</h4>
<div class="fakta-body" data-buildingblock="embedded_factboxlink">
<p><b>Den unge amerikanske</b> forfatter Clifford Bradshaw rejser til 1930’ernes 
Berlin for at samle inspiration til sin kommende bog – og for at udforske 
sin seksualitet. På togstationen møder han Ernst Ludwig, der tilbyder 
ham arbejde og anbefaler ham at flytte ind på Fraülein Schneiders pensionat, 
hvor også den jødiske grønthandler Herr Schultz og den prostituerede 
Fraülein Kost er indlogeret. 
</p><p><b>På The Kit Kat Klub,</b> en dekadent kabaretklub, tilbyder ceremonimesteren 
Emcee folket et afbræk fra virkeligheden udenfor, som er præget af den 
gryende nazisme. Det er her, Clifford møder natklubsangerinden Sally Bowles. 
De to falder for hinanden, og hun bliver senere gravid. 
</p><p class=" bl-elem"><b>Da Fraülein Kost</b> afslører en affære mellem Herr Schultz og 
Fraülein Schneider, proklamerer Herr Schultz, at de skal giftes. Men 
kærligheden bliver sat på prøve i takt med nazismens 
fremmarch. 
</p>
</div>
</div><p id="ib-137087"/><p/><p>
Lørdag 18. april har Det Kongelige Teater premiere på sin stort anlagte 
musicalversion af 'Cabaret' - den ikoniske historie om livet på og omkring 
en berlinsk natklub i tiden, hvor nazisterne er lige ved at overtage magten. 
</p><p>
Men hvem er de egentlig, alle dem, som fester på The Kit Kat Club, mens 
alvoren ulmer udenfor? 
</p><p>
Her giver syv af forestillingens skuespillere et signalement af deres 
karakterer. 
</p><h3>
Fräulein Kost (Patricia Schumann spiller luderen som bor på Fräulein 
Schneiders pensionat) 
</h3><p>
»Fräulein Kost er endt i den værst tænkelige situation: Hun er prostitueret, 
bor til leje hos Fräulein Schneider og er generelt i nød efter Første 
Verdenskrig. 
</p><p>
Hun er en outsider. Men hun er også en overlever. En søgende, sårbar 
krokodille med et stort drive, der kæmper med den umulige situation, hun er 
havnet i. Hun leder konstant efter en udvej eller en sti, der er grønnere 
end den rådne gyde, hun er havnet i. Hun har udelukkende valgt sin 
profession af nød, for hun har intet andet end sin nøgne krop tilbage. 
Hendes hardcore situation og vilje til at overleve har gjort hende til en 
god manipulator. Midt i den dystre og usle dagligdag, hun fører, gemmer hun 
på optimisme og humor, på trods af den groteske situation, hun befinder sig 
i. At overleve dagen er hendes største bekymring, men hendes livsdrøm er at 
komme ud af fattigdommen, undgå stagnation, blive en del af fællesskabet og 
blive respekteret som det menneske, hun er«. 
</p><h3>
Emcee (Peter Christoffersen spiller på skift med Peter Plaugborg rollen som 
Emcee, der er ceremonimester på den dekadente The Kit Kat Club) 
</h3><p>
»Emcee er godt klar over, hvad der lurer uden for klubben, men han giver folk 
frirummet. Som han siger: »Er livet skuffende? Glem jeres problemer. Herinde 
har vi kun en regel: Leave your troubles outside«. Han sørger for, at folk 
ser det gode i livet, selv om han ved, hvor det bærer hen. Han er der for at 
underholde publikum. Det er hans mission i livet, og på den måde er han lidt 
en helt. 
</p><p>
Men han er svær at gennemskue. Han er en <i>trickster</i>, der gerne 
bryder reglerne, men han kan ikke sættes i bås. Er han nazist eller ej? Er 
han til mænd, kvinder eller til det hele? Han er noget nær en psykopat, 
utilregnelig, han er til <i>alt ... </i>En showbusinessgud, der svæver ind 
og ud og kan gøre, hvad der passer ham. Han kan godt lide at afsøge folks 
grænser – og gå over dem. Men han har også nogle alvorlige sider. Han kan 
sige den største alvorlighed det ene øjeblik – at vi skal passe på hinanden 
og stå sammen – for at danse polka i det næste. Han tør godt sige sandheden, 
men tager ikke ansvar«. 
</p><h3>
Ernst Ludwig (Jesper Hyldegaard spiller tyskeren Ernst, der bliver venner med 
den amerikanske forfatter Clifford Bradshaw og senere springer ud som 
nazist) 
</h3><p>
»Ernst Ludwig er på en måde <i>the</i><i>bad guy</i>. Han 
udvikler sig fra at være en sympatisk mand til at være en mand, der rummer 
en overraskelse. Da den nazistiske maskine ruller frem, kan han lægge masken 
og vise, hvem han er. En medløber. 
</p><p>
Han er også et menneske, der lever i sin tid. Det vil sige, at han ikke til 
fulde aner, hvad der foregår om ørerne på ham. Men han vælger side. Og det 
viser sig i det lange løb, at det er den forkerte hest, han er steget op på. 
</p><p>
Men han er et kærligt og venskabeligt menneske. Et sympatisk menneske, en god 
ven, som kan lide og stoler på andre mennesker«. 
</p><h3>
Sally Bowles (Cecilie Stenspilspiller på skift med Mille Lehfeldt rollen som 
natklubsangerinden, der optræder på The Kit Kat Club)
</h3><p>
»Sally er nysgerrig og ambitiøs i forhold til sit fag. Og rimelig 
opportunistisk også. Sulten på livet. Hun møder Clifford Bradshaw og flytter 
ind hos ham på pensionatet uden at spørge om lov. Sally har haft mange mænd, 
men Clifford er den første, der bliver lukket helt ind. Hun har nemlig en 
enormt kraftig selvpræservation. Hun passer sindssygt meget på sig selv og 
er utrolig bange for at blive såret, så normalt lukker hun i som en østers. 
Men Clifford Bradshaw bliver hendes østerskniv. 
</p><p>
Hun bliver gravid, og det ændrer på spillets regler. Hun står med valget 
mellem familieliv eller karriere. Skal hun gå efter det normale og 
grundlægge den familie, hun altid har drømt om, eller skal hun hoppe med 
eskapismen, få en abort og bare sige ’glem det’. Sally forbliver kaptajn på 
sit eget skib til sidst. Hun vælger det, hun kender bedst – sin karriere i 
Tyskland«.
</p><h3>
Herr Schultz (Lars Knutzon spiller på skift med Stig Hoffmeyer rollen som den 
jødiske grønthandler, der forelsker sig i Fräulein Schneider)
</h3><p>
»Herr Schultz har en lille frugtforretning, hvor han blandt andet sælger meget 
delikate italienske appelsiner. Han er en sød og venlig enkemand, der har 
boet nogle år i Fräulein Schneiders pensionat.
</p><p>
De to har et spirende forhold og en enorm kærlighed til hinanden, som 
kulminerer i løbet af forestillingen. Men deres kærlighed er umulig at have 
med at gøre. Den har Romeo og Julie-karakter, for samfundet bifalder det 
ikke. Og hvad gør du med kærligheden, når alt omkring dig er umuligt? Herr 
Schultz ender med at flytte fra pensionatet for at give Fräulein Schneider 
fred.
</p><p>
Herr Schultz er billedet på, hvor galt det gik med jøderne. Han er en meget 
troskyldig mand, for hvem det aldrig helt bliver klart, hvor galt det står 
til. Men han har også en laissez-faire-holdning til tingenes tilstand, fordi 
han tror på det gode i alle mennesker«.
</p><h3>
Fräulein Schneider (Hanne Uldal spiller på skift med Kirsten Lehfeldt rollen 
som pensionatejeren Fräulein Schneider)
</h3><p>
»Hun er tysker. Hun har passet sine ting og arbejdet på sit pensionat hele sit 
liv. Hun er stolt af sit liv, men hun er også træt. Hun har overlevet krig, 
revolution og et langt liv, og nu er hun blevet så inderligt glad for Herr 
Schultz, som kommer med frugt til hende fra sin butik. Det bliver til mere 
end et venskab mellem de to. Fräulein Schneider ved, at Herr Schultz er 
jøde, men det er først, da hendes ven Ernst Ludwig påpeger, at det kan give 
hende store problemer at gifte sig med ham, at hun forstår, at hun må træffe 
et aktivt valg. 
</p><p>
Hun fravælger Herr Schultz, fordi hun er bange for at blive frataget 
tilladelsen til at drive pensionatet, hvis hun bliver gift med en jøde. Hun 
tør ikke give sig hen til kærligheden, da hun finder ud af, hvad 
konsekvenserne kan blive. »Jeg er ikke en Julie, De er ikke en Romeo, vi må 
være fornuftige«, siger hun. Hun falder hulkende sammen, da konsekvensen går 
op for hende. At hun har fravalgt det, som hun har savnet hele sit liv«.
</p><h3>
Clifford Bradshaw (Thue Ersted spiller på skift med Cyron Melville rollen som 
den unge amerikanske forfatterspire, der får et forhold til Sally) 
</h3><p class=" bl-elem">
»Clifford rejser i mellemkrigstiden til Berlin, fordi det er <i>stedet</i> 
at være i Europa. Han vil opleve det spændende liv og se, om han kan få 
skrevet noget ned omkring det og endelig få færdiggjort sin bog. Han møder 
Ernst Ludwig i toget, og han anbefaler ham at prøve lykken på Fräulein 
Schneiders pensionat. Clifford har en åben seksualitet, som han er 
interesseret i at udforske i Berlin, der i mellemkrigsårene var en af 
Europas seksuelt mest frigjorte byer. Men i stedet for at løbe ind i alle 
mulige mandlige bekendtskaber lærer han ’uheldigvis’ Sally Bowles at kende. 
Den store forskel på Clifford og Sally er, at Clifford er engageret i kampen 
mod nazismen, Han kan se, hvad der er ved at ske, og kan ikke acceptere det, 
mens Sally bliver ulykkelig over verden udenfor. »Det har ikke noget med os 
at gøre«, siger hun. »Det har alt med os at gøre«, svarer Clifford. 
Spørgsmålet er så, om deres kærlighed er stærk nok til at overleve i en 
verden, der så hastigt forandrer sig«.
</p>	
</div>

</div></body></html>
