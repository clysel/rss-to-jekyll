---
layout:     post
title: 	    "Venstre: Frederiksen og Thorning skal stå skoleret"
post_author:	    
post_date:	    Wed, 06 May 2015 20:41:42 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2658204/venstre-frederiksen-og-thorning-skal-staa-skoleret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
»Jeg er bekymret for, om regeringen håndterer det her terrorområde på 
betryggende vis«. 
</p><p>
Sådan lyder den umiddelbare reaktion fra Venstres Karsten Lauritzen, efter at 
justitsminister Mette Frederiksen (S) i aften har fremlagt Rigspolitiets 
redegørelse af politiets indsats ved terrorangrebene i København 14. og 15. 
februar. 
</p><p><b class="ext-link">REDEGØRELSE</b><a class="embeddedlink" href="http://politiken.dk/indland/fokus_danmark/fokus_terror/ECE2658138/politiets-indsats-ved-terrorangreb-havde-flere-mangler/">Politiets indsats ved 
terrorangreb havde flere mangler</a></p><p>
»Det er så den tredje redegørelse, der peger på, at der er sket væsentlige 
fejl i myndighedernes håndtering af det her terrorattentat. Først den om 
kriminalforsorgen, så om domstolene og nu om PET og politiet«, tilføjer 
Karsten Lauritzen. 
</p><h3>
»Alvorligt problem for statsministeren«
</h3><p>
Rigspolitiets redegørelse viser blandt andet, at der gik næsten fire timer fra 
angrebet på Krudttønden, til politiet stod ude foran synagogen i 
Krystalgade, samt at det er nødvendigt at ændre en række procedurer i 
politiet og Politiets Efterretningstjeneste (PET) for at undgå lignende 
terrorangreb i fremtiden. 
</p><p>
»Jeg mangler, at regeringen påtager sig en del af ansvaret. Det, vi ved, er, 
at man har givet offentligheden og det jødiske samfund indtryk af, at man 
havde bevogtning ved synagogen umiddelbart efter terrorattentatet, og nu ved 
vi så, at der gik mange timer. Det, synes jeg faktisk, er et alvorligt 
problem for statsministeren«, siger Karsten Lauritzen, der desuden peger på, 
at politiets beredskab var for lille. 
</p><p><i class=" bl-elem">Bør det få konsekvenser?</i></p><p>
»Jeg udelukker ikke noget, men jeg kan sige så meget, at Mette Frederiksen og 
Helle Thorning-Schmidt skal stå skoleret for Folketingets retsudvalg«, siger 
Karsten Lauritzen. 
</p><p>
Dansk Folkepartis Peter Skaarup siger til Ritzau: 
</p><p>
»Trods flere advarsler og henvendelser fra jøderne i Danmark har man ikke 
sørget for ordentlig beskyttelse«. 
</p><p><b class="ext-link">DOKUMENTATION</b><a class="embeddedlink" href="http://politiken.dk/indland/ECE2658173/dokumentation-laes-rigspolitiets-redegoerelse-her/">Læs Rigspolitiets redegørelse her</a></p><p>
Også fra regeringens støtter i Enhedslisten og SF lyder der kritik, omend mere 
afdæmpet: 
</p><p>
»Jeg synes, Mette Frederiksen skal have ros for at have lagt det så ærligt 
frem, men jeg synes også, det viser, at det var helt rigtigt at få 
udarbejdet den redegørelse, som der var meget opstandelse over, og som SF 
var med til at kræve«, siger SF's Karina Lorentzen. 
</p><h3>
Placerer aben hos PET-chefen 
</h3><p>
Enhedslistens Pernille Skipper kalder det et »kæmpe, kæmpe stort problem«, at 
politiet var næsten fire timer om at beskytte synagogen. Også hun mener, at 
regeringen og Folketinget bør tage ansvar for, at tingene nu bliver bedre. 
</p><p>
»Det er noget, der skal afsættes midler til og derfor også noget, vi skal 
handle på politisk. Det her er ikke noget, politiet skal løse alene. Der er 
også en del af ansvaret, der ligger på Christiansborg, og det er vi 
selvfølgelig villige til at være med til at løse«, siger hun og tilføjer: 
</p><p>
»Det er vores klare opfattelse, at skal man minimere risikoen, skal man slet 
ikke kunne have våben liggende derhjemme. Men det har man ikke villet endnu 
fra regeringens side«. 
</p><p>
Inden pressemødet kom det frem, at chefen for PET, Jens Madsen, stopper 1. 
juni. Det lugter af, at regeringen har udpeget en syndebuk, antyder Venstres 
Kristian Lauritzen. 
</p><p><b class="ext-link">SYNDEBUK? </b><a class="embeddedlink" href="http://politiken.dk/indland/politik/ECE2657844/jens-madsen-traeder-af-som-pet-chef/">Jens Madsen træder af som PET-chef</a></p><p class=" bl-elem">
»Man kan lidt få den tanke, at i stedet for at tage ansvaret placerer man aben 
ved den afgående PET-chef. Hvis Jens Madsen virkelig har lavet en 
tjenestelig fejl, synes jeg, man skal sige det«. 
</p>	
</div>

</div></body></html>
