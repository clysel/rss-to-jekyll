---
layout:     post
title: 	    "Højskoleelev: »Flygtningene er en del af os«"
post_author:	    
post_date:	    Fri, 13 Mar 2015 12:14:27 +0100
post_site:	    politiken.dk 
post_link:	    http://politiken.dk/indland/uddannelse/hoejskoleliv/ECE2586004/hoejskoleelev-flygtningene-er-en-del-af-os/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Velkommen til Bjergprædiken«, siger Henrik Nymann Eriksen, der er forstander 
på bibelhøjskolen Luthersk Missions Højskole. 
</p><p>
Den store foredragssal runger, mens efterklangen af beskeden langsomt fylder 
rummet. På anden bordrække sidder 25-årige Elsa Frederiksberg Petersen, der 
i 7 måneder har lært mere om kristendommen, sig selv og andre på højskolen. 
Særligt har hun lært, at indvandrere ikke er lig med fordommene om dem.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/hoejskoleliv/ECE2585973/politikere-oplagt-at-faa-flygtninge-paa-hoejskole/">Politikere: Oplagt at få 
flygtninge på højskole</a></p><p>
»De behøver ikke at være voldelige, fordi de har en anden baggrund. Jeg har 
fået et helt andet indtryk, efter vi har boet tæt sammen på højskolen«, 
siger hun om skolens fem flygtningene, der ikke ønsker deres navne i avisen. 
Især mener Elsa Frederiksberg Petersen, at flygtningene gør en forskel.
</p><p>
»Deres livsglæde smitter. De er mine brødre. Flygtningene er en del af os«.
</p><h3>
De er mennesker ligesom os
</h3><p>
Henrik Nymann Eriksen fortsætter: »I dag skal vi se på den mest kendte 
bibeltekst, Fadervor. Las os læse den sammen«, siger han. 
</p><p>
På første række sidder 21-årige Sarah Hansen. Mens holdet er begyndt på den 
ældste bøn i kristendommen, hjælper hun sin sidemakker. Han forstår ikke, 
hvad forstanderen netop har sagt til dem. Men kort tid efter begynder også 
hans læber at følge bønnens ord.
</p><p>
»Der skal ikke meget til for at gøre dem glade. Det kunne vi lære noget af«.
</p><p>
Sarah Hansen har gået på højskolen i syv måneder. Hun er netop startet på sit 
andet ophold. Begge gange har hun gået på hold sammen med flygtninge. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/hoejskoleliv/ECE2586002/professor-saerskilt-sproglaering-er-vigtigt/">Professor: Særskilt 
sproglæring er vigtigt</a></p><p>
»I starten snakkede jeg ikke så meget med dem. Det var overvældende at være et 
nyt sted med så mange nye mennesker. Det kræver mere at lære et menneske, 
når man skal tænke ekstra meget på sit sprog. Men da jeg kom igen i foråret, 
havde jeg mere overskud, fordi jeg kendte stedet og alle rutinerne«. 
</p><p>
Sarah Hansen tilføjer, at hun er glad for, at de er en del af skolen. Men 
samtidig får deres makabrere historier hende til at tænke over sit eget liv:
</p><p>
»Det går op for én, at deres situation er alvor. Det kan være farligt for dem 
at vende hjem. Det tænkte jeg ikke over, før jeg mødte dem på 
højskolen. Men det kommer tæt på, når man kommer til at kende dem«.<b/></p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/hoejskoleliv/ECE2241811/hoejskolen-kan-aabne-doere-til-uddannelse-og-job/">Højskolen kan åbne døre til 
uddannelse og job</a></p><p>
Karen Adamsen nikker. Det er især gået op for hende, hvor meget danskere skal 
sætte pris på skole-, sundheds- og retssystemet, forklarer hun.
</p><p class=" bl-elem">
»Vi kan tro på, hvad vi vil, uden at blive fordømt af vores familie. Vi kan 
være, hvem vi vil«, siger den 21-årige elev. Samtidig tilføjer hun, at 
flygtningene giver højskolen »en anden dimension«, da de bidrager med en 
anden opvækst, spisevaner og oplevelser. »Men vi skal huske på, at de er jo 
mennesker ligesom os«. 
</p>	
</div>
</div></body></html>
