---
layout:     post
title: 	    "Er det snart slut med at være blond og blåøjet?"
post_author:	    
post_date:	    Fri, 13 Mar 2015 15:07:22 +0100
post_site:	    politiken.dk 
post_link:	    http://politiken.dk/viden/ECE2519576/er-det-snart-slut-med-at-vaere-blond-og-blaaoejet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vil lyst hår engang blive et så ukendt fænomen, at blondinevittigheder bliver 
(mere) uforståelige? Der dukker jævnligt historier op om, at dominerende 
gener for mørkt hår og brune øjne vil eliminere de gener, som giver 
lyst/rødt hår og lyse øjne. Men teorien kommer fra folk, der ikke aner, hvad 
de taler om, siger forskere. 
</p><p>
Lad os starte med de blå øjne. 
</p><p>
»Det er højst usandsynligt at blå øjne vil forsvinde. Bare i Danmark bærer 
mellem 95 og 98 procent på det blå gen, og selv om andelen med tiden måske 
kan blive sænket lidt, forsvinder de blå øjne ikke«, siger den danske læge 
og forsker Hans Eiberg fra Institut for Cellulær og Molekylær Medicin på 
Københavns Universitet. I 2008 var han manden, der identificerede det ene 
gen, der afgør, om en lille ny verdensborger vil gå gennem livet med blå 
eller brune øjne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2465886/forskere-er-taette-paa-at-loese-vinterdepressionens-gaade/">Forskere er tætte på at løse 
vinterdepressionens gåde</a></p><p>
Variationen over gener (alleler), der giver lyse farver, er vigende 
(recessivt). Ethvert individ har to alleler – en fra sin far og en fra sin 
mor. Når et nyt menneske laves, kan det variere, hvilken af faderens to 
alleler og hvilken af moderens to alleler barnet bliver udstyret med. 
</p><p>
Meget forsimplet sker der det, at hvis barnet får en mørk allel fra begge 
forældre (BB), får det brune øjne, og dets børn vil altid få brune øjne. 
Hvis barnet både får en dominerende mørk og en vigende blå allel (Bb), får 
barnet brune øjne, men kan selv få blåøjede børn. Får barnet to vigende 
alleler (bb), får barnet blå øjne og giver med sikkerhed en blå allel videre 
til sit afkom – som dog kan få brune øjne, hvis der matches med en mørk 
allel fra den anden forælder. 
</p><h3>
Mutation hos stamfader ansvarlig 
</h3><p>
For 10.000 år siden fandtes blå øjne slet ikke. Alle fortidsmennesker var 
udstyret med mørke øjne. Det mørke er pigmentet melanin: nogle store 
molekyler, som dannes i bestemte celler, for eksempel i hud, hårsække og i 
øjets regnbuehinde og nethinde. På et tidspunkt skete en mutation i et gen, 
der betød, at produktionen af pigment i iris blev hæmmet; og det første 
blåøjede eksemplar af Homo sapiens så verdens lys. 
</p><div class="art-quote article-box">
<p class="quote"/>
<blockquote>
<p class="quote-txt">
De havde alle nøjagtig den samme dna-sekvens i den region, der koder for 
øjenfarve. Det er en stærk indikation på, at de alle stammer fra den samme 
forfader
</p>
<p class="sender">
Hans Eiberg fra Institut for Cellulær og Molekylær Medicin på Københavns 
Universitet 
</p>
</blockquote>
</div><p>
Og det tyder på, at denne person er stamfadder til de mange millioner blåøjede 
i dag. Det var i hvert fald, hvad Hans Eiberg kom frem til i sit studie. 
Hvor der var mange mindre variationer i dna-sekvenserne hos brunøjede 
mennesker, var der stort set ingen variationer blandt de blåøjede. </p><p>
»De havde alle nøjagtig den samme dna-sekvens i den region, der koder for 
øjenfarve. Det er en stærk indikation på, at de alle stammer fra den samme 
forfader«, forklarer Hans Eiberg. 
</p><p>
Selv om mutationen, der oprindelig førte til en vigende blå allel, kun opstod 
hos et enkelt individ, kan mutationen overleve ’sovende’ gennem generationer 
(hvis individet er udstyret med Bb- variationen). Indimellem vil der selv i 
populationer med mange brune øjne dukke et par blå øjne op. 
</p><h3>
Det tiltrækkende i det anderledes 
</h3><p>
På et tidspunkt er der opstået en situation, hvor de blå øjne har fået et 
ordentligt boost. Måske fordi blå øjne blev anset for så spændende og 
sexede, at der er sket en positiv selektion – blåøjede fik simpelthen større 
held med at forføre omgangskredsen og producere babyer. En anden teori går 
på, at der har været klaner af primært blåøjede, som har slået sig ned 
isolerede steder og haft succes med at overleve og vokse i antal. Det kan 
være tilfældet i Norden, hvor der i dag er flere, der er udstyret med blå 
øjne end med brune. 
</p><div class="art-quote article-box">
<p class="quote"/>
<blockquote>
<p class="quote-txt">
Der kan der godt opstå en tendens til flere brune øjne, efterhånden som 
frekvenserne i en population ændrer sig
</p>
<p class="sender">
postdoc Morten Allentoft fra GeoGenetics på Statens Naturhistoriske Museum 
</p>
</blockquote>
</div><p>
I dag er det noget nemmere at skifte territorium end dengang, man skulle 
traske tusindvis af kilometer for at indtage nyt land. Derfor ser vi i dag 
en større opblanding af gener, fordi de blåøjede populationer får friskt 
brunøjet blod ind fra regioner, hvor genet for blåt er en sjældenhed. Det 
kan betyde, at andelen af blå øjne bliver mindre, men det lyse udseende 
bliver ikke udryddet. </p><p>
»Verdensbefolkningen ændrer løbende udseende på grund af tilfældige genetiske 
variationer. Der kan der godt opstå en tendens til flere brune øjne, 
efterhånden som frekvenserne i en population ændrer sig«, forklarer postdoc 
Morten Allentoft fra GeoGenetics på Statens Naturhistoriske Museum. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2460078/ny-test-afsloerer-hvad-folk-taenker-naar-de-ser-dig/">Ny test afslører, hvad folk 
tænker, når de ser dig</a></p><p>
»For at en genvariation bliver udryddet, skal der være en kæmpestor ulempe 
forbundet med det, som resulterer i en højere dødelighed. Og det er jo trods 
alt ikke en sundhedsmæssig risiko at være født med lyse øjne«, forklarer 
Allentoft. 
</p><p class=" bl-elem">
Det samme gælder for pigmentet i hår og hud. Der er dog flere gener involveret 
i hår- og hudfarve – på nuværende tidspunkt kender man 5-6 stykker – og det 
gør arveligheden lidt mere kompliceret at forudse. Men princippet er det 
samme. Selv om de genvariationer, der hæmmer produktionen af melanin i 
hårsække og hud, er recessive, vil de fortsat være til stede. Brunetterne 
kommer aldrig til at udrydde hverken blondiner eller rødhårede. 
</p>	
</div>
</div></body></html>
