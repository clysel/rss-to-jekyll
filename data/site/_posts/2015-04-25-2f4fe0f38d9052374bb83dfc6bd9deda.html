---
layout:     post
title: 	    "Apple vil ind på det danske sundhedsmarked"
post_author:	    
post_date:	    Sat, 25 Apr 2015 11:56:34 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2634934/apple-vil-ind-paa-det-danske-sundhedsmarked/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Du skal forstå den danske sundhedssektor til bunds. 
</p><p>
Du skal kunne udvikle passende forretningsudviklingsplaner. 
</p><p>
Du skal levere i forhold til planen og helst overstige dine salgsmål. 
</p><p>
Lyder det som dig? Så er Apples jobsopslag som Business Development Manager 
inden for sundhedsområdet i Danmark måske interessant. Den amerikanske 
it-gigant søger en dansk salgsperson, som skal have styr på det danske 
sundhedssystems krinkelkroge - og således er Apple på vej ind på det danske 
sundhedsmarked. 
</p><p>
»Ud fra jobopslaget er der ingen tvivl om, at Apple vil til at drive business 
på sundhedsområdet i Danmark«, siger Jan Damsgaard, der er professor og 
leder af CBS-instituttet for IT Management. 
</p><p>
Hvad præcis Apple vil sælge og til hvem, er uklart, og det har ikke været 
muligt at få en kommentar den amerikanske it-virksomhed. 
</p><p>
Men med sin seneste app, kaldet 'Sundhed' eller 'Health', der installeres 
automatisk på iPhone med den nyeste softwareopdatering iOS 8.3., tæller 
virksomheden per automatik dine skridt og registrerer en lang række øvrige 
aspekter af din sundhed, hvis du beder den om det. Registreringen sker 
primært ved, at Apples app indsamler data fra andre apps, som du bruger til 
at registrere eksempelvis dine løbeture, kalorieindtag eller din vægtkurve. 
</p><h3>
Kan blive guld værd for Apple 
</h3><p>
Desuden opfordrer it-giganten brugerne til at indtaste en såkaldt Medical ID, 
på den danske app kaldet 'Nødinfo', som er en samlet oversigt over dine 
eventuelle lidelser og medicinforbrug, og det er alle disse samlede data, 
som kan blive guld værd for Apple. 
</p><div class="art-quote article-box">
<p class="quote"/>
<blockquote>
<p class="quote-txt">
Sundhed fylder rigtig meget i vores bevidsthed, og det er der altså nogen, der 
er parat til at betale rigtig mange penge for
</p>
<p class="sender">
Jan Damsgaard, professor og leder af CBS-instituttet for IT Management 
</p>
</blockquote>
</div><p/><p>
»Oplysningerne kan Apple i anonymiseret form sælge videre til 
medicinalvirksomheder, fitnesskæder, beklædningsindustrien og så videre., 
der har brug for at vide så meget som muligt om forbrugerne. Sundhed fylder 
rigtig meget i vores bevidsthed, og det er der altså nogen, der er parat til 
at betale rigtig mange penge for«, siger Jan Damsgaard. 
</p><p>
Morten Bay, som er ph.d-studerende ved center for Informationsstudier på UCLA 
i Californien, vurderer ud fra jobopslaget, at Apple i højere grad går efter 
at få en fod ind i den offentlige sundhedssektor end efter de kommercielle 
virksomheder. 
</p><p>
»Det ser ud som om, man vil ind og gøre læger, hjemmehjælpere, sygeplejersker 
og andet sundhedspersonale til ambassadører for app'en, så de kan overtale 
patienterne til at anvende den. På den måde vil de kunne få adgang til 
patienternes oplysninger og bruge dem. Alt i alt vil Apple forsøge at gøre 
sig så uundværlige som muligt«, siger Morten Bay. 
</p><h3>
Gør intet ulovligt 
</h3><p>
Han påpeger, at Apple tidligere har garanteret, at virksomheden ikke 
automatisk kan se brugernes data, men at Apple samtidig er i sin gode ret 
til at spørge brugerne om tilladelse til at videregive informationerne. Det 
sker oftest i de brugeraftaler, mange jævnligt erklærer sig enige i - uden 
at læse helt i bund. 
</p><p>
»Der er intet ulovligt i det, men man kan spørge sig selv, om det er etisk, 
hvis Apple er de eneste spillere på banen«, siger Morten Bay og peger på, at 
der er risiko for, at man taber dem, der enten ikke er i stand til at bruge 
de digitale muligheder eller ikke bruger Apples produkter. 
</p><p>
»Vi kan komme i en situation, hvor en bestemt sundhedsydelse kun udbydes til 
folk med Apple-produkter, fordi Health-app'en bliver den dominerende. I et 
offentligt sundhedsvæsen, som alle skal have lige adgang til, er det 
naturligvis ikke fair«, siger Morten Bay. Han håber, at andre producenter 
som Google og Microsoft hurtigt kommer ind på markedet, så man ikke er 
bundet til Apple og spår, at der er en vis sandsynlighed for, at det vil 
lykkes Apple at få en plads i det danske sundhedssystem. 
</p><h3>
Gevinster overstiger ulemper 
</h3><p>
Jan Damsgaard fra CBS peger på, at der ligger unikke muligheder i store 
datamængder, og han mener, at gevinsterne vil overstige ulemperne. Han peger 
på, at vi i Danmark har et sygdomsvæsen og ikke et sundhedsvæsen. 
</p><p>
»Min læge har eksempelvis ikke set mig i årevis, og jeg kunne i princippet 
have udviklet livsstruende sygdomme uden at vedkommende var opmærksom på 
det«. 
</p><p>
Med Apples sundhedsfunktion får du feedback og kan monitorere dig selv og 
sammenligne dig med andre. 
</p><p>
»Det er en helt forrygende mulighed for på en omkostningseffektiv måde at øge 
informationsniveauet for ganske almindelige danskere og måske også bidrage 
til at gøre danskerne sundere«, siger Jan Damsgaard. 
</p><p>
Men faren er, at følsomme personoplysninger bliver gjort tilgængelige for 
andre, som det skete for det amerikanske forsikringsselskab Anthem i 
februar, da selskabet blev hacket og millioner af kunder blev gjort 
opmærksomme på, at deres navne, fødselsdage, adresser og 
ansættelsesinformationer, kunne være blevet stjålet. 
</p><h3>
Forbrugerråd er bekymret 
</h3><p>
Og det er netop den risiko og kombinationen af mange personlige data og en 
medicinsk profil, der får Forbrugerrådet Tænk til at løfte øjenbrynene. 
</p><p>
»Det her er jo en paraply-app, som samler oplysninger fra andre sundhedsapps. 
Der er stor forskel på om man indsamler data enkeltvis, eller om man, som i 
dette tilfælde, kobler data fra mange apps og derudover tilføjer din 
medicinske profil. Det er ret vidtgående, hvad man kan bruge disse samkørte 
data til«, siger Anette Høyrup, som er seniorjurist med speciale i 
persondatabeskyttelse hos Forbrugerrådet Tænk. 
</p><p>
»Som forbruger skal man vide, at dit overblik bliver Apples overblik og i 
sidste kan ende som industriens overblik«, siger Anette Høyrup. 
</p><div class="art-quote article-box">
<p class="quote"/>
<blockquote>
<p class="quote-txt">
Som forbruger skal man vide, at dit overblik bliver Apples overblik og i 
sidste kan ende som industriens overblik
</p>
<p class="sender">
Anette Høyrup, Forbrugerrådet Tænk 
</p>
</blockquote>
</div><p/><p>
Det er uklart om, Apple har konkrete planer om at videresælge data, men 
konkret foregår en sådan handel typisk således, at en sælger eksempelvis 
tager fat i insulin-producenten Novo Nordisk, for at gøre opmærksom på, at 
man har såkaldt 'big data' om mennesker i Danmark, der lider af diabetes 2 - 
de har eksempelvis deres gennemsnitspuls, deres vægt, vaner og de 
oplysninger, vil de gerne sælge til virksomheden, som i det tænkte eksempel 
er interesseret i den store datamængde, der er genereret og indsamlet 
simultant og som derfor går uden om selvrapporteringens subjektivitet og 
glemsomhed. 
</p><p>
Herefter giver virksomheden, der har indsamlet dataene, det pågældende selskab 
adgang til at søge i anonymiserede data. 
</p><p>
Anette Høyrup fra Forbrugerrådet Tænk peger på, at det er den medicinske 
profil, man skal være mest kritisk overfor. Selv om Apples sikkerhed ikke 
nødvendigvis er ringere end det offentlige Danmarks, kan det stadig få 
alvorlige konsekvenser, hvis sikkerheden svigter, og dine personlige 
oplysninger ryger ud til offentligheden. 
</p><p class=" bl-elem">
»Det er en ny stil, at man kommercieliserer så følsomme oplysninger på denne 
måde. Hvis det går galt her, går det rigtig, rigtig galt«, siger Anette 
Høyrup. 
</p>	
</div>

</div></body></html>
