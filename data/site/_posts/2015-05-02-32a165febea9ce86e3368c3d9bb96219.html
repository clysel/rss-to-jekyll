---
layout:     post
title: 	    "Motionslegepladser hitter i byerne"
post_author:	    
post_date:	    Sat, 02 May 2015 08:52:00 +0200
post_site:	    politiken.dk 
post_link:	    http://politiken.dk/motion/fitness/ECE2648508/motionslegepladser-hitter-i-byerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I det lille grønne anlæg ved Fredensbro og Søerne i København hænger tre 
parasoller over træningsstativerne, som er blevet et populært stop på 
storbyfolkets mest benyttede løberute. 
</p><p>
32-årige Bo Frederiksen står på et ben på en plade, der er skruet fast på en 
fjeder. Nu læner han sig frem og tilbage for at udfordre balancen og træne 
det knæ, der har drillet ham i over et år. 
</p><p>
»Jeg løb sammen med Nbro Running, men nu må jeg nøjes med at hilse på dem, når 
de kommer forbi«, siger Bo Frederiksen, der træner på motionslegepladsen 
to-tre gange om ugen, selv om han har kort til sit lokale fitnesscenter. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/motion/fitness/ECE2322355/saadan-finder-du-udendoersfitness-i-koebenhavn/">Sådan finder du udendørsfitness 
i København </a></p><p>
»Jeg vil hellere være her og træne udenfor i det fri. Det giver mig luft på en 
anden måde efter en arbejdsdag, end hvis jeg bare går ned i centret, hvor 
der er larm og høj musik«. 
</p><p>
Fra Københavns Kommunes tekniske forvaltning er meldingerne entydige. De mange 
nye motionslegepladser bliver brugt. Og brugt flittigt, især når de ligger 
langs løberuter i Indre By, i Fælledparken, på Christianshavns Vold og i 
Valbyparken og Vigerslev Parken. Ligesom man også indtænker små 
udfordringer, når man laver nye parker og offentlige områder som for 
eksempel ’Bølgen’ langs Kalvebod Brygge. 
</p><p>
På Nørrebro har Superkilen ved Nørrebro Hallen kombineret byrum, cykelsti, 
boksering, løbebaner og træningsredskaber på en ny måde med støtte fra 
Realdania, en fond der har til formål at støtte livskvaliteten i ’det 
byggede miljø’. For nylig har de også støttet en motionslegeplads i Herlev, 
et bevægelseslandskab i Kastrup og en pulsrute i Viby ved Aarhus. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/ECE2432888/en-rullende-storbykult-breder-sig/">En rullende storbykult breder 
sig</a></p><h3 class="tvheader">Fem måder at bruge motionslegepladsen på</h3>
<div class="tvplayer">
<p class="tvplayer-container" data-tvarticle-id="2635113">

</p>
<p class="art-imgdesc clip-source">
Kilde: politiken.tv / Mikkel Stoumann Fosgrau
</p>
</div><p/><p>
»I takt med at flere flytter til byen og bliver der hele livet, også med børn, 
er der brug for, at byerne kan dække vores behov for at bevæge sig. Et 
levende byrum skaber tryghed. Kilen på Nørrebro giver mulighed for spontan 
aktivitet og socialt liv, og det er vigtigt, at det ikke bare bliver 
caffelatte det hele«, siger programchef Astrid Bruus Thomsen fra ’Byer for 
mennesker’-sekretarietet. 
</p><p>
Hun forklarer, at man også forsøger at tænke bevægelseselementet ind, når man 
laver nye konstruktioner i byen. For eksempel kan man lave en skaterbane i 
det anlæg, man bygger for at fjerne oversvømmelse ved skybrud. 
</p><p>
Også på Frederiksberg er der flere motionslegepladser i Søndermarken og en 
bane, hvor løberne kan følge en række lyssignaler for at holde tempo. 
Kommunen har oprustet med motionslegepladser og træningsredskaber blandt 
andet langs Den Grønne Sti, en cykelrute gennem København. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/fitness/ECE2307791/de-traener-fitness-paa-hold-i-det-fri/">De træner fitness på hold i 
det fri</a></p><p>
Siden 2011 har der været en strategi for at få leg og motion ud i nærområderne 
til både børn og voksne, og til næste år er der 750.000 kroner på budgettet 
til nye ideer. 
</p><p>
Aarhus gav den også en skalle over tre år, hvor der for 9 millioner kroner 
blev etableret 24 aktivitetspladser i samarbejde med lokale kræfter, der 
forpligtede sig til at drive projekterne videre. Og for tiden arbejder 
lokale foreninger videre med Den Blå Rambla langs den blotlagte å og 
kystlinjen, hvor man vil gøre det lettere for borgerne at komme i gang med 
Stand Up Paddle, kajak og åbent vand-svømning. 
</p><p>
Odense fik sin første motionslegeplads for fem år siden i Munke Mosen. Nu har 
man fire offentlige motionslegepladser og en del træningsredskaber i 
forbindelse med andre legepladser og friarealer. Munke Mosen åbner i en ny 
udgave til maj 2015. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/fitness/ECE2322448/nyt-p-hus-med-trappetraening-og-motion-i-24-meters-hoejde/">Nyt P-hus med trappetræning og 
motion i 24 meters højde</a></p><p>
Tilbage ved Søerne i København har den skadede løber Bo Frederiksen fået 
selskab af to 12-årige piger Emily Patricio Ramos og Laura Lykke Finding og 
hunden Coco. De har krabbet sig op under en af parasollerne, og nu kan de 
svinge benene ud over en stang, sådan at de kan hænge i benene. 
</p><p>
Emily, der bor lige ved siden af motionslegepladsen, fortæller: 
</p><p>
»Jeg var kommet i rigtig dårlig form og blevet lidt buttet. Men så begyndte 
jeg at træne igen. Jeg løber en tur rundt om søen med Coco, og jeg laver 
nogle øvelser her. På den måde får jeg også gået tur med hunden«. 
</p><h3 class="tvheader">Sådan får du nye udfordringer på motionslegepladsen</h3>
<div class="tvplayer">
<p class="tvplayer-container" data-tvarticle-id="2632032">

</p>
<p class="art-imgdesc clip-source">
Kilde: politiken.tv / Mikkel Stoumann Fosgrau
</p>
</div><p class=" bl-elem"/>	
</div>

</div></body></html>
