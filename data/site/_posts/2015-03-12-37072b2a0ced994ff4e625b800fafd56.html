---
layout:     post
title: 	    "Kernefamilien skildret som katastrofe er kriselitteratur i ren form"
post_author:	    
post_date:	    Thu, 12 Mar 2015 18:48:14 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2584403/kernefamilien-skildret-som-katastrofe-er-kriselitteratur-i-ren-form/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Katrine Grünfeld: Stormskader
</p><p class=" bl-elem">
Gyldendal
</p>
</div>
</div><p>
En mor, forfatter er hun, tager timeout fra familien, alene i sommerhus, lader 
tåneglelakken skalle, klipper håret af, drikker masser af vin, går ledende i 
strandkanten, bader nøgen. 
</p><p>
Herfra udfolder Katrine Grünfeld sin beretning om kernefamilien som et kors at 
bære. Det er en kort og fortættet tekst, en slags <i>stream of 
consciousness</i> holdt i tredje person nutid, med kursiverede indslag, der 
har karakter af direkte citeret erindret dialog eller indre monolog. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/skonlitteratur_boger/ECE930350/grnfelds-iagttagelser-af-parforholdet-dirrer-af-uro/">Grünfelds iagttagelser af 
parforholdet dirrer af uro</a></p><p>
Den er båret af et herligt fandenivoldsk drive; nu går vi lige lidt i hundene, 
men vi gør det sgu med energi. Der gives præcist sprog til familielivets 
prøvelser: 
</p><p>
Om moderens følelse på de udflugter med mand og børn, hun egentlig helst 
unddrager sig: »De dage, hun er med, indtræder en døsighed, som når man går 
ind i en bank og bare må sætte sig ned i en af stolene beregnet til 
gangbesværede«. 
</p><h3>
Sort hul af dårlig samvittighed 
</h3><p>
Om ikke at føle sig hjemme i svigerfamiliens sommerhus, indrettet i 
pseudosvensk loppisstil: »Hun har ikke noget personligt forhold til det hus. 
Det er et opholdssted. Hvis hun ødelægger noget, køber hun noget nyt, 
gammelt svensk«. Om det store sorte hul af dårlig moderlig samvittighed. 
</p><p>
Når hun pludselig bliver glad og nærværende på en gåtur ved at sparke småsten 
med sønnen, men det så er synd for den bagudsakkende, surmulende datter: »så 
tæller sparkene ikke med i regnskabet. Fylde, hælde i det sorte hul«. 
</p><h3>
Minder med duft på 
</h3><p>
Om at have den der mand, der uden videre kan sige: »Skal vi ikke cykle en tur 
alle sammen i det gode vejr?«. For ham er familien tilsyneladende et 
naturligt element: »De kan skændes, og det kan regne, og de kan sige, at de 
hader turen, deres liv, deres familie. Han cykler bare. Med sin familie. Den 
er, som den er«. 
</p><p>
Om desperationen ved familien som uoverkommelig logistisk udfordring: »Jeg vil 
hellere slå ihjel end planlægge endnu en weekend«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/skonlitteratur_boger/ECE1515232/forfatter-skildrer-familielivet-som-gift-og-honning/">Forfatter skildrer 
familielivet som gift og honning</a></p><p>
Men så er der også den genkommende stærke følelse for børnene som det 
dyrebareste. Billedet af spækhuggerhunnen, der dør af sorg, da hendes kalv 
tages fra hende. I en smuk passage blandes længslen efter børnene sammen med 
længsel efter egen barndom: 
</p><p>
»Klitroserne får hende til at længes efter barndom. Efter børnene, som om de 
levede, på det tidspunkt hun længes efter (…) Har hendes børn minder? Sådan 
nogle børneminder med duft på. Halvfjerdserminder«. 
</p><h3>
Livet går over 
</h3><p>
Dramaturgien involverer erindringen om en påtrængende stedfader og en slags 
kærlighedssorg over det forliste forhold til kvinden M. 
</p><div class="art-quote article-box">
<p class="quote"/>
<blockquote>
<p class="quote-txt">
Kernefamilien er og bliver en underlig opfindelse, og hvis menneskeheden har 
en fremtid, kan man håbe, at den finder på andre bærende sociale 
mikroorganismer
</p>
</blockquote>
</div><p>
M er den, der ser handlingsmuligheder, hvor vor moder ser lammelse. En slags 
handlekraftigt, optimistisk kvindeligt element, der som en støttepæl har 
kunnet holde hovedpersonen nogenlunde oprejst som moderpæl.</p><p>
Med optimistens forsvinden er der frit løb for den rendyrkede pessimisme: 
»Livet er inddelt i perioder. Perioder der går over. Livet går over«. 
</p><h3>
Pessimismens renselse 
</h3><p>
Titlens ’Stormskader’ gøres med et ordspil til en fugleart: »En skade kommer 
hoppende tæt på mågen. En stormskade. Den findes ikke«. 
</p><p>
Her knytter ordspillet kystlandskab og katastrofefølelse sammen på en 
suggestiv måde. Lidt sværere har jeg ved at lade mig charmere af mindre 
motiverede ordspil som »Sådan en fyr, der blev fyrmester, glemte fyret og 
blev fyret«. Det skulle da lige være, fordi det i al sin lalleglæde bidrager 
til den fandenivoldske tone. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2302087/tre-forfatterinder-fletter-haar-og-tekster-i-skoen-symfoni/">Tre forfatterinder fletter hår 
og tekster i skøn symfoni</a></p><p>
Kernefamilien er og bliver en underlig opfindelse, og hvis menneskeheden har 
en fremtid, kan man håbe, at den finder på andre bærende sociale 
mikroorganismer. 
</p><p>
Vor moders tanker udtrykker det klart og provokerende: »Voksne mennesker og 
små børn. En dårlig kombination«. 
</p><p class=" bl-elem">
Hovedpersonens skriveprojekt angives at »handle om alt det, det ikke må handle 
om, det tarvelige og uempatiske« – »det, der ikke ser pænt ud på papir«. Det 
kan ligne en karakteristik af Grünfelds eget projekt, som hun poetisk 
forløser med den særlige renselse, der kan være i pessimismen. 
</p>	
</div>
</div></body></html>
