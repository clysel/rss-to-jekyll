---
layout:     post
title: 	    "Apple advarer investorer om kæmpebøde fra Vestager og EU"
post_author:	    Adam Fribo
post_date:	    Wed, 06 May 2015 07:54:39 +0000
post_site:	    www.version2.dk 
post_link:	    http://www.version2.dk/artikel/apple-advarer-investorer-om-kaempeboede-fra-vestager-og-eu-174569?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Apple advarer i sit regnskab for første kvartal sine investorer om, at virksomhedens skattesag med EU udgør en såkaldt materiel risiko.</p>

<p>Det skriver <a href="http://finans.dk/protected/finans/tech/ECE7669559/Apple-frygter-gigantb%C3%B8de-fra-Vestager/">Finans</a>.</p>

<p>EU-kommissionen undersøger i øjeblikket Apples skatteforhold i Irland, og sagen kan ende med, at teknologivirksomheden skal efterbetale skat for de sidste 10 år. Apple har ikke offentliggjort summen af det potentielle skattesmæk, men amerikansk lov dikterer, at virksomheder skal informere sine investorer, hvis der er tale om et beløb af materiel betydning.</p>



<p>Og netop vendingen materiel betydning er nøglen i denne sammenhæng.</p>

<p>Det defineres normalt som et beløb på minimum fem pct. af et selskabs gennemsnitlige indtjening før skat de seneste tre år, og det får Financial Times til at vurdere, at der vil være tale om en bøde på ikke mindre end 17 milliarder kroner.</p>

<p>Dermed vil den ryge ind i toppen af bødesager mellem EU og store teknologivirksomheder. Den kan dog hurtigt blive overgået af den sag, som EUs konkurrencekommisær Margrethe Vestager for nylig officielt indledte mod Google.</p>



<p>Sagen kører stadigvæk, men den kan ende med en bøde til Google i omegnen af 44 milliarder kroner.</p>
  </section>

      </div></body></html>
