---
layout:     post
title: 	    "Analyse: EU-bossens superspindoktor puster til et ulmende internt oprør"
post_author:	    
post_date:	    Mon, 06 Apr 2015 08:27:34 +0200
post_site:	    politiken.dk 
post_link:	    http://politiken.dk/udland/int_europa/ECE2615742/analyse-eu-bossens-superspindoktor-puster-til-et-ulmende-internt-oproer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den virkelige magtspiller viste sig allerede, da Jean-Claude Juncker besøgte 
sin borgerlige politiske familie i Strasbourg kort efter, at de 
konservative, kristelige demokrater havde vundet valget til 
Europaparlamentet sidste forår. 
</p><p>
Det var nemlig ikke Juncker, der gik rundt og trykkede hænder og klappede de 
politiske venner på ryggen – det var en ungdommeligt udseende og energisk 
tysk jurist ved navn Martin Selmayr. 
</p><p>
»Man skulle tro, at det var ham, der var den næste formand for 
EU-kommissionen«, bemærkede et vidne til optrinnet. 
</p><div class="art-quote article-box">
<p class="quote"/>
<blockquote>
<p class="quote-txt">
Historien om, hvordan superspindoktoren og PR-geniet Martin Selmayr i løbet af 
et enkelt årti gik fra at være en simpel juridisk rådgiver til at blive 
kabinetschef for den mest fremturende EU-chef siden Jacques Delors, er også 
en væsentlig del af forklaringen på de store omvæltninger, der lige nu 
ryster EU-kommissionen
</p>
</blockquote>
</div><p/><p>
Her fem måneder inde i Junckers periode som chef for det, han selv har kaldt <a href="http://www.reuters.com/article/2014/10/22/us-eu-commission-idUSKCN0IB0T120141022" target="_blank">»den 
sidste chances kommission«</a>, begynder den betragtning at virke 
skæbnesvanger. For selv om du næppe har hørt om Martin Selmayr før, og selv 
om han aldrig har været folkevalgt, så er den 44-årige komet i dag et af de 
mest indflydelsesrige mennesker i EU. 
</p><p>
Den indflydelse bruger han så ugenert og effektfuldt, at det er ved at blive 
et problem for Jean-Claude Juncker, der ellers skylder Selmayr utrolig 
meget. 
</p><p>
Historien om, hvordan superspindoktoren og PR-geniet Martin Selmayr i løbet af 
et enkelt årti gik fra at være en simpel juridisk rådgiver til at blive 
kabinetschef for den mest fremturende EU-chef siden Jacques Delors, er også 
en væsentlig del af forklaringen på de store omvæltninger, der lige nu 
ryster EU-kommissionen. 
</p><p><b class="ext-link">AFSLØRING</b><a class="embeddedlink" href="http://politiken.dk/udland/ECE2614510/eu-boss-faar-kritik-for-at-give-embedsmaend-mundkurv-paa/">EU-boss får kritik for at give 
embedsmænd mundkurv på</a></p><p>
Som Politiken har beskrevet i flere artikler i den forgangne uge, så medfører 
reformerne blandt andet en langt mere politisk topstyring af al 
kommunikation om arbejdet i EU’s vigtigste institution. 
</p><h3>
Varselsskud i et slag om magten i den nye kommission 
</h3><p>
Selv om det nok ikke er formålet med omlægningerne, så begynder mange vigtige 
embedsmænd, politiske rådgivere og efterhånden også nogle af kommissærerne 
at føle sig kørt over af en strategi, der går ud på at strømline unionens 
budskaber og beslutninger i hidtil uset grad. 
</p><p>
Kritikken både indefra og udefra er udtryk for noget meget dybere end bare en 
uenighed om kommunikation. Den kan ses som de første varselsskud i et slag 
om magten i Junckers nye »politiske« kommission, som måtte komme. 
</p><p>
Junckers ambition om at genskabe borgernes haltende tillid til EU har 
foranlediget ham til at sætte gang i <a href="http://ec.europa.eu/priorities/democratic-change/index_en.htm" target="_blank">modige 
reformer</a>, der blandt andet skal skære kraftigt ned i antallet af 
lovforslag fra Bruxelles og skabe et mere effektivt hierarki, hvor 
kommissærerne opfører sig mere som politikere, og hvor en række næstformænd 
har fået til opgave at være en slags holdledere. 
</p><div class="art-quote article-box">
<p class="quote"/>
<blockquote>
<p class="quote-txt">
Kritikken både indefra og udefra er udtryk for noget meget dybere end bare en 
uenighed om kommunikation. Den kan ses som de første varselsskud i et slag 
om magten i Junckers nye »politiske« kommission
</p>
</blockquote>
</div><p/><p>
Men omlægningerne tager også magt fra generaldirektører og andre topfolk i 
embedsværket, og de truer den ømtålelige indre balance i kommissionen mellem 
embedsmænd og kommissærer fra forskellige medlemslande. 
</p><p><b class="ext-link">MUNDKURV:</b><a class="embeddedlink" href="http://politiken.dk/udland/ECE2614512/mundkurv-frygt-skaber-tavshed-i-junckers-butik/">Frygt skaber tavshed i Junckers butik</a></p><p>
Nogle er bange for at miste magt og prestige, andre er utrygge ved Jean-Claude 
Junckers »politisering« af en kommission, der efter deres mening bør opføre 
sig som et mere neutralt embedsværk. 
</p><p>
Midt i dette ulmende interne oprør står Junckers kabinetschef som indpiskeren, 
der med hård hånd forsøger at styre kommissionen på en ny måde. 
</p><h3>
Effektiv kampagne gav sejren til Juncker 
</h3><p>
Det er ingen overdrivelse, at Jean-Claude Juncker næppe var blevet formand for 
EU-kommissionen uden Martin Selmayr. 
</p><p>
Ved begyndelsen af den nye proces, der sidste år gav Europaparlamentet og de 
europæiske partisammenslutninger en helt ny indflydelse på valget af 
kommissionens chef, virkede den tidligere luxembourgske leder som et træt og 
uoplagt bud på det vigtigste topjob i EU. 
</p><p>
Tysklands kansler tvivlede på visdommen i at føre »valgkamp« for 
partipolitiske spidskandidater til posten, og Storbritanniens 
premierminister havde travlt med at <a href="https://www.youtube.com/watch?v=lHIqVAwnk6E" target="_blank">samle 
allierede for at bremse luxembourgeren</a>. 
</p><p>
Ikke engang Juncker selv så ud som om, at han helt troede på det. Men alt det 
ændrede sig, da Martin Selmayr forlod sit daværende job i kommissionen for 
at blive kampagneleder for Jean-Claude Juncker. 
</p><p>
Selmayr samlede et lille hold af unge hurtigløbere, og i løbet af sidste forår 
forvandlede Junckers haltende fremstød sig til et amerikansk inspireret show 
med <a href="http://www.bbc.com/news/world-europe-26966967" target="_blank">kampagnebus</a>, 
kæmpeplakater, <a href="https://www.youtube.com/watch?v=D61kfyYMZ_A" target="_blank">tv-reklamer</a> 
og masser af sværmeri på de sociale medier. 
</p><p>
Da de konservative partier <a href="http://www.europarl.europa.eu/elections2014-results/en/election-results-2014.html" target="_blank">fik 
flest stemmer ved EU-valget</a> i maj, fremstod Jean-Claude Juncker 
pludselig som et uomgængeligt valg for både parlamentet og de tydeligvis 
lidt overrumplede stats- og regeringsledere. 
</p><h3>
Kansler Merkel blev udmanøvreret af Selmayr 
</h3><p>
Premierminister David Cameron troede ellers længe, at han havde Angela Merkel 
og andre ledere på sin side i forsøget på at blokere for Juncker. Men 
kansleren svingede rundt, da store tyske medier som <a href="http://www.bild.de/politik/inland/europaeische-union/machtkampf-in-der-eu-36200956.bild.html" target="_blank">Bild 
Zeitung</a> pludselig begyndte at kritisere hende for, at hun ikke 
helhjertet støttede den »demokratiske« kandidat Jean-Claude Juncker. 
</p><p>
Efter kansler Merkels holdningsændring stod det klart, at Camerons kamp var 
tabt. Han blev nedstemt på et EU-topmøde sidste sommer. 
</p><p><b class="ext-link">TYSK KOVENDING</b><a class="embeddedlink" href="http://politiken.dk/udland/ECE2318298/merkel-vil-presse-juncker-igennem-som-kommissionsformand/">Merkel vil presse Juncker igennem 
som kommissionsformand</a></p><p>
Premierministeren betegnede bagefter udnævnelsen af Juncker som <a href="http://www.telegraph.co.uk/news/politics/david-cameron/10931439/Ive-lost-the-battle-over-Juncker-but-not-the-war-says-Cameron.html" target="_blank">»en 
dårlig dag for Europa«</a>, fordi magten til at udnævne EU's 
topchef efter hans mening nu er taget ud af hænderne på stats- og 
regeringslederne. 
</p><div class="art-quote article-box">
<p class="quote"/>
<blockquote>
<p class="quote-txt">
Det er et vedholdende rygte i Bruxelles, at det var Martin Selmayr - som 
tidligere har arbejdet for den tyske mediegigant Bertelsmann - der bag 
kulissen fik Bild og andre til at lægge det afgørende pres på Merkel for 
tvinge hende til at støtte Juncker
</p>
</blockquote>
</div><p/><p>
Det dårlige forhold mellem den britiske leder og Jean-Claude Juncker kan blive 
et problem, hvis Cameron vinder næste måneds parlamentsvalg i Storbritannien 
og bagefter kommer til Bruxelles med krav om at forhandle nye betingelser 
for det britiske EU-medlemskab. 
</p><p><b class="ext-link">PORTRÆT AF JUNCKER</b><a class="embeddedlink" href="http://politiken.dk/udland/int_europa/ECE2328559/portraet-af-ny-eu-chef-jubel-europaeeren-der-splitter-eu/">Jubel-europæeren der 
splitter EU</a></p><p>
Det er et vedholdende rygte i Bruxelles, at det var Martin Selmayr – som 
tidligere har arbejdet for den tyske mediegigant Bertelsmann – der bag 
kulissen fik Bild og andre til at lægge det afgørende pres på Merkel for 
tvinge hende til at støtte Juncker. Og at forbundskansleren stadig bærer 
nag, fordi hun blev udmanøvreret. 
</p><h3>
Arkitekten bag nye traktatregler om valget af EU-chef 
</h3><p>
Mens succesen for den nye politiske udvælgelse af kommissionens formand 
overraskede mange, så kom den slet ikke bag på Martin Selmayr. Han var 
nemlig selv en af dens oprindelige arkitekter. 
</p><p>
Under det EU-konvent, der i begyndelsen af 2000-tallet formulerede forløberen 
til Lissabon-traktaten, var Selmayr som juridisk rådgiver for 
Europaparlamentets konservative gruppe (EPP) selv med til at formulere <a href="http://www.lisbon-treaty.org/wcm/the-lisbon-treaty/treaty-on-european-union-and-comments/title-3-provisions-on-the-institutions/86-article-17.html" target="_blank">de 
nye traktatregler</a>. 
</p><p>
Siden udviklede han under sin karriere i kommissionen fra 2004 det tætte 
forhold til EPP og til Juncker, der skulle føre til fuldbyrdelsen af 
traktatændringen og føre dem begge til magten i 2014. 
</p><p><b class="ext-link">FREMSTØD</b><a class="embeddedlink" href="http://politiken.dk/indland/politik/ep_valg/ECE2301417/konservativ-politiker-goer-krav-paa-toppost-i-eu/">Konservativ politiker gør krav på 
toppost i EU</a></p><p>
Under de to mandater for den forgående kommissionsformand, portugiseren José 
Manuel Barroso, var Martin Selmayr først talsmand og senere kabinetschef for 
Luxembourgs konservative kommissær, Viviane Reding. 
</p><div class="art-quote article-box">
<p class="quote"/>
<blockquote>
<p class="quote-txt">
I min alder begynder man ikke en karriere som diktator
</p>
<p class="sender">
Jean-Claude Juncker, da Europaparlamentet i oktober 2014 godkendte hans nye 
kommissærhold 
</p>
</blockquote>
</div><p/><p>
Det var i høj grad takket være velskabte og provokerende mediekugler støbt af 
Martin Selmayr, at hun i årene 2004-2014 gik fra at være en 
letvægtskommissær i den første til at være højt profileret næstformand i den 
anden Barroso-kommission. 
</p><p>
Dermed cementerede Selmayr sit gode forhold til både de europæiske 
konservative og kristelige demokrater i EPP, og til Luxembourgs daværende 
regeringsleder, Jean-Claude Juncker. Til sammen har alt dette skabt et 
tillidsforhold mellem Juncker og Selmayr, som giver tyskeren overordentlig 
stor indflydelse. 
</p><h3>
Darth Vader eller Frank Underwood? 
</h3><p>
Selmayrs magt forøges yderligere af, at Jean-Claude Juncker efter sigende ikke 
ligefrem selv er nogen hands-on-leder. Han tilbringer meget tid hjemme i 
storhertugdømmet, og når kommissionsformandens kontor i kommissionens 
Berlaymont-hovedkvarter i Bruxelles står tomt, så er der absolut ingen tvivl 
om hvem, der bestemmer. 
</p><p>
Med sin selvbevidste stil og sine krav om at godkende alt personligt spreder 
Junckers kabinetschef lige dele respekt, frygt og afsky omkring sig. 
</p><p><b class="ext-link">CONNIE HEDEGAARD</b><a class="embeddedlink" href="http://politiken.dk/udland/int_europa/ECE2614367/connie-hedegaard-jeg-oplevede-i-fem-aar-et-system-som-ikke-er-dygtigt-nok-til-at-kommunikere/">»Jeg oplevede i fem år et 
system, som ikke er dygtigt nok til at kommunikere«</a></p><p>
Nogle beundrer Selmayrs enorme arbejde på at hjælpe Juncker til at ruske op i 
det tunge hierarki. Andre kalder ham ’Darth Vader’ eller ’Frank Underwood’. 
De taler om tysk eller konservativ magtovertagelse, eller om en 
’martinisering’ af kommissionen. 
</p><p>
Behovet for reformer er reelt. Spørgsmålet er, om Junckers ambitiøse 
topembedsmand styrer dem så hårdt, at han selv kommer til at udløse en 
blokade af frustration i embedsværket. 
</p><p><a href="https://www.youtube.com/watch?v=_jj392vdJYo" target="_blank">»I min 
alder begynder man ikke en karriere som diktator«</a>, sagde 
Jean-Claude Juncker spøgefuldt, da Europaparlamentet i oktober sidste år 
godkendte hans nye kommissærhold. 
</p><p>
I dag mener en del ansatte i kommissionen at han kunne have tilføjet: 
</p><p class=" bl-elem">
»Det har jeg Martin Selmayr til«. 
</p>	
</div>

</div></body></html>
