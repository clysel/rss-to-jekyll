---
layout:     post
title: 	    "Sportstaske med ledninger udløser bombealarm i Næstved"
post_author:	    
post_date:	    Sun, 15 Mar 2015 11:52:20 +0100
post_site:	    politiken.dk 
post_link:	    http://politiken.dk/indland/ECE2588235/sportstaske-med-ledninger-udloeser-bombealarm-i-naestved/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En efterladt sportstaske har udløst en afspærring midt i Næstved.
</p><p>
Hærens bombeeksperter er blevet tilkaldt for nærmere at undersøge tasken, 
oplyser politiet.
</p><p>
På Jernbanegade i Næstved er et område med en radius på 100 meter fra tasken 
blevet afspærret.
</p><p>
Det var en borger, der lidt før klokken 10 ringede til politiet, fordi han 
havde set den sorte sportstaske ligge ovenpå en grøn affaldscontainer.
</p><p>
»Der er nogle ledninger, der stikker ud«, siger vagtchef ved Sydsjællands og 
Lolland-Falsters Politi, John Andersen.
</p><p>
Politiet fik taget et billede af taske og ledninger, og på den baggrund har 
bombeeksperterne i EOD vurderet, at sagen skal undersøges nærmere.
</p><p>
Afspærringen berører ikke mange mennesker. Og den får heller ikke betydning 
for jernbanestationen, som ligger cirka 250 meter fra findestedet.
</p><p class=" bl-elem">
Dog er der sket omlægning af bustrafikken, lyder det fra politiet søndag 
formiddag.
</p>	
</div>
</div></body></html>
