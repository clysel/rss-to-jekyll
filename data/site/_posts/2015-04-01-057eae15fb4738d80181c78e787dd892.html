---
layout:     post
title: 	    "Det er blevet sværere at bryde den sociale arv"
post_author:	    
post_date:	    Wed, 01 Apr 2015 23:27:58 +0200
post_site:	    politiken.dk 
post_link:	    http://politiken.dk/indland/ECE2614712/det-er-blevet-svaerere-at-bryde-den-sociale-arv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Unge med ufaglærte forældre har fået sværere ved at bryde den sociale arv, 
skriver Jyllands-Posten torsdag med henvisning til en ny analyse fra 
Arbejderbevægelsens Erhvervsråd (AE).
</p><p>
Mens seks af 10 unge med forældre uden uddannelse i midten af 1990'erne 
fuldførte en uddannelse efter grundskolen, er det således nu kun godt fem ud 
af 10, der gør det.
</p><p>
»Det er et stort problem, at der bliver stadig længere mellem 
mønsterbryderne«, siger chefanalytiker Mie Dalskov Pihl, AE, til 
Jyllands-Posten.
</p><p>
Hun understreger dog, at der det seneste år har været et lille tegn på bedring.
</p><p>
»Men der er stadig 8.000 unge, der vokser op med ufaglærte forældre, og som 
risikerer ikke selv at få en uddannelse. De er i fare for at ende på kanten 
af arbejdsmarkedet eller blive placeret uden for arbejdsstyrken på passiv 
forsørgelse«, siger Mie Dalskov Pihl.
</p><p>
Skiftende regeringer har gennem årtier haft fokus på at bryde den negative 
sociale arv.
</p><h3>
Færre ufaglærte forældre
</h3><p>
Når det de senere år er blevet sværere, hænger det blandt andet sammen med, at 
gruppen af blandt andre ufaglærte forældre er reduceret markant. Fra knap 
34.000 i 1990 til 8.000 i dag.
</p><p>
»De, der er tilbage, har i dag ofte nogle andre og større sociale udfordringer 
end tidligere. Derfor kræver det en større indsats at løfte dem ud af den 
sociale arv«, siger Trond Beldo Klausen, lektor ved Aalborg Universitets 
Center for Mobilitetsforskning.
</p><p>
Sammen med Mads Meier Jæger, professor i sociologi ved Københavns Universitet, 
peger han på, at der skal en tidligere indsats til, hvis den sociale 
mobilitet skal hæves yderligere.
</p><p>
Socialminister Manu Sareen (R) er enig i, at der skal sættes tidligere ind.
</p><p class=" bl-elem">
»Hvis vi skal vende udviklingen, er det altafgørende at gøre en indsats, fra 
børnene er helt små«, siger han.
</p>	
</div>

</div></body></html>
