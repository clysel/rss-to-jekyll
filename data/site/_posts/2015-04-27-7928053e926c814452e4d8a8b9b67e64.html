---
layout:     post
title: 	    "Sportsdøgnet: Caroline Wozniacki rykker tættere på toppen"
post_author:	    
post_date:	    Mon, 27 Apr 2015 11:48:48 +0200
post_site:	    politiken.dk 
post_link:	    http://politiken.dk/sport/ECE2644478/sportsdoegnet--caroline-wozniacki-rykker-taettere-paa-toppen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Håndbold.</b> Landsholdsspilleren Michael Damgaard og hans bror Allan 
Damgaard forlader Team Tvis Holstebro for at fortsætte karrieren i udlandet. 
Spillerne havde begge kontrakt til 2017, men deres kommende klubber har købt 
dem fri af kontrakterne. Ifølge TV 2 Sport skal Michael Damgaard fra næste 
sæson spille i SC Magdeburg, mens Allan Damgaard skal til HSV Handball. 
</p><p><b class="ext-link">Badminton.</b> Malaysias største sportsstjerne Lee Chong Wei, har fået <a target="_blank" href="http://politiken.dk/sport/ECE2644581/badmintonstjerne-slipper-med-otte-maaneders-karantaene/">otte 
måneders karantæne for en dopingsforseelse</a>, men han kan 
genoptage sine aktiviteter allerede 1. maj. »Jeg er selvfølgelig lettet«, 
siger han ifølge Reuters. »Jeg accepterer resultatet (straffen, red.), og 
jeg vil se tilbage og forhåbentlig mentalt vende stærkere tilbage til 
turneringerne fremover«, fortæller den malaysiske singlespiller. Den 
malaysiske stjernespiller er efterhånden blevet 32 år, hvorfor OL i Rio 
næste år med al sandsynlighed er hans sidste mulighed for at snuppe en 
OL-titel. 
</p><p><b>Motorsport. </b>Mick Schumacher, søn af den legendariske syvdobbelte formel 
1-verdensmester Michael Schumacher, er gået i sin fars fodspor og debuterede 
denne weekend i serien om det tyske formel 4-mesterskab. Og i weekendens 
tredje løb var der bonus for det 16-årige stjernefrø, der vandt efter at 
være startet i anden position. De to andre løb resulterede i en 9.- og 12. 
plads. 
</p><p><b>Tennis:</b> Trods finalenederlaget til Angelique Kerber så kan Caroline 
Wozniacki tage noget positivt med fra turneringen i Stuttgart. Danskeren 
cementerede sin femteplads på verdensranglisten og forkortede faktisk 
afstanden op til nr. fire, Petra Kvitova, med 115 point. Serena Williams 
topper med 9.981 point foran Simona Halep (7.755), der trods nederlaget til 
Wozniacki kom forbi Maria Sharapova (7.525). Petra Kvitova har 6.060 point, 
mens Wozniacki har 4.790. Ingen af topspillerne er med i denne uges 
turneringer i Prag og Marrakech, men fra lørdag er der action i den med 4,2 
millioner dollar doterede Premier Mandatory-turnering i Madrid. 
</p><h3 class="tvheader">Se højdepunkterne fra Wozniackis finale</h3>
<p/><p><b>Bueskydning.</b> Landstræner Niels Dall satte i går navne på de første 
danske bueskytter, som skal skyde om VM-medaljer i København 26. juli-2. 
august. De første navne på landstræner Niels Dalls blok var dame compound, 
hvor Tanja Jensen, Sara Sönnichsen og Erika Anear er udtaget til VM. Udover 
dame compound var der også udtagelse til de danske recurve-skytter på 
herresiden. Her kan Johan Weiss, Casper Lauridsen og Jonathan Ipsen se frem 
til at skulle dyste om VM-medaljer i København. 
</p><p><b>Basketball.</b> Den amerikanske superstjerne LeBron James lavede 27 point 
og otte pointgivende afleveringer i Clevelands sejr på 101-93 natten til 
mandag i NBA. Sejren sendte Cleveland sikkert videre til anden runde i den 
amerikanske basketball-ligas slutspil med 4-0 i kampe mod Boston. Også 
Washington Wizards er klar til næste runde efter fire sejre. Washington 
sendte Toronto Raptors ud med et nederlag på 125-94 i søndagens kamp. 
</p><p><b>Fodbold. </b>Ifølge Professional Footballers' Association, 
spillerforeningen i England, er Chelsea belgiske stjernespiller Eden Hazard 
den bedste spiller i Premier League i denne sæson. Hazard har spillet en 
hovedrolle på London-holdet i denne sæson, hvor mesterskabet er inden for 
rækkevidde. Bedste unge spiller i ligaen blev ikke uventet Tottenhams Harry 
Kane, der foreløbig har scoret 30 mål i denne sæson. 
</p><p><b>Ishockey.</b> Montreal Canadiens med den danske landsholdsspiller Lars 
Eller i truppen er videre til anden runde i slutspillet i den 
nordamerikanske ishockeyliga, NHL. Natten til søndag vandt holdet 2-0 på 
udebane over Ottawa Senators og kom dermed op på de afgørende fire sejre. 
Canadiens skal i næste runde af slutspillet møde enten Detroit Red Wings 
eller Tampa Bay Lightning. 
</p><p><b>Sejlsport.</b> Efter World Cup-sejren i klassen 49erFX er Ida Marie Baad og 
Marie Thusgaard er udtaget til For-OL, der sejles i Rio de Janeiro til 
august. I forvejen er Jonas Høgh-Christensen (Finn), Sebastian Fleischer 
(RS:X), Jonas Warrer/Anders Thomsen (49er), Lin Ea Cenholt/Christian Peter 
Lübeck (Nacra 17) og Michael Hansen (Laser) udtaget til For-OL. Udtagelsen i 
Laser Radial finder sted senere. Den danske udtagelse til OL i 2016 foregår 
ved fire stævner i hver klasse – fra efteråret 2015 og ind i 2016 
</p><p class=" bl-elem"><b>Motorsport. </b>Var 2014 en sæson uden de helt store successer for Dennis 
Lind, Roskilde, så tegner dette års sæson bestemt til at være det. 
2013-mesteren er vendt tilbage til AutoMester Danish Thundersport 
Championship, hvor han på FDM Jyllandsringen søndag vandt finalen, og sammen 
med en sejr og en fjerdeplads i de to forudgående kvalifikationsheat bragte 
det ham frem på førstepladsen i mesterskabet foran Mikkel C. Johansen, 
Slagelse, der også tog en sejr i et kvalifikationsheat. 
</p>	
</div>

</div></body></html>
