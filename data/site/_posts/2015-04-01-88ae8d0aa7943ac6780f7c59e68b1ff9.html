---
layout:     post
title: 	    "Islamisk Stat taber i Tikrit i Irak - men erobrer forstad til Damaskus"
post_author:	    
post_date:	    Wed, 01 Apr 2015 20:32:09 +0200
post_site:	    politiken.dk 
post_link:	    http://politiken.dk/udland/ECE2614505/islamisk-stat-taber-i-tikrit-i-irak---men-erobrer-forstad-til-damaskus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Irakiske styrker har befriet Tikrit fra Islamisk Stats sorte fane. 
</p><p>
Byen har siden juni været i hænderne på den sunnimuslimske terrororganisation, 
men dens krigere er ifølge regeringen i det store og hele trængt ud af byen. 
</p><p>
»Det meste af byen er befriet. Der er kun små områder, der er uden for vor 
kontrol«, finder indenrigsminister Mohammed al-Ghabban ifølge nyhedsbureauet 
Reuters. 
</p><h3><span class="img-contimg-fl-right"><img class="image inlineLightBox" src="http://multimedia.pol.dk/archive/00925/Mideast_Iraq_Islami_925700w.jpg" alt="" border="0"/><span class="caption"><span class="f-img-caption">Regeringssoldat 
</span>holder øje med fjenden i Tikrit. Foto: AP/Khalid Mohammed</span></span>
Bomberyddere får travlt 
</h3><p>
Der er ifølge hans oplysninger blevet kæmpet fra hus til hus i byen, der før 
konflikten havde en kvart million indbyggere. 
</p><p>
Nu venter opgaven med at fjerne bomber og skjulte lureminer, der er efterladt 
af de retirerende islamister. Og med at se på følgerne af ni måneders 
terrorstyre. 
</p><p>
Der menes at være op mod 1.500 myrdede i massegrave. Islamisk Stat har også 
med stor religiøs iver fjernet blandt andet en assyrisk kirke, der har 
overlevet i byen siden det 8. århundrede, rapporterer CNN. 
</p><h3>
Damaskus-forstad faldet i IS' hænder 
</h3><p>
Men mens IS' krigere er tvunget på tilbagetog i Irak, så har de vundet terræn 
i Syrien. 
</p><p>
Her har de indtaget store dele af bydelen Yarmouk, der tidligere var hjem for 
150.000 palæstinensere. Området har været kontrolleret af andre styrker - 
den palæstinensiske Aknaf Beit al-Maqdis var den, der mødte IS. Den er i 
opposition til præsident Bashar al-Assad, men nu er store dele af dens 
område indtaget af den islamistiske milits i samarbejde med den 
al-Qaeda-tilknyttede al-Nusra Front. 
</p><div class="art-quote article-box">
<p class="quote"/>
<blockquote>
<p class="quote-txt">
Om Gud vil, så vil de komme til at påskønne sharia-retfærdigheden, der 
beskytter deres religion og deres blod.
</p>
<p class="sender">
Abu Mohamad al-Golani 
</p>
</blockquote>
</div><p/><p>
Det er bemærkelsesværdigt: De to grupper har tidligere bekriget hinanden, men 
har at dømme efter hændelserne i Yarmouk gjort fælles front. Det har givet 
islamisterne medvind i borgerkrigen, hvor byen Idlib nu er indtaget af deres 
styrker 
</p><p>
»Om Gud vil, så vil de komme til at påskønne sharia-retfærdigheden, der 
beskytter deres religion og deres blod«, erklærer Abu Mohamad al-Golani, der 
er leder af al-Nusra Fronten. 
</p><p>
Moderate oprørere er trængt i syd 
</p><p>
Det sidste område, der er i hænderne på moderate oprørsmilitser, ligger langs 
grænsen til Jordan og Israel, hvor de forsøger at modstå en offensiv fra 
regeringshærens side. 
</p><p class=" bl-elem">
Jordan lukkede i dag en af de store grænseovergange ind til Syrien på grund af 
kampene på den syriske side af grænsen. 
</p>	
</div>

</div></body></html>
