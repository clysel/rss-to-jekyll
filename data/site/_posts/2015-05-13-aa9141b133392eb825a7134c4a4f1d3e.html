---
layout:     post
title: 	    "Mystisk forfatter får seks hjerter for sin mafia-fortælling"
post_author:	    
post_date:	    Wed, 13 May 2015 09:06:25 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2664902/mystisk-forfatter-faar-seks-hjerter-for-sin-mafia-fortaelling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Elena Ferrante: Dem der flygter og dem der bliver. </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/6_hjerter_red.png" alt="Politiken synes"/>
</div>
<p>
Roman. Oversat fra italiensk af Nina Gross. 
</p><p>
C&amp;K Forlag, 480 sider, 299 kroner. 
</p><p>
Udkommer d. 10. maj.
</p><p class=" bl-elem">
Har du Pluskort, får du 15 pct. rabat på bøger i Boghallen eller fri levering 
hos Saxo.com. Læs mere på politiken.dk/plus. 
</p>
</div>
</div><p>
Vi er vant til at få serveret fortællinger om mafiaen fra et maskulint 
perspektiv. 
</p><p>
Mario Puzos romaner og den deraf følgende ’Godfather’-filmtrilogi, Martin 
Scorseses ’Goodfellas’, Matteo Garrones ’Gomorrah’ (og den italienske 
tv-serie af samme navn) samt tv-serierne ’Corleone’ og ’The Sopranos’ er 
alle dannelsesfortællinger fra <i>the dark side</i> med fokus på 
mændene og magten. 
</p><p>
Igennem tre (snart fire, vil rygterne vide) mesterlige murstensromaner 
beskriver den hemmelighedsfulde italienske forfatter Elena Ferrante 
imidlertid en opvækst i skyggen af den napolitanske camorra fra en ung piges 
synspunkt. Effekten er slående. I stedet for det traditionelle blik på 
magtmekanismerne, bliver mafiafortællingen et scenografisk bagtæppe for en 
handling, der i højere grad har universel relevans. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00935/Elenaferrante_935828h.jpg" alt="" border="0"/></span></p><p>
Men tro ikke et sekund, at der er mindre vold eller heftighed af den grund: 
Ferrante skriver som et rasende maskingevær, og hendes sprog er råt, 
handlingsmættet og hårdkogt. 
</p><h3>
En spejling af to kvindeliv 
</h3><p>
I den første af romanerne, ’Min geniale veninde’, tegnede hun et portræt af 
veninderne Lila og Elena, to parallelle pigeliv i den syditalienske slum. 
</p><p>
I ’Historien om et nyt navn’ valgte de unge piger væsensforskellige livsbaner: 
Lila blev gift, skilt og gravid, mens Elena, romanernes jegfortæller, forlod 
Napoli, uddannede sig på universitetet og udgav en succesfuld bog. Mens 
skiftet fra første til anden roman var et spring fra pige- til kvindeliv, 
markerer den tredje roman, ’Dem der flygter og dem der bliver’, en bevægelse 
mod en litterær selvbevidsthed. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2455590/napoli-roman-balancerer-fornemt-saebeopera-og-samfundsskildring/">Napoli-roman balancerer 
fornemt sæbeopera og samfundsskildring</a></p><p>
Hende, der begyndte som et nysgerrigt pigebarn, når sin selverkendelse som 
fortællerstemmen, der ser tilbage på sin tilværelse med en blanding af 
bitterhed, bebrejdelser og vemod – og som erkender at have farvet sine 
erindringer, mens hun skrev. Eller som Lila siger: »Enhver af os fortæller 
vores liv, som det passer os«. 
</p><p>
Den tredje roman tager sin begyndelse med et møde mellem de nu granvoksne 
kvinder, der går en tur i Napolis <i>stradone</i>, netop som et 
kvindelig findes. 
</p><p>
Kvinden viser sig at være en af de piger, de legede med som små, og episoden 
tjener til at minde såvel Lila og Elena som læseren om, at romanens kvinder 
lever i konstant fare for fordømmelse og vold – i første omgang fra deres 
mænd, men også fra det omgivende samfund. 
</p><div class="art-quote article-box">
<p class="quote"/>
<blockquote>
<p class="quote-txt">
Ferrante skriver, så alting føles fysisk; klasseforskellene, ydmygelserne, 
venskabets ubrydelige melankoli og moderskabet
</p>
</blockquote>
</div><p/><p>
Spejlingen af de to kvindeliv er og bliver Napoli-romanernes nervetråd. 
</p><p>
»Det vigtigste var at komme væk fra Napoli«, siger Elena, men hendes 
komfortable liv med universitetsprofessoren Pietro giver ikke den 
tilfredshed, hun havde håbet. Der blæser nye politiske vinde ind over 
Europa, og kvindefrigørelsen sætter hendes livsvalg i et større perspektiv, 
men især spøger opvæksten i Napoli og Lilas lykkeløse skæbne. 
</p><p><b class="ext-link">BOGFOLK </b><a class="embeddedlink" href="http://politiken.dk/kultur/boger/ECE2210751/bogfolk-anonyme-forfattere-er-en-god-forretning/">Anonyme forfattere er en god forretning</a></p><p>
Ferrante skriver, så alting føles fysisk; klasseforskellene, ydmygelserne, 
venskabets ubrydelige melankoli og moderskabet. Alt behandles detaljeret og 
troværdigt i et sprog, der ikke er smukt, men rigt og turbulent og fyldt med 
mere sandhed end skønhed. 
</p><p class=" bl-elem">
Hvem end hun er, denne Ferrante, så flytter hendes romaner sin læser, som kun 
sand fortællekunst kan. 
</p>	
</div>

</div></body></html>
