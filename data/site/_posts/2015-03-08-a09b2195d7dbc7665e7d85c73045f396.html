---
layout:     post
title: 	    "Storholds jubeldag blev blandet med bekymring"
post_author:	    
post_date:	    Sun, 08 Mar 2015 10:59:54 +0100
post_site:	    politiken.dk 
post_link:	    http://politiken.dk/sport/cykling/ECE2578203/storholds-jubeldag-blev-blandet-med-bekymring/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med triumfer både i det italienske Strade Bianche ved tjekken Zdenek Stybar og 
på hjemmebane i 3-daagse van West-Vlaanderen, hvor Yves Lampaert slog til på 
1. etape, nåede det belgiske storhold Etixx-Quick Step i går op på i alt 14 
sejre i denne sæson.
</p><p>
Dermed har manager Patrick Lefeveres tropper vundet dobbelt så mange gange som 
det næstbedste hold i den internationale 1. division, spanske Movistar, men 
det indebærer ikke, at alt er lutter fryd og gammen i det succesrige 
kollektiv.
</p><h3>
Cavendish slået ud af maveonde i Sydafrika
</h3><p>
I det belgiske etapeløb styrtede nemlig Iljo Keisse, men selv om han slog en 
gevaldig saltomortale på Oude Kwaremont ser det efter en undersøgelse på 
hospital ud til, at han er sluppet med skrækken.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2577934/riis-millionaerstjerne-falder-sammen-med-et-brag-i-saerpraeget-loeb/">Riis' millionærstjerne falder 
sammen med et brag i særpræget løb</a></p><p>
Desuden er der indløbet melding fra Sydafrika om, at Etixx-Quick Steps 
britiske spurtkanon Mark Cavendish og hans tro australske væbner Mark 
Renshaw er blevet ramt af et maveonde.
</p><p>
De to er taget til Cape Town for at deltage som frontfigurer i et stort 
motionsarrangement i dag, men nu er det uvist, om de bliver i stand til at 
stille op.
</p><p>
Ydermere skaber det bekymring med henblik på deres forestående optræden i det 
italienske WorldTour-løb Tirreno-Adriatico, som indledes på onsdag.
</p><h3>
Ung belgier vandt etape og erobrede førertrøje
</h3><p>
I 3-daagse van West Vlaanderen var den 24-årige Yves Lampaert hurtigst, da fem 
udbrydere holdt hjem med et forspring på fire sekunder til forfølgerne på 
den 174 km lange færd fra Brugge til Harelbeke.
</p><p>
Den unge belgier, der inden denne sæson skiftede fra Topsport Vlaanderen til 
Etixx-Quick Step, afviste i spurten landsmændene Tosh Van der Sande 
(Lotto-Soudal) og Sander Cordeel (Vastgoedservice), franskmanden Alexis 
Gougeard (Ag2r) og italieneren Mirko Selvaggi (Wanty-Groupe Gobert).
</p><p>
Samtidig overtog Lampaert også førertrøjen fra den russiske prologvinder Anton 
Vorobyev (Katusha), der nu på andenpladsen er otte sekunder efter belgieren, 
mens newzealænderen Jesse Sergent (Trek) som nr. 3 er 12 sekunder bagud.
</p><h3>
Endnu en trist dag for Cult Energy
</h3><p>
For Cult Energy udviklede heller ikke andendagen i 3-daagse van West 
Vlaanderen sig til nogen særlig positiv oplevelse.
</p><p>
Det danske mandskab havde så småt håbet på, at en af de to sprintere, 
englænderen Russell Downing eller stortalentet Michael Carbel, ville kunne 
blande sig i spurten, men det lykkedes ikke.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2568170/broelere-paa-stribe-spolerede-tilsyneladende-sikker-triumf/">Brølere på stribe spolerede 
tilsyneladende sikker triumf</a></p><p>
Den engelske veteran blev slået ud af et styrt ret tidligt på etapen. Han kom 
på cyklen igen og gennemførte, men endte langt bagude sammen med blandt 
andre Rasmus Quaade i en lille gruppe, der var 7.06 minutter efter vinderen.
</p><p>
Carbel havnede på en 46. plads og var ligesom Michael Reihs, Martin Mortensen 
og Troels Vinter med hjem i det store hovedfeltet på omkring 130 mand, der 
med hollænderen Danny Van Poppel (Trek) som den hurtigste sluttede fire 
sekunder efter den førende kvintet.
</p><p class=" bl-elem">
Svenskeren Gustav Larsson og luxembourgeren Alex Kirsch satte 1.02 minut til, 
og Martin Mortensen er Cults bedste sammenlagt som nr. 123 med et minus på 
1.07 minut.
</p>	
</div>
</div></body></html>
