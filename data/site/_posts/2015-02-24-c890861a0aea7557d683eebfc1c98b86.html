---
layout:     post
title: 	    "Center for Cybersikkerhed går ind i sag om mobilsporing hos TDC og 3"
post_author:	    Elías Christian Lundström
post_date:	    Tue, 24 Feb 2015 10:44:40 +0000
post_site:	    www.version2.dk 
post_link:	    http://www.version2.dk/artikel/center-cybersikkerhed-gaar-ind-i-sag-om-mobilsporing-hos-tdc-og-3-85674?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Center for Cybersikkerhed har indledt et samarbejde med teleselskaberne om at sikre danske mobilnetværk mod misbrug. Det fremgår af et svar fra Forsvarsministeriet til Folketinget, skriver <a href="http://www.information.dk/525332">Information</a>.</p>

<p>Konkret er der tale om en sikkerhedsbrist på netværket hos TDC og 3, som gjorde det muligt for en person at spore en mobils fysiske placering med et par hundrede meters nøjagtighed på TDC’s netværk. Og det selvom hackeren kun kendte telefonnummeret på offeret.</p>

<p>»TDC har netop implementeret første fase af et nyt sikkerhedssetup, som lukker for den misbrugsrisiko, som I har beskrevet,« skriver TDC’s pressechef, Ib Konrad Jensen i et svar til Information.</p>

<p>Det var den tyske it-ekspert Karsten Nohl, der afslørede sikkerhedshullerne i SS7-netværket i en test for Information. Også hos mobiloperatøren 3 var det muligt at spore mobilernes placering, omend med en nøjagtighed på nogle få kilometer.</p>

<p>Selskabets første reaktion til Information var, at det ville være en »kompleks« og »ustabil løsning« at blokere for muligheden for at spore mobiltelefonerne. I et fåmælt skriftligt svar til avisen bekræfter 3, at selskabet »fortsat arbejder på at sikre SS7-netværket,« uden dog at kunne være »mere konkret om vores aktiviteter i den forbindelse«.</p>

<p>For at imødegå truslen, er der taget initiativ til »dialog på frivillig basis« med de danskemobiloperatører, skriver Center for Cybersikkerhed i svaret til Folketinget ifølge Information.</p>

<p>Det var oprindelig Enhedslistens retsordfører Pernille Skipper, som stillede spørgsmålet til Folketinget på baggrund af afdækningen af sikkerhedsbristen på mobilnetværket hos TDC og 3.</p>
  </section></div></body></html>
