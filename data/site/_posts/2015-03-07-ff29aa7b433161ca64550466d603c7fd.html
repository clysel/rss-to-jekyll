---
layout:     post
title: 	    "Norwegian-forhandlinger bryder sammen efter 16 timer"
post_author:	    
post_date:	    Sat, 07 Mar 2015 07:16:25 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2577380/norwegian-forhandlinger-bryder-sammen-efter-16-timer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forhandlingerne mellem piloterne og ledelsen i flyselskabet Norwegian er 
tidligt lørdag morgen brudt sammen, oplyser den norske pilotforening Parat i 
en pressemeddelelse.
</p><p>
»Vi har givet os i tidligere samtaler, og vi har givet os endnu mere i disse 
sidste forhandlinger, blandt andet gennem større fleksibilitet og bortfald 
af tillæg. Tidligere har vi lagt pension og forsikringsspørgsmål i puljen«.
</p><p>
»Problemet er, at arbejdsgiveren tager uden at give noget tilbage«, siger 
Halvor Vatnar, leder for Norwegian Pilot Union (NPU), i en pressemeddelelse.
</p><p>
Han beskylder Norwegians direktør, Bjørn Kjos, for at forsøge at presse 
piloterne ved at fremhæve de gener, som rammer passagererne.
</p><p>
»Selskabets ledelse og Bjørn Kjos snakker om de utallige passagerer, som ikke 
kommer derhen, hvor de skal, men når det kommer til stykket, så ser vi en 
modpart, som ikke viser vilje til at finde løsninger og egentlig ikke 
bekymrer sig om passagererne«.
</p><p>
»Ledelsen er kun ude på at splitte piloterne og forhindre et effektivt 
lønsamarbejde«, siger Halvor Vatnar.
</p><p>
Med sammenbruddet fortsætter den omfattende flystrejke, der så småt begyndte 
sidste lørdag og for alvor eskalerede onsdag, da næsten 700 piloter nedlagde 
arbejdet.
</p><h3>
20.000 rejsende rammes i dag
</h3><p>
Parterne har sammen med den norske forligsmand forsøgt at finde en løsning 
siden klokken 13 fredag eftermiddag, men klokken 05:30 lørdag morgen gav de 
op.
</p><p>
Norwegians ledelse siger, at den har strakt sig langt i forhandlingerne med 
piloterne og er ekstremt skuffet over sammenbruddet.
</p><p>
»Vi er meget skuffet over, at vi ikke er blevet enige om en aftale. Og vi er 
særdeles skuffet med tanke på de kunder, som i dag ( lørdag, red.) også 
bliver berørt af strejken, som nu fortsætter«, siger kommunikationschef 
Anne-Sissel Skånvik i Norwegian til NTB.
</p><p>
»Vi har lagt meget på bordet. Vi har strakt os meget langt. Vi har blandt 
andet givet samtlige 700 piloter i Skandinavien en jobgaranti, således at de 
kan være helt trygge i deres stilling«, tilføjer hun.
</p><p class=" bl-elem">
Omkring 100.000 rejsende menes indtil nu at have været ramt af strejken, og 
det tal vokser med omkring 20.000 lørdag.
</p>	
</div>
</div></body></html>
