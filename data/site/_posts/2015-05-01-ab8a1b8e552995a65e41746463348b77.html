---
layout:     post
title: 	    "Thorning sender finansierings-aben videre til dagpengekommissionen"
post_author:	    
post_date:	    Fri, 01 May 2015 13:01:27 +0200
post_site:	    politiken.dk 
post_link:	    http://politiken.dk/indland/politik/ECE2651384/thorning-sender-finansierings-aben-videre-til-dagpengekommissionen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Statsminister Helle Thorning-Schmidt (S) er sikker på, at det kan lade sig 
gøre lempe reglerne for genoptjening af dagpenge uden at systemet kommer til 
at koste mere, end det gør i dag. 
</p><p>
Men hun har ikke selv noget bud på, hvordan det kan lade sig gøre: 
</p><p>
»Det er ikke så nemt, og der er også derfor, det er vigtigt, at vi har bedt en 
kommission om at se på, hvordan det kan gøres. Vi har også bedt 
lønmodtagerne og arbejdsgiverne være en del af det arbejde, og det er klart, 
at vi lytter meget til, hvad de kommer ud med«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2651155/thorning-i-1-maj-tale-der-kommer-ikke-et-fikst-og-faerdig-dagpengeforslag/">Thorning i 1. maj-tale: Der 
kommer ikke et fikst og færdig dagpengeforslag</a></p><p>
»Jeg er overbevist om, det er muligt, men det kræver, at man tænker sig 
virkelig godt om, og at man siger nej tak til Kristian Thulesen Dahls (Dansk 
Folkepartis formand, red.) hovsaløsninger«, siger Helle Thorning-Schmidt. 
</p><h3>
Kritik fra DF 
</h3><p>
Bredsiden til Kristian Thulesen Dahl kommer, fordi Dansk Folkepartis formand 
netop har efterlyst en plan for finansiering af Socialdemokraternes nye 
forslag. 
</p><p>
»Hvis man forbedrer vilkårene for nogen i dagpengesystemet, men samtidig 
siger, at det ikke samlet må koste mere, hvor er det så, at pengene skal 
komme fra? Det, synes jeg, Thorning skylder et svar på«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2651179/oestergaard-godt-thorning-husker-at-nyt-dagpengesystem-ikke-maa-koste-mere/">Østergaard: Godt Thorning 
husker, at nyt dagpengesystem ikke må koste mere</a></p><p>
Helle Thorning-Schmidt har ikke meget til overs for Kristian Thulesen Dahls 
rolle i den kamp om dagpengene, der hele valgperioden har voldt regeringen 
problemer. 
</p><h3>
Thorning: DF bærer skylden 
</h3><p>
Dansk Folkeparti var blandt de partier, der opfandt reformen, der forringede 
dagpengesystemet ved at halvere dagpengeperioden til to år og fordoble 
genoptjeningskravet fra et halvt til et helt år. 
</p><p>
Siden har man indset, at forringelserne ramte for hårdt og blandt andet 
tilbudt at være med at gøre genoptjeningsperioden kortere. 
</p><p><b class="ext-link">LÆS REPORTAGE </b><a class="embeddedlink" href="http://politiken.dk/indland/politik/ECE2651254/thornings-dagpenge-melding-faar-blandet-modtagelse-hos-roede-stoetter/">Thornings dagpenge-melding får 
blandet modtagelse hos røde støtter</a></p><p>
Zigzag-kursen gør Kristian Thulesen Dahl og hans partifæller utroværdige, 
mener Helle Thorning-Schmidt: 
</p><p>
»Nu er det jo Kristian Thulesen Dahl, som har været med til at forringe det 
dagpengesystem, vi har i dag. Det er ham, der er grunden til, at vi har haft 
så store problemer, og at lønmodtagerne har haft så stor usikkerhed i 
forhold til deres dagpenge«, siger hun. 
</p><p>
»Så hvad Kristian Thulesen Dahl mener om det her, det aner jeg simpelthen 
ikke. Han har alle ledige standpunkter om dagpengesystemet«. 
</p><p class=" bl-elem">
Helle Thorning-Schmidt er lige nu på vej til Fælledparken i København, hvor 
hun skal holde dagens sidste 1. maj-tale. 
</p>	
</div>

</div></body></html>
