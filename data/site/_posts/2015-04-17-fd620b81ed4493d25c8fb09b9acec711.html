---
layout:     post
title: 	    "Google viser dig ikke de bedste søgeresultater"
post_author:	    
post_date:	    Fri, 17 Apr 2015 15:52:59 +0200
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2630378/google-viser-dig-ikke-de-bedste-soegeresultater/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
EU-Kommissionens sag mod Google handler ikke bare om gigantvirksomheders 
indbyrdes konkurrenceforhold, som EU gerne vil regulere for at forhindre 
monopoldannelser. 
</p><p>
Sagen har også stor betydning for de enkelte brugere, for i sidste ende 
risikerer Googles dominans på søgeresultater at gå ud over dig og mig. 
</p><p>
Vi får ikke de bedste resultater, når vi for eksempel søger på en flyrejse, på 
et produkt eller på en hotelovernatning. I stedet fremhæves resultater, som 
firmaerne bag betaler Google for at placere, og Google gør samtidig alt for 
at få dig ind i sit eget univers af tjenester og prissammenligningssider, 
hvor firmaet tjener penge på dine klik, frem for at give dig de rene 
resultater. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2628567/forstaa-google-sagen-paa-to-minutter/">Forstå Google-sagen på to 
minutter</a></p><p>
Det fortæller Henrik Bondtofte, der er søgeoptimeringsekspert i 
rådgivningsfirmaet Waimea Digital. 
</p><p>
»Forbrugerne ville måske kunne få søgeresultater med meget bedre og billigere 
tilbud andre steder, men det får de ikke, fordi brugerne stadig klikker på 
det, Google viser øverst. Dermed kan forbrugerne i realiteten risikere at 
blive snydt«, siger han. 
</p><p>
Henrik Bondtofte skelner mellem det, han kalder organiske søgeresultater og så 
de resultater, der er placeret øverst på skærmsiden, enten fordi det er 
betalte annoncer, eller fordi det viser en af Googles egne prisportaler. 
</p><p>
»Og på Googles prisportaler vises der kun søgeresultater fra de firmaer, der 
har betalt for at være der. Det vil sige, at du sagtens kan finde et 
billigere og bedre produkt et andet sted, hvis firmaet bag det bedste eller 
billigste produkt ikke har betalt for at være med på Googles 
prissammenligningsside«, siger Henrik Bondtofte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2628681/officielt-vestager-anklager-google-for-magtmisbrug/">Officielt: Vestager anklager 
Google for magtmisbrug</a></p><p>
»Det går ud over dig som forbruger«, siger han. 
</p><p>
Og han mener ikke, at Google gør tydeligt nok opmærksom på, at de 
søgeresultater, der præsenteres øverst, ikke er de reelle søgeresultater, 
men placerede resultater og betalte annoncer. 
</p><p>
»På den måde bliver forbrugerne vildledt«, siger han. 
</p><p>
Et godt eksempel er den måde, den danske flysøgningstjeneste Momondo bliver 
behandlet på af Google, når man søger for eksempel en flyrejse fra København 
til Madrid. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2628215/tror-google-chefen-indimellem-han-er-gud/">Tror Google-chefen indimellem, 
han er Gud?</a></p><p>
Øverst på resultatsiden på søgningen 'fly København Madrid' har Google 
placeret de betalte annoncer markeret med ordet annonce i gult. 
</p><p>
Lige nedenunder ligger en stor boks med Googles egen flyprisportal, hvor 
søgeresultaterne stammer fra de flyselskaber og rejseselskaber, som har 
betalt for at ligge der. 
</p><p>
Nedenunder boksen i bunden af siden ligger linket til Momondo, som er det 
bedste bud efter Googles søgealgoritmer. De søgeresultater, du som forbruger 
vil have mest gavn af, ses altså først langt nede på Googles søgeside. 
</p><p>
»Det tror jeg gør rigtig ondt på Momondo«, siger Henrik Bondtofte. (Læs videre 
under billedet) 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/0_flys_gning_928831y.jpg" alt="" border="0"/><span class="caption"><span class="f-img-caption">bedst. 
</span>Googles algoritmer placerer danske Momondo i top blandt de rene søgeresultater. Men de resultater, Google tjener flest penge på, dominerer billedet.</span></span></p><p>
Et af de helt store slagsmål mellem Google og EU-Kommissionen er Googles 
shoppingportal, som er lanceret i de større europæiske lande, men endnu ikke 
er kommet til Danmark. 
</p><p>
Google Shopping er en sammenligningsportal, hvor man som annoncør køber sig 
ind. Den er altid placeret øverst på søgesiden med indhold, der relaterer 
til det, brugeren har søgt på. Og annoncørerne betaler Google efter hvor 
mange klik, deres links får. 
</p><p>
»Du er dermed IKKE at finde i Google shopping, hvis du ikke betaler Google for 
det. Dermed er det ofte dem, der kan betale for den slags - de store 
spillere og ikke de helt små, der er med. Det er dermed 
konkurrenceforvridende, for mindre virksomheder kan tit tilbyde gode priser 
og attraktive tilbud«, siger Henrik Bondtofte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2627878/twitter-kan-vaere-laekkerbisken-for-google/">Twitter kan være lækkerbisken 
for Google</a></p><p>
Forretningsmodellen er ikke anderledes end den, der kendes fra Pricerunner og 
Kelkoo. 
</p><p>
»Men Google dræber aktivt denne slags tjenester, når hele den øverste del af 
søgeresultaterne viser Google shopping. I USA er det et kæmpe problem for 
dem, der for eksempel udbyder kreditkort. Der er prissammenligningssider, 
der har mistet voldsom omsætning, da Google også tilbyder 
prissammenligninger på kreditkort«, siger han. 
</p><p>
Men Henrik Bondtofte beskylder ikke Google for helt at skjule de organiske 
søgeresultater. 
</p><p>
»Man skal bare være opmærksom på, at det ikke nødvendigvis er det billigste og 
bedste, Google viser i deres shoppinglistings, og at man derfor bør tjekke 
de organiske resultater også, hvor Google viser dem, der rent algoritmisk er 
bedst. Der er altid en årsag til, at et website ligger nummer 1 på de 
organiske søgeresultater. Det betyder, at man gør det godt«, siger han. 
</p><p>
Men i tillid til Google er flere og flere blevet tilbøjelige til blot at 
klikke på de øverste søgeresultater. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2618093/rabat-paa-varer-faar-os-til-at-saelge-vores-private-data/">Rabat på varer får os til at 
sælge vores private data</a></p><p>
Faktisk har undersøgelser, som Henrik Bondtoftes firma Waimea Digital har 
lavet, vist, at der for eksempel er færre og færre brugere, der nogensinde 
kommer om på side to i søgeresultaterne. Det tyder på en stor tillid til 
Google blandt brugerne. En tillid, som måske ikke længere er berettiget. 
</p><p>
»Det har været en tendens i flere år, at de organiske søgeresultater har fyldt 
mindre og mindre på Google«, siger han. 
</p><p>
Google blev i sin tid blev skabt på baggrund af en udbredt utilfredshed blandt 
brugerne med den tids søgemaskiner, som alle var overplastret med reklamer. 
</p><p>
»Google var og er en mester i at finde det bedste søgeresultat, og Google kom 
dengang med en helt hvid side med rene søgeresultater og helt uden annoncer. 
Det kunne brugerne lide, men sådan er det altså ikke længere«, siger Henrik 
Bondtofte. 
</p><p>
Google har allerede taget til genmæle mod anklagerne fra EU-Kommissionen. 
</p><p class=" bl-elem">
»Selv om Google måtte være den mest brugte søgemaskine, kan folk nu finde og 
få adgang til information på mange forskellige måder - og anklager om skade 
for forbrugere og konkurrenter har vist sig at ramme langt ved siden af 
målet«, lyder det fra Amit Singhal, der er senior vice president for Google 
Search, i et indlæg på sin blog. 
</p>	
</div>

</div></body></html>
