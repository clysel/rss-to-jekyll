---
layout:     post
title: 	    "NNIT er stærkt afhængig af få kunder"
post_author:	    
post_date:	    Fri, 06 Mar 2015 10:27:47 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2576211/nnit-er-staerkt-afhaengig-af-faa-kunder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Novo Nordisks it-virksomhed NNIT, der går i luften på den danske fondsbørs i 
dag, er dybt afhængig af kun en håndfuld store kunder for langt størstedelen 
af sin forretning. Det skriver dagbladet Børsen. 
</p><p>
Det udgør en væsentlig risiko, som investorerne skal være opmærksomme på, 
oplyser selskabets direktør Per Kogut til avisen. Af samme grund vil han 
kæmpe med næb og kløer for at holde fast i storkunderne, oplyser han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2576053/novos-it-selskab-brager-ind-paa-boersen/">Novos it-selskab brager ind på 
børsen</a></p><p>
72 pct. af virksomhedens omsætning kommer således fra blot fem kunder, hvoraf 
NNIT's moderselskab Novo Nordisk er langt den største med en andel af 
omsætningen på 52 pct. 
</p><h3>
Væsentlig risikofaktor 
</h3><p>
Blandt de andre store kunder er velkendte navne fra danske erhvervsliv som 
Vestas, Arla, DSB og Lundbeck. 
</p><p class=" bl-elem">
»Kundekoncentrationen er en væsentlig risikofaktor i NNIT. Det er noget, som 
jeg har taget op i mine møder med ledelsen. Danske investorer føler sikkert 
en tryghed, i og med at de kender Novo Nordisk. Men det er da et åbent 
spørgsmål, om en udenlandsk investor vil føle, at det giver en tilstrækkelig 
tryghed«, udtaler Kasper Brix-Andersen, porteføljemanager i Bankinvest, til 
dagbladet Børsen. 
</p>	
</div>
</div></body></html>
