---
layout:     post
title: 	    "De praktiserende læger har fået ny formand"
post_author:	    
post_date:	    Sat, 11 Apr 2015 17:15:25 +0200
post_site:	    politiken.dk 
post_link:	    http://politiken.dk/indland/ECE2624314/de-praktiserende-laeger-har-faaet-ny-formand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det bliver Christian Freitag, som fremover skal være formand for Praktiserende 
Lægers Organisation (PLO). 
</p><p>
Han afløser den nu forhenværende formand, Bruno Melgaard Jensen.
</p><p>
Det oplyser den landsdækkende organisation, der hører under Lægeforeningen, i 
forbindelse med PLO's repræsentantskabsmøde i Aalborg.
</p><p>
»På PLO's repræsentantskabsmøde er Christian Freitag lørdag blevet valgt til 
ny formand. Der var ingen modkandidater«, oplyser organisationen i en 
pressemeddelelse.
</p><h3>
Eks-formand trak sig
</h3><p>
Christian Freitag har været speciallæge i almen medicin og praktiserende læge 
i Holte siden 2003. 
</p><p>
Siden årsskiftet har han været formand for PLO i Region Hovedstaden, hvor han 
tidligere har været suppleant og repræsentant.
</p><p>
Grunden til, at 49-årige Christian Freitag har fået muligheden for at overtage 
formandsposten, skyldes, at Bruno Melgaard Jensen i slutningen af marts 
meddelte sin afgang.
</p><p>
»Det er en konsekvens af den politiske situation lige nu og af det 
repræsentantskab, der blev valgt ind sidste gang«, sagde Bruno Melgaard 
Jensen 26. marts til Ritzau.
</p><p>
»Jeg har ikke den opbakning, jeg havde, da jeg blev valgt, og derfor er jeg 
nødt til at trække en streg i sandet«, fortsatte han.
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2606124/de-praktiserende-laeger-skal-igen-have-ny-formand/">De praktiserende læger skal igen 
have ny formand</a></p><p>
Den nu forhenværende formand ønskede dog ikke at gå i detaljer i forhold til, 
hvad der konkret har været uenighed om i forbundsledelsen.
</p><p>
Bruno Meldgaard Jensen nåede ikke engang at sidde på posten i halvandet år, 
efter at han i november 2013 afløste Henrik Dibbern.
</p><p>
Henrik Dibbern gik selv af i utide et par måneder forinden i forbindelse med 
konflikten mellem lægerne og regionerne i spørgsmålet om en ny overenskomst 
samme år.
</p><p class=" bl-elem">
Han opfordrede sine medlemmer til at aflevere deres ydernumre, men det blev i 
stedet Bruno Melgaard Jensens fløj, der dengang havde størst opbakning, og 
satte sig på den politiske linje.
</p>	
</div>

</div></body></html>
