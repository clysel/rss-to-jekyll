---
layout:     post
title: 	    "Tis-test: Din stråle røber, hvad du fejler"
post_author:	    
post_date:	    Wed, 04 Mar 2015 15:09:52 +0100
post_site:	    politiken.dk 
post_link:	    http://politiken.dk/bagsiden/ECE2572687/tis-test-din-straale-roeber-hvad-du-fejler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00917/Pis-guide-mobilvers_917987w.jpg" alt="Selvtest. Følg anvisningerne i denne illustration, find den urinfarve, der bedst matcher dit tis, og læs i artiklen, hvordan det står til med din krop. Tegning: Philip Ytournel"/></div>
<p class="caption ">
<span class="f-img-caption">Selvtest.</span> Følg anvisningerne i denne illustration, find den urinfarve, der bedst matcher dit tis, og læs i artiklen, hvordan det står til med din krop. Tegning: Philip Ytournel
</p>
</div>
<p>
1. <b>Dit tis er blåligt</b>, og det tyder på, at du drikker for meget 
vand (måske endda også i svømmehallen?), men muligvis også får for lidt jern 
i din kost. Spis derfor mere rødt kød. Og overvej, om ikke pilates kunne 
være noget for dig. Måske var det også på tide at aflægge folkekirken et 
besøg? 
</p><p>
2. <b>Dit tis er gulligt</b>, som det skal være. Du er helt normal, og det er 
bare helt okay. Forkæl dig selv med en rejse til Sydeuropa, og lad endelig 
være med at holde igen med alkoholindtaget. Hvis du får lyst til at sove 
længe, kan du gøre det med god samvittighed. 
</p><p>
3. <b>Dit tis er solgult</b>, og noget kunne tyde på, at du glemmer at fylde 
op med protein, når du har motioneret. Prøv kakaomælk og bananer, som også 
er en god måde at fastholde et højt kalciumniveau. Det vil styrke dine led, 
hvis du begynder at abonnere på en morgenavis, og du bør nok overveje at gå 
en halv time tidligere i seng eller måske indføre en middagslur. 
</p><p>
4. <b>Dit tis er orange</b>, og hvis du ikke har spist en kasse filuris, har 
du nok diabetes eller en mild omgang influenza. Begge dele skal løbes væk. 
Rodfrugter vil for dig være et godt alternativ til alle de kartofler, du 
spiser. Stivelsen i de populære knolde går direkte i tisset, og orange tis 
er svært at få af tøjet. 
</p><p>
5. <b>Dit tis har farve som svedent græs</b>. Det kan skyldes, at du har 
spist svedent græs, men er mere sandsynligt et udtryk for, at du bærer rundt 
på en masse traumer, som du bør tale med en professionel terapeut. Svedent 
græs-tis ses ofte hos folk med begyndende podagra, så drik mindre vin, spis 
færre bøffer og smid et par kilo. 
</p><p>
6. <b>Dit tis er armygrønt</b>, og har du også har voldsomt tørre 
håndflader, kan den være gal med din lever eller dine nyrer. Måske har du 
spist for mange paranødder eller vitaminer og dermed forhøjet 
koncentrationen af selen i kroppen. Hvis det er tilfældet, skal du straks 
holde op og i stedet komme ud i solen med en god bog og en kop lindete. Du 
kan også prøve at stå helt stille i 25 minutter. 
</p><p>
7. <b>Dit tis er blodigt</b>. Det er ikke godt. Har du fået borsjtj for nylig? 
Eller drukket meget blod? Eller har du spist en knust flaske? Hvis det ikke 
er tilfældet, bør du søge læge hurtigst muligt. Den kan være helt gal med 
dig. 
</p><p>
Bemærk, at de fleste nyere smartphones og tablets ikke har godt af at blive 
tisset på. Sørg altid for at holde strålen over enheden, og tør apparatet af 
efter urinering. 
</p><p class=" bl-elem"><i class=" bl-elem">NB: Tistesten virker ikke på din stationære computer, medmindre den står 
ude på toilettet.</i></p>	
</div>
</div></body></html>
