---
layout:     post
title: 	    "Guide: 24 timer i Danmarks mindste storby"
post_author:	    
post_date:	    Tue, 03 Mar 2015 09:01:43 +0100
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2271886/guide-24-timer-i-danmarks-mindste-storby/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
3 Gode Råd</h4>
<div class="fakta-body" data-buildingblock="embedded_factboxlink">
<p><b>1. Tag på vandet</b><br/>
Svendborg opleves allerbedst på vandet. Sejl i havkajak, book en sejltur med 
et af de gamle træskibe, snup en dagtur med en af øfærgerne, eller løs 
billet til veteranskibet ’M/S Helge’. 16. maj til 7. september sejler 
’Helge’ i rutefart mellem Svendborg, Tåsinge og Thurø. Valdemars Slot og 
skipperbyen Troense, begge på Tåsinge, kan varmt anbefales. 
</p><p><b>2. Kulinariske fristelser</b><br/>
Ø-Bryg, Aqua Vita Sydfyns frugtbrændevin og Is fra Skarø er blot nogle af de 
lokale kvalitets-produkter på årets store fødevaremarked. 28.-29. juni 
udstiller 120-140 udstillere fra ind- og udland på Kulinarisk Sydfyn, den 
største blandt flere kulinariske oplevelser i byen.
</p><p class=" bl-elem"><b>3. Grin i Rottefælden</b><br/>
En tur i Rottefælden er et must, hvis man er i byen mellem 5. juni og 23. 
august. Vist betragtes Danmarks ældste revyteater, der har spillet revy 
siden 1884, af nogle som kitsch, men hvem kan ikke skrald-grine ad 
kunstnerisk leder Jan Schous dronningeparodi eller mærkværdige visesang. 
Varmt, intenst og stemningsfuldt. Ikke mindst når samtlige pladser ved de 63 
små runde borde er udsolgt. 
</p>
</div>
</div><p>
Svendborg har fokus på det gode liv. 
</p><p>
Den sydfynske by og øhavets hovedstad er medlem af det internationale 
Citta-slow-netværk, der fokuserer på livskvalitet og på at skynde sig 
langsomt. Naturen og havnemiljøet er i særklasse, men byen er langt mere end 
Det Sydfynske Øhav og historiske bymiljøer med gamle bindingsværkshuse, 
snoede brostensbelagte gader og farverige døre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1984878/sommer-i-danmark-her-faar-du-vild-og-fascinerende-kunst-under-aaben-himmel/">Sommer i Danmark: Her får du 
vild og fascinerende kunst under åben himmel</a></p><p>
Svendborg kaldes jævnligt Danmarks mindste storby, for inden for både kultur, 
seværdigheder og kulinariske oplevelser vrimler det med tilbud. Her er 
teater, en lang række spillesteder med jazz, rock og folkemusik og lækre 
spisesteder, der excellerer i lokale råvarer. 
</p><p>
En undersøgelse fra Copenhagen Business School fra 2007 viser, at Svendborg er 
nummer tre efter København og Aarhus på listen over kommuner med flest 
indbyggere i den kreative klasse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2015354/nat-i-traetoppen-fuglefloejt-som-vaekkeur-og-sejr-over-angsten/">Nat i trætoppen: Fuglefløjt 
som vækkeur og sejr over angsten</a></p><p>
Det politiske engagement lever, og demonstrationer er hyppige. P.t. diskuteres 
fremtiden for Svendborg Havn, og indtil december er byens torv gravet op som 
led i en omdiskuteret plan om at binde by og havn bedre sammen. 
Svendborgenserne ser til med slet skjult skepsis, for det unikke bymiljø må 
for alt i verden ikke ødelægges. 
</p><h2 class="bread-text-header first"><b>LØRDAG I SVENDBORG </b></h2><p><b>Kl. 10: Tag på grønttorvet</b></p><p>
Svendborg er fyldt med kulinariske fristelser, og som noget af det første skal 
du et smut forbi byens ugentlige grønttorv. Her sælges friske grøntsager og 
frugt – både økologisk og konventionelt dyrket – samt blomster, fisk og 
andre gode sager. På grund af ombygning af torvet holder grønttorvet til på 
vejen foran turistbureauet. 
</p><p><i class=" bl-elem">Grønttorvet,<br/>
Centrumpladsen 4-6 </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1622516/besoeg-danmarks-laengste-kunstudstilling/">Besøg Danmarks længste 
kunstudstilling</a></p><p><br/><b>Kl. 10.30: Mekka for bogelskere</b><br/>
Efterhånden et særsyn i Danmark, men i Troels Boghandel sælges kun bøger. På 
butikkens 42 kvadratmeter er der bøger fra gulv til loft. Her er ingen 
bestsellere på slagtilbud, men noget langt bedre: et kæmpeudvalg af titler. 
Om du bliver betjent af den 75-årige ejer, Bente Toft Jacobsen, sønnen John 
eller senest ankomne (for snart 10 år siden!) Nikolaj Amstrup, så forvent 
berigende viden om litteratur og langtfra kedelige politiske diskussioner. 
Det er service med mening og en af de absolut unikke af Svendborgs mange 
specialforretninger. 
</p><p><i class=" bl-elem"><a target="_blank" href="http://www.troelsboghandel.dk">Troels Boghandel,</a><br/>
Møllergade 42A </i></p><p><br/><b>Kl. 12.30: Frankofil frokost </b><br/>
Efter en tur rundt i flere specialbutikker med mad, mode og brugskunst i 
Møllergade, Korsgade og gerne de lidt hengemte forretninger og værksteder i 
byens latinerkvarter – Skattergade, Sankt Peder Stræde, Frederiksgade mv. – 
er det tid til frankofil forkælelse i Vintapperiet i Brogade. I 
købmandsgården fra 1682 inviterer Nelli Tversted indenfor i sin franske 
vinbar med gode vine, godt øl og franske delikatesser. Vintapperiet er både 
butik og frokost- og aftenrestaurant. Konceptet er veltillavet fransk mad af 
høj kvalitet til billig penge – prøv f.eks. Vintapperplatten til 98 kroner. 
Her sidder man tæt, bordene med de rød-hvid-ternede duge vipper, sort-hvide 
fotografier pryder væggene, og de fleste retter serveres på endestykker af 
franske vinkasser. 
</p><p><i class=" bl-elem"><a target="_blank" href="http://www.facebook.com/Latinerkvarter">Vintapperiet,</a><br/>
Salig Simons Gaard, Brogade 37 </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2049578/gourmetmad-og-raavarer-stortrives-midt-ude-i-kattegat/">Gourmetmad og råvarer 
stortrives midt ude i Kattegat</a></p><p><br/><b>Kl. 14: Kunst med udsigt</b><br/>
Tag nu til Villa Tårnborg i det smukke Christiansminde – gerne til fods langs 
Øhavsstien eller på cykel. I bil tager det blot 3-4 minutter fra Svendborgs 
bymidte. Villaen er bygget af den berømte Weber-familie, der tjente sine 
penge på bearbejdning af grønlandsk kryolit, som sommerbolig for familiens 
mange fine gæster. Siden 2012 har den æstetisk gennemrestaurerede hvide 
villa fra 1887 dannet ramme om Galleri DGV, der viser skiftende udstillinger 
med dansk og international kunst. Enestående udsigt over sundet til Tåsinge, 
og de mange lyse rum og store vinduespartier klæder i den grad kunsten. 
</p><p><i class=" bl-elem"><a target="_blank" href="http://www.galleri-dgv.dk">Galleri DGV,</a><br/>
Villa Tårnborg, Christiansmindevej 78 </i></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00840/IMG_3290_72_dpi_jpg_840510j.jpg" alt="" border="0"/><span class="caption"><span class="f-img-caption">Vandretur. 
</span>Tag ud i naturen i området omkring Svendborg. FOTO: Anders Bastiansen</span></span><br/><b>Kl. 15.30: Hyggelig havn</b><br/>
Tilbage i centrum bør du ikke snyde dig selv for en slentretur rundt på 
Svendborg Havn. Her er ingen blankpolerede luksuslejligheder uden sjæl og 
historie, men et levende havnemiljø. Øfærgerne ligger side om side med gamle 
træskibe, lystsejlere og erhvervsbåde. Den gamle værftsø Frederiksøen huser 
ikke alene J. Ring-Andersens Træskibsværft og motorværkstedet Petersen &amp; 
Sørensen, men også atelier for kunstneren Per Buk og snart endnu et 
spillested, Kammerateriet. Kig også nærmere på de velrestaurerede pakhuse, 
det flydende havnekontor, og melder lækkersulten sig, så snup en is i 
hjemmebagt vaffel hos Vildas Vaffelis. 
</p><p><a href="http://www.svendborg-havn.dk" target="_blank"><i class=" bl-elem">Svendborg Havn,</i></a><i class=" bl-elem"><br/>
Jessens Mole </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1968754/sommer-i-danmark-her-faar-du-uspoleret-natur-saeler-i-havnen-og-ravfeber-i-blodet/">Sommer i Danmark: Her får du 
uspoleret natur, sæler i havnen og ravfeber i blodet</a></p><p><br/><b>Kl. 18: Afslappet luksus</b><br/>
Spis aftensmaden på Svendborgs nyeste restaurant, Stella Maris. Smagfuldt og 
luksuriøst indrettet, men alligevel uformelt. Her er service i top, kælen 
for detaljer og fænomenal udsigt direkte til Svendborg Sund. Maden er <i>bistro 
gourmand</i>, franskinspireret med drypvis inspiration fra det nordiske 
køkken frembragt af lækre danske råvarer og i vidt omfang økologisk. Har du 
brug for overnatning, er Stella Maris også hotel. 
</p><p><a href="http://www stellamaris.dk" target="_blank"><i class=" bl-elem">Hotel Stella Maris,</i></a><i class=" bl-elem"><br/>
Kogtvedvænget 3 </i></p><p><br/><b>Kl. 22: Masser af musik</b><br/>
Svendborg er kendt for sit musikmiljø, og spillesteder som Harder’s, Arne B, 
Hansted og Borgerforeningen har løbende koncerter. Skal du være helt sikker 
på musik lørdag aften, så slut dagen på det klassiske sømandsværtshus 
Strandlyst. De store grønne planter i vinduerne flankeres stemningsfuldt af 
historiske skibsbilleder, flaskeskibe og andre skibsremedier. Et ægte 
værtshus, hvor der fortsat må ryges; dog ikke under koncerterne. Musikken er 
primært blues/rock. 
</p><p class=" bl-elem"><a href="http://www.strandlyst-svendborg.dk" target="_blank"><i class=" bl-elem">Strandlyst,</i></a><i class=" bl-elem"><br/>
Brogade 5</i></p>	
</div>
</div></body></html>
