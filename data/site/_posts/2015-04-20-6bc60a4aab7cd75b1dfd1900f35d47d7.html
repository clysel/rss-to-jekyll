---
layout:     post
title: 	    "Hoteltjek: En oase i Aarhus"
post_author:	    
post_date:	    Mon, 20 Apr 2015 12:42:02 +0200
post_site:	    politiken.dk 
post_link:	    http://politiken.dk/rejser/hoteller/ECE2622867/hoteltjek-en-oase-i-aarhus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<div class="art-fakta article-box">
<h4 class="">
City Hotel Oasia</h4>
<div class="fakta-body" data-buildingblock="embedded_factboxlink">
<p>
City <a href="http://www.hoteloasia.dk" target="_blank">Hotel Oasia</a>, 
Kriegersvej 27-31, 8000 Århus C. 
</p><p><b>Plus:</b></p><ul><li>Lækkert indrettet </li><li>Rolige omgivelser </li><li class=" bl-elem">Skøn morgenmad </li></ul><p><b>Minus:</b></p><ul class=" bl-elem"><li>Ramasjang var ikke blandt tv-kanalerne </li><li class=" bl-elem">Parkering kan være en udfordring </li></ul>
</div>
</div><p>
Når man dagen lang har bevæget sig rundt i en stor by og er blevet bombarderet 
med indtryk, er det en lise at mærke roen sænke sig, når man træder indenfor 
på sit hotel. 
</p><p><b>Beliggenhed og pris:</b> Sådan er det at bo på City Hotel Oasia i Aarhus. 
Hotellet, der er fra 2009, ligger midt i Aarhus, helt ud til banelegemet, 
men det føles alligevel som en oase i byen. Jeg mærker det, straks jeg har 
kantet bilen gennem den smalle port og ind i den lille gård, hvor jeg har 
reserveret en overnatning til bilen på en af hotellets få parkeringspladser. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/hoteller/ECE2190761/nyborg-hotel-kaaret-som-danmarks-bedste-men-ingen-ved-rigtig-hvorfor/">Nyborg-hotel kåret som 
Danmarks bedste, men ingen ved rigtig hvorfor</a></p><p>
Lydene dæmper sig bag murene, og øjet finder hvile i de enkle arkitektoniske 
linjer – som den lange og glasbeklædte korridor, der forbinder receptionen 
med morgenmadsrestauranten, og som med sin lyse og bølgede trævæg kun bliver 
endnu smukkere at træde indenfor i. 
</p><p>
»Det her er altså luksus«, siger min fireårige datter, Frida, som jeg deler 
værelse 3002 med. Det koster 950 kroner inklusive morgenmad plus 85 kroner 
for parkering. 
</p><p><b>Indretning:</b> Vi er trådt ind på værelset, der gennemsyres af rene linjer 
og nordisk design. Ingen gulvtæpper og tunge gardiner, men rå plankegulve og 
diskrete rullegardiner. 
</p><p>
City Hotel Oasia markedsfører sig som et designhotel og har indrettet sine 65 
værelser med designermøbler som specialfremstillede Montana-møbler og stole 
fra Theselius og Kjærholm, og over bordet hænger en højglaseret og sort 
Caravaggio-pendel. 
</p><p>
»Åh mor, det er sådan en dejlig seng. I morgen skal vi være her HELE dagen«, 
siger Frida, da vi smider os på dobbeltsengen – en Hästens. Herfra kan vi se 
tv på en fladskærm fra Bang &amp; Olufsen, men må lede forgæves 
efter Ramasjang. Godt, vi har iPad’en med – og der er gratis wifi. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/danmark/koebenhavn/ECE1666000/her-er-otte-gode-hoteller-i-koebenhavn/">Her er otte gode hoteller i 
København </a></p><p>
Vi kan desværre ikke blive på hotellet HELE den følgende dag. Vi skal være ude 
senest klokken 11.00, men når man er så heldig at vågne – eller blive vækket 
– allerede klokken 7.30, har man jo masser af tid! 
</p><p><b>Service og faciliteter:</b> Nedenunder venter morgenmaden, som serveres i 
hotellets smukkeste rum, hvor forstørrede sort-hvide arkitekttegninger 
pryder væggene. Den enkle buffet med få, men lækre råvarer lever op til 
omgivelserne. Frida savner chokoladecroissanter, men med de ’rene’ 
croissanter og små pakker Nutella til rådighed laver vi dem selv. 
</p><p>
Og drager således helt lykkelige af sted fra Aarhus. 
</p><p class=" bl-elem"><b>Konklusion:</b> City Hotel Oasia er et lækkert indrettet hotel med god mad 
og god beliggenhed og alle 950 kroner værd. 
</p>	
</div>

</div></body></html>
