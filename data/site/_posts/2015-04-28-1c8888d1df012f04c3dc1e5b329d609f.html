---
layout:     post
title: 	    "Det danske stortalent spiller VM, hvis han bliver klar"
post_author:	    
post_date:	    Tue, 28 Apr 2015 10:45:11 +0200
post_site:	    politiken.dk 
post_link:	    http://politiken.dk/sport/ishockey/ECE2646292/det-danske-stortalent-spiller-vm-hvis-han-bliver-klar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmark indleder Ishockey-VM på lørdag, og endnu er det ikke lykkedes for det 
danske landshold, at finde forstærkninger til angrebet fra de spillere, der 
er aktive i Nordamerika. 
</p><p>
NHL-spillerne Jannik Hansen og Mikkel Bødker har begge meldt afbud på grund af 
skader, mens stortalentet, Nikolaj Ehlers, der er på kontrakt hos 
NHL-klubben Winnipeg Jets, lørdag meldte afbud, fordi han var slidt efter en 
lang sæson. 
</p><p>
En af de få angrebs-muligheder, landstræner Jan Karlsson har tilbage i 
Nordamerika, er stortalentet Oliver Bjorkstrand, der har haft en forrygende 
sæson for Portland i den nordamerikanske junior-liga WHL, hvor han blandt 
andet har præsteret at blive topscorer for hele ligaen i grundspillet. 
</p><p>
Den 20-årige tidligere Herning-spiller, der sammen med Nikolaj Ehlers var de 
dominerende spillere ved Danmarks succesrige U20-VM i vinter, er for 
øjeblikket i gang med anden runde af slutspillet i WHL, hvor stillingen er 
1-1 i bedste af syv kamp-serien mod Kelowna. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2645129/dansk-vm-trup-har-begraenset-nhl-erfaring/">Dansk VM-trup har begrænset 
NHL-erfaring</a></p><p>
Ledelsen på det danske landshold har tidligere givet udtryk for, at man er 
klar til at flyve Oliver Bjorkstrand ind til VM, straks hans hold skulle 
blive slået ud af Kelowna. Kampserien kan tidligst være afgjort på fredag og 
senest på næste tirsdag. 
</p><p>
Skulle Portland blive slået ud, så er Oliver Bjorkstrand selv indstillet på at 
tørne ud for Danmark: 
</p><p>
»Lige nu tænker jeg selvfølgelig mest på slutspillet her. Men jeg har da 
overvejet situationen, hvis vi ryger ud og landsholdet ringer, så vil jeg 
ikke sige nej, så står jeg selvfølgelig klar«, siger Oliver Bjorkstrand til 
Politiken. 
</p><p>
Han lægger ikke skjul på, at en A-VM-debut vil være stort for ham. 
</p><p>
»Det vil selvfølgelig være en stor ære at få lov at spille for 
senior-landsholdet, så hvis de giver mig et opkald, og jeg er frisk, så 
tager jeg med glæde med, hvis de vil have mig med til VM«, siger 
Portland-spilleren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2644711/skadet-nhl-profil-takker-nej-til-vm-billet/">Skadet NHL-profil takker nej 
til VM-billet</a></p><p>
Da han er på kontrakt hos NHL-klubben Columbus Blue Jackets, er det formelt 
dem, som skal give grønt lys for, at Oliver Bjorkstrand må spille VM. 
</p><p>
Og ifølge Portland-angriberne, ser den øverste leder i Columbus, NHL-klubbens 
general manageren Jarmo Kekalainen, positivt på Oliver Bjorkstands ønske om 
at spille VM. 
</p><p>
»Jeg har snakket lidt med Columbus' general manager om muligheden for at 
spille VM. I forbindelse med, at han kom og så en af mine kampe, spurgte han 
selv til min holdning om det, hvis det skulle blive aktuelt. Det er 
selvfølgelig dem, der tager den endelige beslutning, om jeg kan tage med 
eller ej. Men det lød til, at de var positive omkring, at jeg tog til VM, 
hvis det skulle ske, at vi blev slået ud i Portland«, siger Oliver 
Bjorkstrand. 
</p><h3>
Månedens spiller tre gange i træk 
</h3><p>
Den 20-årige angriber har fået et utal af udmærkelser gennem sæsonen. Han er 
lige blevet valgt til årets spiller i WHL's vestlige conference, og er 
dermed den ene af to nominerede til årets spiller i hele WHL. I grundspillet 
toppede han efter sine 59 kampe hele ligaen, både når det gælder mål (63) og 
point (118). Og så blev han tre gange i træk valgt til månedens spiller i 
WHL. Han deler imidlertid gerne æren med holdkammeraterne. 
</p><p>
»Selvfølgelig er det fedt at være topscorer i ligaen, det er en stor ære. Nu 
er jeg også nomineret, sammen med anden spiller, til at blive bedste spiller 
i ligaen gennem hele året, og det er selvfølgelig en dejlig nominering, som 
jeg er lidt stolt af. Men jeg har også spillet med dygtige spillere, som har 
hjulpet mig med at komme så langt«, siger Oliver Bjorkstrand. 
</p><p class=" bl-elem">
Danmark indleder VM på lørdag mod Slovakiet og spiller sin sidste af syv 
puljekampe mandag den 11. maj, hvor modstanderen er Slovenien. 
</p>	
</div>

</div></body></html>
