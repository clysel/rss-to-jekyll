---
layout:     post
title: 	    "Nicki Bille fravalgt til vigtig Evian-kamp"
post_author:	    
post_date:	    Fri, 24 Apr 2015 19:53:19 +0200
post_site:	    politiken.dk 
post_link:	    http://politiken.dk/sport/fodbold/ECE2642520/nicki-bille-fravalgt-til-vigtig-evian-kamp/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Torsdag blev Nicki Bille Nielsen idømt en betinget fængselsstraf og samfundstjeneste ved Københavns Byret.</p><p>Fredag blev den danske fodboldspiller fravalgt til Evians trup til lørdagens vigtige hjemmekamp mod Bastia i den bedste franske række.</p><p>Evian-træner Pascal Dupraz havde allerede torsdag varslet, at han ville afvente sin danske angribers tilstand, når han vendte tilbage til Frankrig, før han besluttede sig for, om Nicki Bille skulle med i truppen mod Bastia.</p><p>Nicki Bille blev torsdag idømt 60 dages betinget fængsel og 80 timers samfundstjeneste, efter at han sidste år bed en kvindelig politibetjent under en dramatisk anholdelse i København.</p><p>Trods Nicki Billes fravær er der dansk islæt i Evians trup til kampen mod Bastia.</p><p>Både Daniel Wass og Jesper Juelsgård er med, mens målmanden Jesper Hansen ikke er i truppen.</p><p>Både Bastia og Evian ligger lige over nedrykningsstregen med 37 point for 33 kampe.</p><p class=" bl-elem">Der er to point ned til Lorient lige under stregen. Lorient møder fredag aften Marseille på udebane.</p>	
</div>

</div></body></html>
