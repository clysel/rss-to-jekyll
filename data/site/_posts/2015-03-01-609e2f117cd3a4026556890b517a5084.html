---
layout:     post
title: 	    "Forfatterstafet: At være et eller andet"
post_author:	    
post_date:	    Sun, 01 Mar 2015 23:06:54 +0100
post_site:	    politiken.dk 
post_link:	    http://politiken.dk/kultur/boger/ECE2568647/forfatterstafet-at-vaere-et-eller-andet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Litteratur og samfund</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/livslfoto_png_917277w.jpg" alt="" border="0"/></span></p><p>
Liv Sejrbo Lidegaard. Født 1986. Debuterer til maj på Gyldendal med 
'Fælleden'. 
</p><p class=" bl-elem">
Den ene forfatter giver den anden ordet i en <b>stafet</b> om meninger og 
sprog. Næste søndag skriver <b>Zoltan Ara</b>. 
</p>
</div>
</div><p>
Jeg kan ikke huske det præcist, men en ældre kvinde, altid lidt 
rødvinstømmermænd og hvid badekåbe, en sød duft omkring sig, endeløse stuer 
med tykke bløde tæpper at løbe over, lidt fimrende afbleget hår, et 
porcelænsbadekar med hvide sæbeskumsbjerge, hver boble changerer ligesom 
benzin, blondeforhæng, altid ville hun have kys, jeg var bange for hende, da 
jeg var lille, vred mig arrigt ud af hendes arme og løb ud og gemte mig i de 
store rododendronbuske i havens fjerneste hjørne. 
</p><p>
Så sad jeg der og skumlede, eller skrabede i jorden med en pind. 
</p><p>
Men nu er vi blevet allierede, hun og jeg. Jeg befinder mig i et tæt grønt og 
ved, hun er i nærheden. I drømmen er jeg voksen, og det er ikke et tæt 
venskab, men helt igennem loyalt, og den loyalitet gør mig nærmest 
sejrsikker. 
</p><p>
Så kan det voksne være et stærkt og smidigt væsen, der folder sig ud under min 
hud, en blæksprutte måske, der fylder mig med vilje og husker at følge op på 
ting og tør udfylde en plads i verden. 
</p><p>
Og det barnlige et sjaskvådt ryatæppe, jeg har krænget over skuldrene og 
bruger som kappe, stolt og trodsigt marcherer jeg rundt med det slæbende 
efter mig, det trækker et vådt spor. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2530143/forfatterstafet-vi-har-brug-for-nogle-bedre-begreber-end-menneske-borger-og-forbruger/">Forfatterstafet: »Vi har brug 
for nogle bedre begreber end menneske, borger og forbruger«
</a></p><p>
En, jeg var forelsket i, gjorde det forbi, hun sendte en mail med en snirklet 
skrifttype, formelt og høfligt med <i>allerkæreste</i> og <i>kærlig 
hilsen</i>, i første omgang var det formalia, der fik mig til at flippe ud. 
Det var langt fra det sprog, der findes mellem elskende, så uigendriveligt. 
</p><p>
Den følgende nat var fugtig og uden egentligt mørke, skyerne var kvalmende og 
orange. De trængte ind i mit væsen. Jeg stod med noget tungere end 
fornærmelsen over en overhøflig mail. Jeg stod bare i det orange og åbnede 
og lukkede munden uden en lyd, som en dum fisk. 
</p><p>
Jeg ved, sproget kan bruges som et våben eller et redskab, og ser med gru på 
vores viljer til at vinde og eje og gør mig helt stille. 
</p><p>
Jeg mistede godt og grundigt, det er ikke, fordi det føles som noget 
enestående. Mere som en del af tilværelsen, der indstiftede sig og ikke kan 
rulles tilbage og ikke skal gå over. Jeg ville ingenting, ud over måske at 
give alt fra mig. Nu tror jeg, det begynder at dæmre for mig, jeg begynder 
at forstå mere af, hvorfor jeg er så bange for de måder, sproget kan bruges 
på<i class=" bl-elem">.</i></p><p>
Joshua Oppenheimer sagde for nylig, <i class=" bl-elem">jeg tror, ondskab starter i det øjeblik 
menneskene begynder at lyve overfor sig selv for at retfærdiggøre deres 
handlinger. 
</i></p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2547837/forfatterstafet-folk-er-saa-naertagende-naar-det-kommer-til-hunde/">Forfatterstafet: »Folk er så 
nærtagende, når det kommer til hunde«</a></p><p>
Jeg har et lille crush på Miley Cirus og googler <i>Miley Cirus</i> og <i>Miley 
Cirus bisexual?</i> og kommer ind på en hjemmeside om biseksualitet, hvor 
der står<i>, being a bisexuel makes you neither confused nor slutty</i>. 
Det kan være lettende, at nogen adresserer en fordom, og jeg føler mig 
adresseret, fordi den fordom åbenbart også findes i mig. Det er lettende, at 
jeg ikke nødvendigvis er slutty og forvirret. 
</p><p>
At <i>være </i>et eller andet er potentielt frigørende. Det er en måde at 
slå sig sammen med, og adskille sig fra, andre på. Det er en nem måde at 
tale sammen på. 
</p><p>
Så snart jeg er noget, er der noget, jeg kan forsvare. Jeg kan komme til at 
forsvare det, jeg har gjort, kun fordi jeg har gjort det. Eller fordi jeg 
har brug for at tro, at det, jeg gør, er det rigtige, eller fordi det kan 
føles meget vigtigt, at andre tror det. Jeg kan komme frem til, hvorfor den 
måde, jeg er på, er bedre end andres, jeg kan forklare mig for at få ret. 
Lige der kan det selvbedrag, Joshua taler om, begynde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2539392/forfatterstafet-kvinden-som-brugbart-ikke-klagende-hul/">Forfatterstafet: Kvinden som 
brugbart, ikke-klagende hul</a></p><p>
Der går ikke længe, så bliver jeg indigneret på det slutty og forvirredes 
vegne. Altså, forvirrede og slutty, skal det nu være dét, vi ikke vil være. 
Jeg er dygtig til at skjule mig og kan blive helt leddeløs af det. 
</p><p>
En nuttet larve kryber hen over asfalten, så hurtigt den kan, den samler og 
strækker sig ud, eller en flok mider i havregrynene, de ligger der og vrider 
sig, og du er ikke engang rigtig vågen endnu. 
</p><p class=" bl-elem">
Jeg har sådan et <i>skat</i> i mig. <i>Åhhr skatter</i>. Det gør mig 
genert og lidt overstadig. Jeg siger det til katten en nat, jeg kommer hjem 
og tager den op i armene. 
</p>	
</div>
</div></body></html>
