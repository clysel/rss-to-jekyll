---
layout:     post
title: 	    "Nyt netvåben klæder vælgerne af"
post_author:	    
post_date:	    Thu, 07 May 2015 20:30:30 +0200
post_site:	    politiken.dk 
post_link:	    http://politiken.dk/udland/fokus_int/britiskvalg/ECE2660194/nyt-netvaaben-klaeder-vaelgerne-af/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Britisk valg 2015</h4>
<div class="fakta-body"><p>
<img src="http://multimedia.pol.dk/archive/00931/Britisk_valg_minifr_931800d.jpg" alt="" border="0"/></p>
<p>
Storbritannien går til valg torsdag 7. maj. Gennem hele valgkampen har <b>de 
konservative og Labour</b> ligget så tæt, at det er umuligt at udråbe en 
klar vinder. 
</p>
<p>
<b>Overblik:</b> <a href="http://politiken.dk/udland/fokus_int/britiskvalg/ECE2652213/lynguide-til-det-britiske-valg/">Lynguide til det britiske valg</a> </p>
<p>
<b>Overblik:</b> <a href="http://politiken.dk/udland/ECE2643400/overblik-her-er-det-britiske-valgs-hovedpersoner/">Her er valgets hovedpersoner</a> 
</p>
</div>
</div>
<div class="art-fakta article-box">
<h4 class=""/><p>Kamp om internettet</p><p>Valg i Storbritannien</p>
<div class="fakta-body" data-buildingblock="embedded_factboxlink">
<p><b>I løbet af den britiske valgkamp</b> har der været 21 millioner interaktioner på Facebook og 7 millioner tweets, der handlede om valget.</p><p><b>De konservative</b> er de mest populære på både Facebook og Twitter med 547.600 likes og 997.055 følgere, fulgt af Labours leder, Ed Miliband, med 467.757 følgere, men kun 109.400 likes.</p><p class=" bl-elem"><b>Ukip er med</b> et gennemsnit på 7.000 dem, der får flest likes, når de poster noget på Facebook. Andenpladsen går til Labour, der dog følger langt efter med 1.200 likes i gennemsnit.</p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
</p><p>Alle partierne har forskellige strategier</p><p class=" bl-elem"/>

<p class="sender">
</p><p class=" bl-elem">Carl Miller, forskningschef</p> 

</blockquote>
</div><p>
Op til at de britiske valgsteder lukker i aften klokken 22, fuldfører landets 
tredjestørste parti, Liberaldemokraterne, ’Operation Søko’. 
</p><p>
Som et masseovertalelsesvåben bliver to millioner reklamer spredt via Facebook 
for at fjerne den sidste tvivl hos vælgerne og få dem til at stemme 
liberalt. Som et præcisionsvåben bliver udvalgte reklamer parret med 
udvalgte facebookkonti for at sikre den største effekt. 
</p><p>
Gennem valgkampen har de aktivister, der stemmer dørklokker for 
Liberaldemokraterne, samlet oplysninger om, hvilke emner der var vigtige for 
vælgerne. Den information er blevet samlet i en database sammen med 
demografiske oplysninger. Til sidst er databasen blevet parret med folks 
facebookkonti. 
</p><p>
»Typisk vil vælgere blive målrettet udelukkende efter geografien, men det 
betyder, at man sender forfærdelig mange mennesker en forkert besked«, siger 
Steve Pitman, der kører Liberaldemokraternes digitale kampagner: 
</p><p>
»Det her er anderledes. Hvis du for eksempel fortæller en af vores aktivister, 
at NHS (Sundhedsvæsenet, red.) er et vigtigt emne for dig i valgkampen, så 
kan vi præsentere dig for en video på YouTube eller Facebook, der passer til 
det«, siger Steve Pitman og tilføjer, at det er første gang, et politisk 
parti har målrettet digital kommunikation på den måde. 
</p><h3>
Udråbt til ’internetvalg’
</h3><p>
Liberaldemokraterne er dog langtfra de eneste, der er rykket online i den 
britiske valgkamp. Det er for længst udråbt til et ’internetvalg’, og ifølge 
Carl Miller, der er forskningschef i Center for Analyse af Sociale Medier i 
den britiske tænketank Demos, er det »åbenlyst, at sociale medier er blevet 
en væsentlig slagmark i valgkampen«. 
</p><p>
Valget i Storbritannien er tættere end i mange år, og mens 59 procent af den 
britiske befolkning er aktive på de sociale medier, viser en ny undersøgelse 
fra Ipsos Mori, at 34 procent af de unge mellem 18 og 24 år selv tror, at 
deres stemme vil blive påvirket af de sociale medier. Om de er blevet 
overtalt, vil vise sig. 
</p><p>
Liberaldemokraterne testede Operation Søko ved lokalvalgene i 2014 og påstår, 
at det havde en væsentlig effekt. Partiets hjemmeside tilpasser sig også 
efter, hvor man er rent fysisk, så man får oplysninger om kandidaten i sin 
egen valgkreds. 
</p><h3>
Mere end 1 million kroner om måneden på facebookreklamer
</h3><p>
Af dokumenter, der blev lækket til britiske medier før valget, fremgår det, at 
David Camerons konservative parti allerede inden valgkampen brugte mere end 
1 million kroner om måneden på facebookreklamer. Facebook lader annoncører 
målrette deres budskaber efter demografi og interesser baseret på, hvad folk 
selv oplyser på det sociale medie, men også anden adfærd på internettet. 
</p><p>
»Det har været særligt vigtigt for de konservative, og de bruger sandsynligvis 
også information, de har indsamlet eller købt andre steder, og har en 
sofistikeret analyse liggende bag det hele. Alle partierne har forskellige 
strategier, som de ikke er særlig åbne omkring, fordi de tror, de selv har 
en fordel«, siger Carl Miller. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/fokus_int/britiskvalg/ECE2658490/storbritannien-gaar-til-valg-som-dybt-splittet-nation/">Storbritannien går til valg som 
dybt splittet nation</a></p><p>
Ifølge professor Marta Cunill, Manchester Universitet, der forsker i valg og 
nye medier, er det et »databasevalg«. 
</p><p>
»Der bliver samlet information om vælgerne både fra de sociale medier og ude i 
den virkelige verden, og det bliver så brugt til at forme kampagnerne 
generelt«, forklarer hun. 
</p><h3>
Den beskidte kamp online 
</h3><p>
Det britiske valg er ligesom det danske reguleret grundigt. 
Informationsmateriale må ikke indeholde falske budskaber om modstandernes 
kandidater, og radio og tv-kampagner fra partierne er forbudt. 
</p><p>
Når kampen rykker online, forsvinder flere af disse regler dog. På de 
konservatives sociale medier, bliver David Camerons modkandidat til posten 
som premierminister, Labours Ed Miliband, fremstillet som en mand, der 
uforsvarligt hæver skatterne og er i lommen på de skotske separatister. På 
Labours sociale medier bliver Cameron fremstillet som kujon. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/fokus_int/britiskvalg/ECE2659304/skaebnetime-britisk-valg-kan-gaa-tre-veje/">Skæbnetime: Britisk valg kan gå 
tre veje</a></p><p>
Ifølge Carl Miller har debatten på de sociale medier været enorm, men der har 
været få virale hit. Det mest virale tweet blev leveret af Ed Miliband, der 
skrev: »David Cameron har besluttet ikke at deltage i aftenens debat. Hvis 
du ansøger om jobbet som premierminister, burde du troppe op til 
jobsamtalen«. Men ellers har det være begrænset, hvad der er gået viralt. 
</p><p>
Ifølge Astrid Haug, der rådgiver danske organisationer i digital strategi, 
minder Storbritannien om Danmark, idet yderpartierne gør det bedst på 
sociale medier: »De har markante holdninger og en os og dem-retorik, der 
mobiliserer godt«. 
</p><h3>
En unik mulighed for at tale med vælgerne
</h3><p>
De sociale medier er en unik mulighed for at tale med vælgerne, men langt de 
fleste britiske politikere har udelukkende brugt det som et middel til at 
udsende deres eget budskab. David Cameron har kun svaret på et eneste tweet. 
</p><p>
»Politikerne svarer mindre på tweets end andre og bruger det ikke så meget til 
at lytte. Det er et problem, men de er stadig i gang med at lære, og nogle 
politikere har også formået at engagere folk på sociale medier«, siger Carl 
Miller. 
</p><p class=" bl-elem">
Og heri ligger det ubesvarede spørgsmål: Kan den digitale valgkamp flytte 
engagement og stemmer? Alle britiske kampagner er inspireret af Barack 
Obama, der har omsat digitale kampagner til handling i den virkelige verden. 
</p>	
</div>

</div></body></html>
