---
layout:     post
title: 	    "Fremtiden for OpenGL hedder Vulkan"
post_author:	    Christian Loiborg
post_date:	    Wed, 04 Mar 2015 15:10:39 +0000
post_site:	    www.version2.dk 
post_link:	    http://www.version2.dk/artikel/fremtiden-opengl-hedder-vulkan-91858?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Non-profit konsortiet Khronos Group har på årets Game Developers Conference løftet sløret for fremtidens OpenGL-API: Vulkan. Det skriver <a href="http://arstechnica.com/gadgets/2015/03/khronos-unveils-vulkan-opengl-built-for-modern-systems/">Ars Technica</a>.</p>

<p>Khronos Group arbejder for at skabe en åben standard for licensfri softwaregrænseflader, der kan bruges til dynamiske medier på flere platforme. De står bag det udbredte OpenGL-API. Næste generation, der hidtil har været omtalt som GLnext, får altså navnet Vulkan. Ifølge Khronos Group byder den næste generations API på forbedret ydeevne - bl.a. inden for højtydende 3D-grafik og grafikprocessor-baserede beregninger.</p>

<p>En af fordelene ved OpenGL er, at det - modsat mange andre API’er - virker på tværs af styresystemer og processorer. En af de store nyheder er, at Vulkan er optimeret til udvikling på både computere og mobile enheder. For OpenGL har understøttelsen af mobile enheder aldrig været optimal, og derfor benyttes afstikkeren OpenGL ES.</p>

<p>Den måde, hvorpå OpenGL håndterer shaderprogrammer droppes i Vulkan til fordel for den fremgangsmåden, der benyttes i Microsofts Direct3D. Det skal være med til at simplificere brugen af drivere. OpenGL kræver traditionelt, at en skærmdriver indeholder en fuld compiler til shaderprogrammer skrevet i det C-lignende GLSL-shaderprogrammeringssprog. Den fremgangsmåde er kompelks og giver plads til mange fejl. Med Direct3D-tilgangen compiles shaderprogrammerne én gang af udvikleren til en bytekode. Herefter skal skærmdriverne kun behandle denne bytekode, der er en mere simpel opgave.</p>

<p>Du kan læse mere om forbedringerne i det nye API hos <a href="https://www.khronos.org/news/press/khronos-reveals-vulkan-api-for-high-efficiency-graphics-and-compute-on-gpus">Khronos Group</a>.</p>
  </section></div></body></html>
