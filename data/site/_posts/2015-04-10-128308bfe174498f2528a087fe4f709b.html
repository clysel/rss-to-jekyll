---
layout:     post
title: 	    "Anmeldere om ny sæson: 'Game of Thrones' overgår sig selv"
post_author:	    
post_date:	    Fri, 10 Apr 2015 13:05:56 +0200
post_site:	    politiken.dk 
post_link:	    http://politiken.dk/kultur/filmogtv/ECE2622521/anmeldere-om-ny-saeson-game-of-thrones-overgaar-sig-selv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Glæd dig til at møde afdøde Oberyns tre slagfærdige døtre kaldet the Sand 
Snakes, Cerseis ældste datter Myrcella Baratheon og den skumle religiøse 
leder High Sparrow. 
</p><p>
De er nogle af de nye karakterer, som seerne præsenteres for, når femte sæson 
af HBO-succesen 'Game of Thrones' har premiere mandag dansk tid. 
</p><p>
Og selv om seriens eventyrlige univers allerede er så stort, at introsekvensen 
er alenlang for at kunne nå omkring både King's Landing, Winterfell, Quarth, 
Mereen, Yunkai, Volantis, og hvad de mange byer nu ellers hedder allesammen, 
så vokser verdenen yderligere. For som enhver fan vil vide er Arya Stark og 
Tyrion Lannister på vej til Braavos, som vi endnu mangler at stifte 
bekendtskab med, ligesom landet Dorne (som afdøde Oberyn Martell kom fra) 
også kommer til at spille en rolle i den ny sæson. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/ibyen/byliv/ECE2611716/se-gratis-game-of-thrones-saesonpraemiere-paa-storskaerm/">Se gratis Game of Thrones 
sæsonpræmiere på storskærm</a></p><p>
Og det gør kun det hele endnu bedre, mener de mange anmeldere ved 
internationale medier, som har fået lov at se de fire første afsnit af den 
ny sæson. Ja, faktisk mener flere, at 'Game of Thrones' overgår sig selv. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00927/Nymeria_Sand__ldste_927242y.jpg" alt="" border="0"/><span class="caption"><span class="f-img-caption">Hud. 
</span>'Game of Thrones' har aldrig holdt sig tilbage med at vise nøgenhed og sex. Her ses Nymeria Sand, en af Oberyns døtre fra Dorne. Men femte sæson byder også på med afdæmpet drama, hvilket anmelder roser. Foto: Helen Sloan HBO</span></span></p><h3>
Væk fra bøgerne 
</h3><p>
»'Game of Thrones' er bedre end nogensinde før i sæson 5« lyder det direkte i <a target="_blank" href="http://www.vanityfair.com/hollywood/2015/04/game-of-thrones-season-5-review">Vanity 
Fair Hollywood</a>. Her roser Richard Lawson, som har læst bogserien af 
George R. R. Martin, som tv-versionen er baseret på, at det er en lettelse, 
at tv-serien endelig tør rive sig løs fra forlægget og stå på egne ben. Det 
betyder, at bøgernes læsere for første gang vil blive overraskede over 
handlingens gang. 
</p><p>
»Det er tydeligt, at showet har truffet en beslutning, og nu sætter sig 
igennem som sig selv, mens man bevarer Martins komplekse ramme intakt, 
selvfølgelig, men ikke holder sig tilbage for at fortælle nye historier«. 
</p><p>
Også kritiker Sonia Saraiya ved <a target="_blank" href="http://www.salon.com/2015/04/09/%E2%80%9Cgame_of_thrones%E2%80%9D_hbo_throws_out_george_r_r_martins_books_and_saves_the_show/">filmmagasinet 
Salon</a> mener, at serien aldrig har været »mere spektakulær« end i femte 
ombæring. Og hun hylder også seriens bagmænd for at afvige fra bogforlægget. 
</p><p>
»I femte sæson er historien distilleret ned til kun de øjeblikke af patos og 
karakterfremstilling og vidunderlig instruktion, som får eventyret til at 
virke. Historien er vendt tilbage til at handle om, hvad det betyder at være 
et menneske i en verden, der er gået af lave, hvad end det er på grund af 
endeløse vintre, krig eller drager, der flyver ind fra øst. Det er en 
menneskelig historie, og det en, som 'Game of Thrones' igen fortæller rigtig 
godt«. 
</p><h3 class="tvheader">Nikolaj Coster-Waldau om GoT sæson 5: »It's great!«</h3>
<div class="tvplayer">
<p class="tvplayer-container" data-tvarticle-id="2595106">

</p>
<p class="art-imgdesc clip-source">
Kilde: AP. Klip: Henrik Haupt
</p>
</div><p/><h3>
I lære som snigmorder 
</h3><p>
»I en ideel verden ville tv-serier så gribende og involverende som Game of 
Thrones kører året rundt«, mener Benji Wilson, som anmelder for <a target="_blank" href="http://www.telegraph.co.uk/culture/tvandradio/game-of-thrones/11480846/game-of-thrones-season-5-wars-to-come-review.html">The 
Telegraph</a> i England, kort og godt. <span class="img-contimg-fl-left"><img class="image inlineLightBox" src="http://multimedia.pol.dk/archive/00927/Obara_Sand_Keisha_C_927239h.jpg" alt="" border="0"/><span class="caption"><span class="f-img-caption">Storesøster. 
</span>Obara Sand er en af de nye karakterer, der kommer til at spille en rolle i sæson fem. Hun er en mester i at kæmpe med spyd og vil hævn sin far Oberyn Martells død. Foto: Helen Sloan/HBO</span></span></p><p><a target="_blank" href="http://time.com/3767866/game-of-thrones-season-5-review/">Time's 
anmelder</a> kalder sæson 5 et »strålende bæst: Modig, selvsikker og på vej 
i nye retninger«. Og som eksempel skriver han, at »I Dorne møder vi the Sand 
Snakes - Oberyn Martells uægte døtre - som forbereder hævn efter deres fars 
død efter forrige sæsons dom-ved-kamp mod Lannisters' repræsentant The 
Mountain. Arya Stark forfølger sit eget hævnmotiv ved at trejse til 
kontinentet Braavos, hvor hun går i lære hos det mystiske fællesskab 'the 
Faceless Men' for at lære at blive snigmorder« 
</p><p>
Det er dog ikke alle, som jubler lige højt over seriens stadigt voksende 
kompleksitet. Anmelder Tim Goodman ved <a target="_blank" href="http://www.hollywoodreporter.com/review/game-thrones-season-5-tv-787298">The 
Hollywood Reporter</a> ærgrer sig over, at handlingen skrider langsomt frem, 
når der er så mange aktører, der hele tiden skal regnes med, og han savner 
en stor spændingsbue. Men når det er sagt, så er han stadig formidabelt 
underholdt: 
</p><p>
»På trods af seriens afskyelige øjeblikke med opsigtsvækkende vold og sex, så 
er det, der virkelig adskiller den fra andre serier i genren, den måde den 
skaber nuancerede, ja ligefrem stille scener, med dramatisk intensitet«. 
</p><p><b class="ext-link">SE FOTOSERIE</b><a class="embeddedlink" href="http://politiken.dk/fotografier/ECE2594164/kan-du-gaette-hvem-de-er-game-of-thrones-stjernerne-paa-den-roede-loeber/">Kan du gætte, hvem de er? Game of 
Thrones-stjernerne på den røde løber</a></p><p><a target="_blank" href="http://variety.com/2015/tv/reviews/tv-review-game-of-thrones-season-5-1201466128/">Variety's 
anmelder</a> Brian Lowry er som alle sine kolleger også betaget og ser 
kvaliteten og formatet som en milepæl inden for global betalings-tv. 
</p><p>
»Serien operer på en skala, der ikke tidligere er set på tv, den er sat 
kreativt fri til at spille en rolle langt ind i fremtiden, og der er 
formentlig ikke noget andet projekt, der bedre understreger HBO's status som 
den førende spiller på markedet«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00927/Myrcella_Baratheon__927289y.jpg" alt="" border="0"/><span class="caption"><span class="f-img-caption">Spådom. 
</span>Myrcella Baratheon, datter af Cersei og den døde konge Robert Baratheon og dermed Joffreys yngre søster, er blevet spået en tidlig død. Men først skal publikum lære hende at kende i sæson fem. Foto: Macall B. Polay HBO</span></span></p><p class=" bl-elem">
HBO har planer om, at der skal komme i alt syv sæsoner af 'Game of Thrones'. 
Serien holder i øvigt rekorden som den tv-serie, der er blevet downloadet 
ulovligt flest gang, ifølge antipirat-selskabet Irdeto. Det anslås at ske i 
gennemsnit 116.000 gange. Hver dag. 
</p>	
</div>

</div></body></html>
