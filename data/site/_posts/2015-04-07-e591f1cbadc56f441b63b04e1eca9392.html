---
layout:     post
title: 	    "Amerikansk storby lokker med fantastisk cykelterræn"
post_author:	    
post_date:	    Tue, 07 Apr 2015 22:06:05 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2597552/amerikansk-storby-lokker-med-fantastisk-cykelterraen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan kommer du til SF</h4>
<p class="fakta-body" data-buildingblock="embedded_factboxlink">
SAS flyver som eneste selskab direkte fra København til San Francisco. Norwegian 
flyver via Oslo eller Stockholm til Oakland, tæt på San Francisco. British 
Airways, KLM/Air France, Lufthansa m.fl. flyver fra København til San 
Francisco med et enkelt stop. Medbringer du egen cykel, koster det 750 kr. 
hver vej med SAS. En pakkasse fås hos din lokale cykelhandler. 
</p>
</div><div class="art-fakta article-box">
<h4 class="">
Gode råd om cykling omkring SF </h4>
<div class="fakta-body" data-buildingblock="embedded_factboxlink">
<p>
Flere cykelhandlere tilbyder udlejning af – gode – cykler, der koster fra 700 
til 1.200 kr. for en uge. En dags leje koster ca. 300-400 kr. Prøv 
</p><p>
Man kan sagtens cykle i USA. Generelt kører amerikanerne pænt og tager hensyn. 
Men hold særligt øje, når du svinger til højre, da amerikanere sjældent ser 
sig over skulderen, før de drejer. Pas også på biler, der lige har parkeret 
– de ser sig heller ikke altid for, før de åbner bildøren. Kør som i en bil, 
når du cykler i USA: Skal du til venstre, skal du ud og ligge i 
venstresvingsbanen. Husk også, at ’fuldt stop’-skilte også gælder for 
cyklister. 
</p><p>
Medbring masser af vand, da det kan være varmt. Også en overtræksjakke, da det 
kan være koldt på nedkørslerne, særligt hvis det er tåget, hvilket det kan 
være på Stillehavssiden af San Francisco. Husk også kontanter, ekstra 
slanger og en mobiltelefon. Dækningen er dog mange steder dårlig, så fortæl 
dine pårørende eller dine venner, hvilken rute du følger. 
</p><p>
Pas på nedkørslerne i bjergene. Spænder du i kroppen, er det meget hårdt at 
køre ned. Hold masser af pauser, og undgå for meget fart. Kør ikke midt ude 
på vejen, da en sportsvogn med for meget fart på kan komme kørende i næste 
hårnålesving. 
</p><p>
Find andre at cykle med på cykelklubben Western Wheelers hjemmeside, eller 
download deres app på din smartphone. Deres ture er opdelt i A, B, C, D og 
E-ture. A er de langsomste, E de hurtigste. Opdelingen er lavet efter,hvor 
hurtig man er til at køre op ad Old La Honda. Motionscyklister, der cykler 
meget i Danmark, kan nemt følge med i D- og E-turene, da Western Wheeler går 
mere op i, at det skal være hyggeligt, end at køre stærkt. 
</p><p>
Bedste rejsetidspunkt er april-maj eller september-oktober. Juli og august er 
der meget tåge i San Francisco, men cykling stadig glimrende. 
</p><p class=" bl-elem"><a class=" bl-elem" href="http://www.bart.gov/guide/bikes" target="_blank">www.bart.gov/guide/bikes 
</a></p>
</div>
</div><p>
Det river godt i benene, da Upenough-skiltet endelig kommer til syne i 
vejkanten. Vi har kørt opad de sidste 4 kilometer og er nu omkring 450 meter 
over havet. Nu mangler vi kun en kilometer og cirka 70 højdemeter, før vi 
når til toppen. Vi kører på Old La Honda-vejen. En af de mest legendariske 
opkørsler i området. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/tgtsaersektion/saersektionusa/ECE1578620/se-usas-smukke-vestkystby-til-vands-paa-cykel-og-fra-luften/">Se USA's smukke vestkystby til 
vands, på cykel og fra luften</a></p><p>
Vi er cirka 60 km syd for San Francisco og kører op ad den højderyg, der 
rejser sig mellem Stillehavet og Silicon Valley, hvor Facebook, Apple, 
Google og de andre teknologivirksomheder ligger side om side. Men på Old La 
Honda er det ikke til at se, at området er fyldt med industri og 
it-millionærer, og at San Francisco kun ligger 40 minutter væk i bil. For 
naturen her fylder det hele. Den er underskøn med masser af store 
redwoodtræer og blomster langs vejen, der i hårnålesving snor sig op ad den 
frodige bjergside. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2460677/oplev-den-raa-og-uspolerede-side-af-san-francisco/">Oplev den rå og uspolerede 
side af San Francisco</a></p><p>
Mens vi kæmper os videre opad i de laveste gear, vi har, vogter vi på 
hinanden. Hvem åbner spurten først? Samtidig tjekker vi vores 
cykelcomputere. Er det i dag, vi laver en ny rekord? Er man i god form, kan 
man køre op ad Old La Honda på under 24 minutter. Og er man helt ekstrem – 
så gør man det på under 20. Det når vi ikke i dag, hvor tempoet er mere 
adstadigt – og først til sidst er der er par stykker, der rykker, uden at vi 
andre rigtig følger med. Vi har masser af kilometer og højdemeter foran os 
endnu, så vi sparer på kræfterne. 
</p><h3>
Vejene er for biler 
</h3><p>
Old La Honda-vejen rammer Skyline Boulevard på toppen af højderyggen. Det er 
jo USA, så selvfølgelig har amerikanerne anlagt en highway, der slanger sig 
hele vejen på toppen ad højderyggen. 
</p><p>
Heroppefra er der en fantastisk udsigt. Både ud over Bay-området og Silicon 
Valley, men på en god dag uden tåge kan du også tydeligt se Stillehavet og 
San Francisco. Derfor er det også her, it-millionærerne lufter deres 
Teslaer, Farrarier, Porscher og motorcykler. 
</p><p>
Særligt i weekenden er der fart på heroppe. I hverdagene er det mest 
pickup-trucks fra de små landsbyer på Stillehavssiden – Pescadero, Boulder 
Creek, Felton – der kører på vejen. 
</p><p>
Paradoksalt nok er det dem, man skal passe mest på. Ikke sjældent kører de 
helt tæt på og råber ud ad deres åbne vinduer, da de ikke er meget for at 
dele vejen med cyklister i stramtsiddende cykeltøj, der har tid til at tage 
på cykeltur i hverdagene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2053410/san-francisco-kender-her-er-de-fede-steder-hvor-de-andre-turister-ikke-kommer/">San Francisco-kender: Her er 
de fede steder, hvor de andre turister ikke kommer </a></p><p>
Vejene er for biler, er deres holdning, og cyklisterne er for dem et symbol på 
den rigdom i dalen, som de ikke har fået en andel i. 
</p><p>
Af samme grund kører vi ikke ad Skyline Boulevard, selv om udsigten er 
fantastisk, men fortsætter lige over og sætter kurs ned ad højderyggen mod 
Stillehavet af West Old La Honda. 
</p><p>
Den er kun 4 kilometer lang, men til gengæld en af de smukkeste veje i 
området. Den snor sig først gennem skov, men senere ud i et blødt og bakket 
landskab med masser af gode udsigter over højderyggene og Stillehavet. Efter 
4 kilometer rammer den ind i 84’eren, den store vej, der kører ned til 
Stillehavet. Vi lyner op i lynlåsen på vores cykeltøj, lægger os lavt i 
gedebukkestyret og forbereder os på nedkørslen – de næste 10-15 kilometer 
går det nærmest kun nedad. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/usa/sanfrancisco/ECE2288564/300-smaa-vogne-har-aendret-san-franciscos-madscene/">300 små vogne har ændret San 
Franciscos madscene</a></p><p>
Cykling er blevet en religion for folk i både San Francisco og i Bay-området – 
altså områderne på begge sider af San Francisco-bugten. Både mænd og kvinder 
cykler, og i weekenden samles store flokke af motionscyklister og cykler 
bjergene tynde. Det er ikke så underligt, for forholdene er perfekte. 
</p><h3>
Søelefanter og hvaler 
</h3><p>
Nord for San Francisco ligger Marin-området, og her er der masser af små veje, 
der giver en oplevelse, som folk i biler må kigge langt efter. 
</p><p>
I East Bay rejser Mount Diablo sig og er med sine 1.178 meter et yndet mål for 
cyklerne. Og i området omkring Silicon Valley – altså før bydelene Redwood, 
Palo Alto, Mountain View og Cupertine – rejser højderyggen, der skiller 
området fra Stillehavet, sig. Her er der masser af opkørsler, hvor der stort 
set ikke kører nogen biler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/tgtsaersektion/saersektionusa/ECE1578198/usas-storbyer-satser-paa-cykler/">USA's storbyer satser på cykler</a></p><p>
Page Mill Road, Old La Honda, Kings Mountain Road og Redwood Gulch Road er 
bare nogle af de fantastiske opkørsler, som cyklisterne nærmest har for sig 
selv, da vejene slynger sig for meget til, at det er behageligt at køre dem 
i bil. 
</p><p>
Det er her, vi er i dag. Eller rettere på vej ned ad den anden side af 
højderyggen mod Stillehavet. 
</p><p>
Her rammer vi den famøse High Way One, der slynger sig langs hele 
Stillehavskysten, og som byder på fantastiske udsigter til klippemassiverne, 
der vælter op af havet. På en god dag kan man sågar se hvaler, søløver og 
søelefanter boltre sig i bølgerne. Drejer vi til højre, kan vi klatre opad 
igen ad Tunitas Creek, eller vi kan dreje til venstre og køre til Pescadero 
og klatre op ad West Alpine Road. Det er en af de bedste stigninger i 
området, der løfter sig 720 meter over havet og sine steder giver masser af 
udfordring til lårmusklerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/laesertip/ECE1911018/laeserne-afsloerer-her-er-de-bedste-cykel-storbyer/">Læserne afslører: Her er de 
bedste cykel-storbyer </a></p><p class=" bl-elem">
Men hvad gør det, at vi bliver lidt trætte i benene. I aften har vi bord på en 
af de mexicanske restauranter i Missionområdet i San Francisco, hvor vi kan 
fylde proteinrige bønner i vores trætte muskler, så de er klar til de 
udfordringer, der venter i morgen. 
</p>	
</div>

</div></body></html>
