---
layout:     post
title: 	    "Børnefamilien tog pause fra mobilen: Det har fyldt vores tid og samtaler"
post_author:	    
post_date:	    Sun, 10 May 2015 20:30:38 +0200
post_site:	    politiken.dk 
post_link:	    http://politiken.dk/forbrugogliv/digitalt/ECE2659590/boernefamilien-tog-pause-fra-mobilen-det-har-fyldt-vores-tid-og-samtaler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et samvær, der ofte foregik med næsen i hver sin skærm og uendelige 
diskussioner om, hvornår børnene måtte spille, fik familien Boeskov/Nordin 
til i marts til at holde ’skærmfri måned’. Reglerne var simple. Ingen brug 
af iPad, computer eller tv inden for hjemmets fire vægge. 
</p><p>
»Det var ikke ønsket om at undvære spil, skærm og teknologi, der drev os, men 
mere ønsket om mere af det andet«, siger Agnethe Nordin. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/familieliv/ECE2516354/guide-saadan-skaber-du-naervaer-i-en-travl-hverdag/">Guide: Sådan skaber du nærvær i 
en travl hverdag</a></p><p>
Før fyldte skærmen da også rigtig meget i familiens samvær. Efter at alle 
familiens tre børn havde fået en iPad, spillede de rigtig meget. Børnene 
vågnede med deres iPad, spillede efter skole og indtil aftensmaden. Nogle 
gange spillede de også efter maden. 
</p><p>
»Der har været en gradvis stigning, så jeg har ikke registreret, hvor meget 
det egentlig fyldte. Men pludselig blev jeg opmærksom på, hvordan det har 
fyldt hele vores tid og mange af vores samtaler. Meget af det, vi talte om 
herhjemme, blev forhandlinger om, hvornår børnene måtte spille. Alle vores 
samtaler kom til at handle om det her spilleri«, siger Agnethe Nordin, der 
til at begynde med ikke havde tænkt sig selv ind i projektet. 
</p><p>
Men efter at være blevet opmærksom på børnenes forbrug kunne hun godt se, at 
hun selv brugte ret lang tid foran skærmen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2517291/onlineopgoer-hver-onsdag-slukker-vi-telefonerne/">Onlineopgør: »Hver onsdag 
slukker vi telefonerne«</a></p><p>
»Hver gang jeg ventede eller var på vej et sted hen, tjekkede jeg lige 
Facebook, men også når jeg var sammen med ungerne eller havde et par timer 
om aftenen med Tue, var jeg på, og det var de alle ret trætte af. Det med at 
have appen installeret på telefonen, hvor jeg fik push-meddelelser, hver 
gang der skete noget, har trukket mig ind i telefonen«. 
</p><p>
Derfor slettede hun appen på sin telefon og skrev en opdatering, hvor hun 
sagde farvel til Facebook i en måned. 
</p><h3>
Børnene kom tilbage 
</h3><p>
Måneden uden skærm startede godt for familien Nordin. Børnene begyndte at lege 
sammen igen, og samtalerne handlede ikke længere kun om spil. 
</p><p>
»I løbet af de første dage bemærkede jeg, at det var, som om vores børn var 
kommet tilbage igen. De tog ikke bare den der iPad og satte sig over i 
hjørnet. De blev siddende meget længere ved spisebordet, fordi der ikke var 
noget, der trak i den anden ende«, siger Tue Seifert Boeskov. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2485428/danskerne-vil-have-mobilerne-vaek-fra-aftensmaden/">Danskerne vil have mobilerne 
væk fra aftensmaden</a></p><p>
Det var ikke kun i samværet med børnene, familien oplevede en forandring. 
Agnethe Nordin oplevede også, at der var en uventet gevinst ved at beholde 
telefonen i lommen. 
</p><p>
»Jeg opdagede pludselig, at min dag var fyldt med små oaser, og hvor længe 
siden det var, jeg havde haft udvekslinger med folk i det offentlige rum. 
Tankefrie pauser, små udvekslinger og ting, som forstyrrer mig på den gode 
måde. Der var en i bussen, der flirtede med mig, og det mindede mig om, at 
man også bliver påvirket af kontakten med omverdenen på den gode måde«, 
siger Agnethe Nordin og fortæller, at interessen for, hvad der skete på de 
sociale medier, blev meget mindre. 
</p><p>
»De første 14 dage tænkte jeg i statusopdateringer og fik lyst til at lægge et 
billede op, hver gang vi havde et dejligt øjeblik, eller fik lyst til at 
skrive en opdatering, hvis vi lavede noget sjovt. Men nu, hvor jeg har været 
ude af det, så er jeg fuldstændig ligeglad med, hvad andre kan se om mit 
liv, og selv om jeg stadig synes, det er sjovt at følge med i andres liv, 
fylder det en brøkdel af, hvad det gjorde før«. 
</p><h3>
Gode er faringer med videre 
</h3><p>
Hvor forældrene oplevede mange positive forandringer, var det sværere for 
børnene at undvære skærmen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2528493/spil-paa-ipad-kan-bremse-boerns-udvikling/">Spil på iPad kan bremse børns 
udvikling</a></p><p>
»De første par uger gik rimelig nemt, men til sidst var der nogle krisedage, 
hvor de virkelig savnede det. Men de var også megaseje, og selv om de 
syntes, det var hårdt, fik de også noget uventet med. De fik bedre 
relationer, fandt på nye lege og begyndte at læse bøger igen. Det bemærkede 
de også selv undervejs, og de har taget det med tilbage til ’normalen’«, 
siger Agnethe Nordin. 
</p><p class=" bl-elem">
Selv om familien – da måneden var overstået – igen har tændt for skærmen, har 
de valgt at fastholde et par skærmfrie dage om ugen. Og hvis det står til 
forældrene i familien, gentager de projektet næste år i marts. 
</p>	
</div>

</div></body></html>
