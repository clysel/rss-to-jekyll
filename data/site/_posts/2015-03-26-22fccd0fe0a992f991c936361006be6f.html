---
layout:     post
title: 	    "Blåt lys i soveværelset kan blive det nye Viagra"
post_author:	    
post_date:	    Thu, 26 Mar 2015 08:38:54 +0100
post_site:	    politiken.dk 
post_link:	    http://politiken.dk/viden/ECE2603280/blaat-lys-i-sovevaerelset-kan-blive-det-nye-viagra/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Før et samleje skal man så lyse på penis med en lampe, der udsender blåt lys, 
og så vil man formentlig få en rejsning på få sekunder helt uden at få 
indledende kærtegn.
</p>
<p class="sender">
</p><p>
Professor Martin Fussenegger
</p><p class=" bl-elem">
University of Basel
</p> 

</blockquote>
</div><p>
Det er normalt det røde lys, man forbinder med erotik. Men måske vil det røde 
lys snart få en konkurrent i form af det blå, hvis et nyt forskningsresultat 
står til troende. 
</p><p>
Anledningen er, at et schweizisk forskerhold har lavet et opsigtsvækkende 
forsøg, hvor de ved at slukke og tænde for blåt lys, har kunnet styre 
erektionen hos rotter. Når det blå lys var tændt i bunden af rottens bur, 
kom rottens penis til syne i stiv tilstand, og det kunne ultimativt ende med 
en ejakulation. 
</p><h3>
Fjernstyrer rejsning med blåt lys 
</h3><p>
Forud for den blå lyspåvirkning havde forskerne med en tynd nål sprøjtet et 
gen, som er følsomt over for blåt lys, ind i svulmelegemet på rottens penis. 
Genet blev med andre ord aktivt af det blå lys, og aktiviteten betød, at 
musklerne i svulmelegemet slappedes af og øgede blodtilførslen til penis med 
en erektion til følge i løbet af få sekunder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2517380/forskere-afsloerer-kilden-til-sproejteorgasme/">Forskere afslører kilden til 
sprøjteorgasme</a></p><p>
Omvendt, hvis forskerne slukkede for det blå lys blev genet inaktivt og snart 
var rottens penis tilbage i slap tilstand og gemt inde under huden igen. 
</p><p>
»Vi kan fjernstyre rottens rejsning med det blå lys. Jeg vil forvente, at man 
vil kunne bruge den samme teknologi til at fremkalde en erektion hos mænd på 
kommando, da alle organismer, der er udstyret med en penis, fra naturens 
hånd er udstyret med den samme mekanisme til at fremkalde en rejsning. For 
eksempel virker det populære potensmiddel Viagra også på rotter«, siger 
professor i bioteknologi, Martin Fussenegger, fra Basel University, der har 
stået i spidsen for undersøgelsen, der netop er blevet offentliggjort i det 
videnskabelige tidsskrift Angewandte Chemie. 
</p><p>
»Så det blå lys, som folk normalt bruger til at holde vinterdepressioner 
stangen med ved at bade øjnene i blåt lys, kan måske i fremtiden muligvis 
bruges i en anden sammenhæng, hvor lyskilden blot rettes mod penis«, siger 
professoren. 
</p><p class="art-ext-other">

</p><p/><h3>
Mænd skal selv sprøjte gen ind i penis og tænde det blå lys 
</h3><p>
De schweiziske bioteknologer er nu på jagt efter et firma, der vil sponsere 
omkostningstunge kliniske forsøg på mennesker for at teste, om genterapien 
med efterfølgende påvirkning med blåt lys også kan fremkalde en rejsning på 
kommando hos mennesker. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg vil forvente, at man vil kunne bruge den samme teknologi til at fremkalde 
en erektion hos mænd på kommando, da alle organismer, der er udstyret med en 
penis, fra naturens hånd er udstyret med den samme mekanisme til at 
fremkalde en rejsning. 
</p>
<p class="sender">
</p><p>
Professor Martin Fussenegger 
</p><p class=" bl-elem">
University of Basel 
</p> 

</blockquote>
</div><p/><p>
Forskernes plan er, at mennesker, der lider af aldersbetingede eller 
sygdomsrelaterede rejsningsproblemer og altså i større eller mindre grad har 
mistet evnen til at opnå eller vedligeholde en erektion, skal kunne behandle 
sig selv, som man kender det fra patienter med diabetes i forbindelse med 
deres sygdom. 
</p><p>
»Vi forestiller os, at mændene med en meget tynd nål selv skal sprøjte genet 
ind i svulmelegemet på den slappe penis et par gange om ugen alt efter, hvor 
seksuel aktiv man er. Før et samleje skal man så lyse på penis med en lampe, 
der udsender blåt lys, og så vil man formentlig få en rejsning på få 
sekunder helt uden at få indledende kærtegn og uden at bruge mental energi 
på, om det nu også kan lade sig gøre«, siger Martin Fussenegger, der 
forventer, at det vil tage mellem 5-10 år, før teknologien for alvor kan få 
ben at gå på og blive brugt af de par, som har behovet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2532235/mandligt-koenshormon-kan-give-kvinder-lyst-til-sex/">Mandligt kønshormon kan give 
kvinder lyst til sex</a></p><h3>
Viagraens afløser? 
</h3><p>
Professoren forestiller sig, hvis alt går som det skal, at behandlingen med 
blåt lys kan blive et godt alternativ eller supplement til Viagra. 
</p><p>
»Man skal huske på, at Viagra og andre potensmidler kan forstærke og forlænge 
en rejsning, men medikamenterne kan ikke fremkalde en erektion hos en penis 
i slap tilstand. Det er her, at vores opfindelse kan blive en gevinst for 
mænd med potensproblemer«, siger Martin Fussenegger. 
</p><div class="art-quote article-box">
<p class="quote"/>
<blockquote>
<p class="quote-txt">
Penis er et godt organ at bruge til genterapi, fordi det er et velafgrænset 
område, hvor man kan behandle lokalt uden at påvirke resten af kroppen.
</p>
<p class="sender">
</p><p>
Professor Ulf Simonsen
</p><p class=" bl-elem">
Aarhus Universitet
</p> 

</blockquote>
</div><p/><p>
Den danske professor i farmakologi, Ulf Simonsen, fra Institut for Biomedicin 
på Aarhus Universitet, der har forsket og arbejdet med impotens i mange år, 
er imponeret over sine schweiziske kollegers opdagelse og håber for 
eksempel, at opdagelsen på lang sigt kan komme mænd til gode, som har fået 
fjernet blærehalskirtlen og derfor ofte lider af erektil dysfunktion. 
</p><div class="art-fakta article-box">
<h4 class="">
Rejsningsproblemer (erektil dysfunktion)</h4>
<h5>
På verdensplan er mere end 150 millioner mænd ramt af erektil dysfunktion. </h5>
<div class="fakta-body" data-buildingblock="embedded_factboxlink">
<p>
Erektil dysfunktion er en manglende evne til at opnå eller vedligeholde en 
rejsning, der gør det muligt at gennemføre et tilfredsstillende samleje.
</p><p>
Risikoen for erektil dysfunktion øges med alderen. Tilstanden ses hos cirka 30 
procent af mænd i 65-års alderen, mens forekomsten blandt mænd i 40-års 
alderen er 5-10 procent. En lettere nedsat evne til at vedligeholde rejsning 
ses hyppigere og er langt mere almindeligt.
</p><p>
Indførslen af Viagra viste, at forekomsten af erektil dysfunktion var langt 
større, end man havde forventet.
</p><p>
Kilde: NetDoktor.dk, Angewandte Chemie og Aarhus Universitet
</p><p class=" bl-elem"/>
</div>
</div><p/><p>
»Det er en elegant metode, som de har udviklet og en penis er et godt organ at 
bruge til genterapi, fordi det er et velafgrænset område, hvor man kan 
behandle lokalt uden at påvirke resten af kroppen. Og så er det jo smart, at 
man kan bruge det blå lys til at aktivere det gen, som man har sprøjtet ind 
i svulmelegemet og fremkalde en rejsning. Jeg er dog i tvivl om, at man kan 
bruge præcis den samme metode på mennesker, da en penis hos en mand har et 
betydeligt større volumen end hos rotten. Og det kan blive problematisk, for 
blåt lys har svært ved at trænge dybt ind i vævet og vil næppe kunne ramme 
svulmelegemet hos mænd, når den blålyskilde kommer udefra«, siger Ulf 
Simonsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2601151/det-danske-superteleskop-the-great-dane-fylder-36/">Det danske superteleskop 'The 
Great Dane' fylder 36</a></p><h3>
Alternativ: Blåt lys ind gennem urinrøret 
</h3><p>
Så derfor mener Ulf Simonsen, at de schweiziske forskere må gå i tænkeboks for 
at løse det problem. En mulighed kunne ifølge Ulf Simonsen være, at føre et 
tyndt rør, der kan lyse blåt, ind gennem urinvejsåbningen og ad den vej få 
adgang til svulmelegemet med lyskilden. Eller at anvende rødt lys i stedet 
for blåt, der kan trænge dybere ind i penisvævet. 
</p><p>
»Folk med impotens vil gå langt for at få løst deres problem, fordi det har 
stor betydning for deres velvære«, siger Ulf Simonsen. 
</p><div class="art-quote article-box">
<p class="quote"/>
<blockquote>
<p class="quote-txt">
Folk med impotens vil gå langt for at få løst deres problem, fordi det har 
stor betydning for deres velvære.
</p>
<p class="sender">
</p><p>
Professor Ulf Simonsen
</p><p class=" bl-elem">
Aarhus Universitet
</p> 

</blockquote>
</div><p/><p>
Da den teknologiske udvikling går meget stærkt i dag, forventer den 
aarhusianske professor, at den aktuelle forskning vil gøre os klogere på, 
hvad det er for nogle biokemiske signalveje, der styrer mænds rejsning eller 
mangel på samme. 
</p><p>
»Jeg tror dog, at den behandlingsmæssige gevinst ligger langt ude i fremtiden, 
og jeg vil spå, at der først om 5-10 år kan komme noget godt ud af 
anstrengelserne, hvis alt går efter planen«, siger Ulf Simonsen. 
</p><p><b class="ext-link">DOKUMENTATION:</b><a class=" bl-elem" href="http://onlinelibrary.wiley.com/doi/10.1002/anie.201412204/abstract">A 
Synthetic Erectile Optogenetic Stimulator Enabling Blue-Light-Inducible 
Penile Erection</a></p><p class="art-ext-other">

</p><p class=" bl-elem"/>	
</div>
</div></body></html>
