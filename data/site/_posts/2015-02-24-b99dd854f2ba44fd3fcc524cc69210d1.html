---
layout:     post
title: 	    "Alternativt: Champagnefester til folket"
post_author:	    
post_date:	    Tue, 24 Feb 2015 21:11:37 +0100
post_site:	    politiken.dk 
post_link:	    http://politiken.dk/indland/politik/skyggekabinettet/ECE2561107/alternativt-champagnefester-til-folket/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Skal man udsuge én visdom om dansk politik i de senere år - så må det være: 
Styring er godt, men topstyring er bedst. 
</p><p>
For i dag betjener alle partier i Folketinget sig af en solid jernnæve, når 
organisationen står over for hurtige beslutninger, der handler om politik og 
presse. 
</p><p>
Ikke mindst de nyeste partier i Folketinget – Liberal Alliance og Dansk 
Folkeparti – som endda bryster sig af at være partier med lavt til loftet og 
kort til døren. 
</p><div class="art-quote article-box">
<p class="quote"/>
<blockquote>
<p class="quote-txt">
Der er stor forskel på at være en massebevægelse - og så lave en masse 
bevægelse.
</p>
<p class="sender">
Sigge Winther Nielsen 
</p>
</blockquote>
</div><p/><p>
Men også de gamle partier, som Venstre og Socialdemokraterne, har forladt 
ideen om medlemsdemokrati. Selv basisdemokratiske bevægelser som 
Enhedslisten og SF har på lange strækninger opgivet ideen om, at fastlægge 
den politisk strategi i plenum. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/skyggekabinettet/ECE2522505/umage-trekloever-presser-pamperpartierne/">Umage trekløver presser 
'pamperpartierne'</a></p><p>
Aktuelt kan der ikke føres videnskabeligt bevis for en direkte sammenhæng 
mellem topstyring og vælgerfremgang. 
</p><p>
Alligevel er de fleste partier enige om, at beslutninger har bedst af at blive 
truffet af en lille gruppe mennesker. Allerøverst. Det skyldes, at moderne 
politik er blevet en kappestrid om at reagere hurtigst på de seneste mislyde 
fra mediemøllen. 
</p><h3>
Kaosparti? 
</h3><p>
Imidlertid lader Uffe Elbæk sig ikke påvirke af al denne Christiansborgske 
visdom. Elbæk og hans Alternativ har gjort en dyd ud af at være alt andet 
end et kæft-trit-og-retning-parti. 
</p><p>
Partiet er rettere en flydende organisme, som vender sig mod befolkningen. Og 
dernæst spørger: Hvad synes I der skal stå i vores partiprogram? 
</p><p>
Konkret foreslår Elbæk, at hvis 50.000 danskere ved hjælp af deres NemID 
stemmer et forslag igennem, så er politikerne forpligtet til at tage emnet 
op i folketingssalen. 
</p><p>
Alternativets tilgang til politik <i>er</i> alternativ. 
</p><div class="art-quote article-box">
<p class="quote"/>
<blockquote>
<p class="quote-txt">
Elbæk skal ikke kun overbevise vælgerne om, at de skal stemme på Alternativet. 
Han skal snarere overbevise vælgerne om, at de skal forstå politik på en 
helt ny måde. 
</p>
<p class="sender">
Sigge Winther Nielsen 
</p>
</blockquote>
</div><p/><p>
Alternativ er Uffe Elbæk også i mange øjne. Bedst kendt som kaospilotten fra 
Århus. En mand der konstant udfordrer sine omgivelser, og langtfra den type 
politiker, der går flest af på dusinet. 
</p><p>
Som Kulturminister forstod mange embedsmænd slet ikke, hvordan Elbæk tænkte 
politik. Til sidst endte det også med et lidet skønt forløb, da Elbæk gik 
som minister oven på en mediestorm. 
</p><p>
Hos den kreative klasse er Elbæk måske mest berømt for sine champagnefester 
for københavnske kvasi–kendisser i hjemmet på Alhambravej. Her debatteres 
gerne de store linjer om demokratiets fremtid, ifølge tidligere deltagere 
til festerne. 
</p><p>
Med Alternativets opstilling til folketingsvalget har Elbæk åbnet op - nu skal 
alle danskere være en del af champagnefesten. 
</p><h3>
Dansk politiks svar på L. Ron Hubbard 
</h3><p>
Skal Uffe Elbæk få sin genkomst i dansk politik, kræver det et lille mirakel. 
Måske var det også derfor, at Weekendavisens Arne Hardis for et par måneder 
siden benævnte Elbæk, som dansk politiks svar på L. Ron Hubbard, den 
fængslende figur fra Scientology. 
</p><p>
Og det kræver i hvert fald et Scientologisk salgfremstød for Elbæk i de 
kommende måneder, hvis han vil have en lille chance for at indtage den 
politiske dagsorden. 
</p><p>
Han skal nemlig ikke kun overbevise vælgerne om, at de skal stemme på 
Alternativet. Han skal snarere overbevise vælgerne om, at de skal forstå 
politik på en helt ny måde. 
</p><p>
Vælgerne skal i Elbæks verdensbillede skifte deres politiske trossystem ud. 
Venstrefløj og højrefløj er fortid. Alt imens demokrati og deltagelse skal 
gentænkes. Det er en ordentlig mundfuld. 
</p><p>
Derfor er analysen i 'kommentator-køping': Uffe Elbæks Alternativ er dødfødt. 
</p><p>
Man kan dog opliste fire forudsætninger, der skal indtræffe, hvis Elbæk 
mirakuløst skal trække Alternativet i Folketinget: 
</p><p><b>1)</b> Elbæk skal selv hive et mandat i København. Ligesom det er sket 
tidligere med Jacob Haugaard i Århus, uden sammenligning i øvrigt. Netop i 
København er der formentlig den største grobund for Elbæks eksperimenterende 
tilgang til politik. Læg dertil at Elbæk ved sidste folketingsvalg fik et 
ganske pænt personligt valg her. 
</p><p><b>2) </b>Alternativet skal ramme en dagsorden. Ja, de skal næsten eje denne 
dagsorden. Eksempelvis hele den omsiggribende diskussion om politikerlede. 
Her kunne Elbæk måske se sig selv som løsningen og stå for en genstart af 
dansk politik. 
</p><p><b>3) </b>Elbæk skal opdyrke en magnetisk tiltrækningskraft i de nationale 
TV-valgdebatter, som han nu får adgang til. Her må han ikke nøle, men i 
stedet ved hjælp af diverse gimmicks gøre det håndgribeligt, hvad hans 
omkalfatring vil betyde for danskerne. 
</p><p><b>4)</b> Endelig kan Elbæk håbe, at valget hurtigt mister sin spænding. 
Såfremt rød blok halter langt efter, og ikke henter synderligt ind i 
valgkampen, vil Alternativet formentlig have nemmere ved at fiske stemmer. 
Denne vurdering bygger på litteraturen om strategisk stemmeadfærd, hvor det 
påvises, at mange vælgere også stemmer ud fra, om de spilder deres stemme. 
</p><p>
Om Elbæk kan leve om til disse fire forudsætninger er tvivlsomt. For selvom 
Elbæk bestemt er et frisk – måske endda tiltrængt – pust til det politiske 
establishment, så kan projektet nemt ende uden folkelig glød. 
</p><p>
Og som historien viser, er der stor forskel på at være en massebevægelse - og 
så lave en masse bevægelse. 
</p><h3>
Polihipsterens pensumliste 
</h3><p><a href="http://http://web.mit.edu/okedar/www/materials/AJPS_Bargsted-Kedar.pdf">Bargsted, 
Mathias A. &amp;</a><a class=" bl-elem" href="http://web.mit.edu/okedar/www/materials/AJPS_Bargsted-Kedar.pdf"> 
Orit Kedar. (2009). Coalition-Targeted Duvergerian Voting: How Expectations 
Affect Voter Choice under Proportional Representation. American Journal of 
Political Science.</a></p><p class=" bl-elem"><a class=" bl-elem" href="http://www.rochelleterman.com/ComparativeExam/sites/default/files/Bibliography%20and%20Summaries/Cox%201999.pdf">Cox, 
Gary. (1999). Electoral Rules and Electoral Coordination. American Journal 
of Political Science.</a></p>	
</div>
</div></body></html>
