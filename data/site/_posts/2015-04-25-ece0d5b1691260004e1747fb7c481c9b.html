---
layout:     post
title: 	    "Kay Fisker-bygning i Rom er så skarp, at man næsten skærer sig på den"
post_author:	    
post_date:	    Sat, 25 Apr 2015 16:23:34 +0200
post_site:	    politiken.dk 
post_link:	    http://politiken.dk/kultur/arkitektur/ECE2642751/kay-fisker-bygning-i-rom-er-saa-skarp-at-man-naesten-skaerer-sig-paa-den/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For enden af Via Omero i udkanten af Villa Borghese-parken i Rom ligger et 
stykke dansk kulturhistorie, et gult murstenshus. Med store flader i 
blankmur troner huset selvbevidst i monumental og skarp formalisme, der 
tager sig pokkers godt ud på baggrund af de omgivende pinjetræers bløde 
kroner. 
</p><div class="art-fakta article-box">
<h4 class="">
Arkitekturanmeldese</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
Restaurering. Det Danske Institut for Videnskab og Kunst i Rom. 
</p><p>
Bygherre: Det Danske Institut. Arkitekt og totalrådgiver: Bente Lange. Lys: 
Marianne Tuxen. Landskab: Jane Schul. 
</p><p class=" bl-elem">
Kulturministeriet, A.P. Møller Fonden og Carlsbergfondet har tilsammen betalt 
28 millioner kroner.
</p>
</div>
</div><p>
To store bygningskroppe skyder sig asymmetrisk frem mod pladsen, og en bred 
trappe slynger sig på tværs og fører op til en stor terrasse mellem dem. 
Over en bronzeport placeret i den ene side står der Accademia di Danimarca. 
</p><p>
Bag den strækker et vidt indre af gule sten, brune klinkegulve og mørke 
trælofter sig. Her har tusinder af danske forskere og billedkunstnere siden 
1967 fået arbejdsro og inspiration til projekter, der tager udgangspunkt i 
studier af den betydelige kultur, som gennem årtusinder har haft sin kilde 
eller gennemløb i Rom. Her sidder en direktør, en amanuensis, en postdoc og 
omkring 10 skiftende stipendiater fordybet i studier. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00931/1-POL_ROM_Lindhe_L3_931005y.jpg" alt="" border="0"/><span class="caption"><span class="f-img-caption">Dansk. 
</span>Det kan næsten ikke blive mere dansk med de store flader med gule mursten. Foto: Jens Markus Lindhe</span></span></p><p>
Det er ofte humanister og kunstnere, men også teologer og naturvidenskabsfolk 
finder herned. Den store lukkede bygningskrop til højre i billedet rummer 
hjertet, instituttets bibliotek og studiesal. 
</p><p>
Rammen er dansk højmodernisme og så skarp, at man næsten skærer sig på den. 
Det er næsten underligt, for den er tegnet af Kay Fisker, manden, der fandt 
på begrebet funktionel tradition for at beskrive en lokalt forankret og mere 
human tilpasning af funktionalismens internationale stil. Den funktionelle 
tradition kender man blandt andet fra Fiskers fine værker som Aarhus 
Universitet, Dronningegården og Vester Søhus. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2625564/fremtidens-koebenhavn-har-baade-blomster-og-hoejhuse/">Fremtidens København har både 
blomster og højhuse</a></p><p>
Men instituttet i Rom er en strammere sag. Det ligner en arkitekturmodel mere 
end et hus, der er blevet nurset helt på plads. Og det er der flere 
forklaringer på. Den ene er, at Kay Fisker var kendt for at tage vidtgående 
designbeslutninger på byggepladsen. Men han døde, to år før instituttet blev 
indviet, og var ikke med til at følge ideerne til dørs. 
</p><p>
Den anden er, at huset skulle virke repræsentativt. Nok er det en selvejende 
institution, og huset er doneret af Carlsbergfondet, men dets drift afholdes 
af Kulturministeriet, og som sådan er det en del af den danske mission i 
udlandet og skal kunne modtage betydningsfulde gæster. 
</p><h3>
Runger med industrisamfundets røst 
</h3><p>
Det er ikke et hus, alle falder for. Det er hårdt, skrabet, gentagende og 
ensidigt. Men det rummer også stærke kvaliteter. Det har et klart greb, der 
er stramt formuleret, dimensioneret til og fejret af den gule mursten, der 
beklæder hver eneste ydre flade, men som slet ikke er bærende. Det er ren 
skalmuring, den gule tegl er blot et par centimeter tyk og anvendt som tapet 
for at give den stoflige repræsentation af Danmark et ydmygt folkeligt 
materiale. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke et hus, alle falder for. Det er hårdt, skrabet, gentagende og 
ensidigt
</p>
</blockquote>
</div><p>
Siden Adolf Loos i 1908 skrev manifestet ’Ornament og forbrydelse’, har 
udsmykning været mistænkeliggjort i moderne arkitektur. Det betød ikke, at 
man ikke kunne lege med symboler og betydninger, den mere kultiverede smag 
bød blot, at man i stedet for stuk med figurative fortællinger skulle 
udnytte de medbetydninger, som ligger i byggematerialernes egenskaber og 
historie. Men betonhuset blev ikke kun beklædt på alle flader med gule 
mursten for at forbinde det til menneskehånden og fortidens grundmurede 
huse, det var også for at give fladerne objektive kvaliteter som en lille 
skala, en struktur og et relief. </p><p>
Det er således en sang om det menneskelige arbejdes skala, der synges af en 
velfærdsmaskine. Strukturen i Kay Fiskers bygning runger med 
industrisamfundets røst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2634917/biografier-le-corbusier-var-fascist/">Biografier: Le Corbusier var 
fascist </a></p><p>
Hovedbygningens længde er bestemt af, at instituttet skal rumme værelser til 
stipendiaterne. De bor side om side med hver sin altan på øverste etage. 
Huset kunne i princippet være uendelig lang, det er ’kilometerarkitektur’, 
sådan som også Fiskers berømte boligbebyggelser Hornbækhus og Vestersøhus 
kaldes. Som stipendiat må man traske ad en lang gang til sit værelse, som 
man kan skelne fra de andre på nummeret. 
</p><p>
Værelserne er spartansk udstyret med en seng, et skrivebord, et rullebord, en 
stol og en lille reol. Der er ingen dikkedarer, men kvaliteten af møblerne 
er høj, det er Ole Wanscher, der tegnede dem, nøgternt, ukunstlet og dog med 
en detaljefornemmelse, som kommer fra det bedste i dansk møbelkunst. Alle 
værelser er lige store og åbner ud til den samme udsigt. 
</p><h3>
Henkastet landskabeligt 
</h3><p>
Det er denne vægt på lighed i omgivelser af enkle, men gode materialer og 
fællesskab, der er kernen i dansk modernisme, og som huset og dets 
indretning er god eksponent for. Det er sådan, velfærdssamfundet udtrykte 
sig i mursten. 
</p><p>
Etagen nedenunder er forbeholdt stipendiaternes fællesfunktioner, og her er 
der blevet plads til en stor dagligstue og et rummeligt fælleskøkken, hvor 
man laver sin egen mad. Fordybelse, lighed og fællesskab er de værdier, 
huset indadtil hviler på. 
</p><div class="art-fakta article-box">
<h4 class="">
De tre danske institutter for kunst og videnskab i Europa</h4>
<div class="fakta-body" data-buildingblock="embedded_factboxlink">
<p><b>Det Danske Institut i Rom </b></p><p>
Selvejende institution under Kulturministeriet. Oprettet i 1956. Det har siden 
1967 haft til huse i en bygning tegnet af Kay Fisker og skænket af 
Carlsbergfondet. Instituttets formål er at bevare og udvikle kulturelle bånd 
mellem Danmark og Italien ved at huse danske kunstnere og forskere på 
studieophold i Rom. 
</p><p><b>Det Danske Institut i Athen </b></p><p>
Selvejende institution under Uddannelses- og Forskningsministeriet. Oprettet i 
1992. Instituttets formål er at fremme forskning, undervisning og 
kulturformidling inden for Grækenlands og de øvrige Middelhavslandes 
arkæologi, historie, sprog, litteratur, kunst og kulturtraditioner. 
</p><p><b>Det Danske Institut i Damaskus </b></p><p>
Selvejende institution under Uddannelses- og Forskningsministeriet. Oprettet i 
1995. Instituttets formål er at fremme forskning, undervisning og 
kulturformidling inden for de arabiske og islamiske landes kultur, kunst og 
videnskab, såvel klassisk som moderne. 
</p><p class=" bl-elem">
Siden 2000 har det haft til huse i den gamle bydel i Syriens hovedstad, 
Damaskus, i et nyrestaureret hus, hvis ældste dele stammer fra 1500-tallet. 
Her er bl.a. bibliotek og gæsteværelser. Siden marts 2012 har instituttet 
været midlertidigt lukket pga. de voldsomme politiske uroligheder i Syrien. 
Huset er lukket, men bliver tilset af lokale ansatte. 
</p>
</div>
</div><p>
I restaureringen er der ikke ændret på det, men der er nye badeværelser, hvor 
de øverste har fået ovenlys med vinduer fra Velux, så der er både lys og 
ventilation. Kunstnerateliererne har også fået fint nyt ovenlys i kobber. 
Igennem hele huset har Marianne Tuxen trukket en diskret, men effektiv 
lyssætning med led. </p><p>
Kilden er som oftest skjult, men giver stemning, hvad enten den er lagt ind 
bag et håndpanel i trappen, som spot på nøglehuller eller som oplysning af 
billedkunsten. Her er f.eks. tre fine Richard Mortensen-billeder, der har 
fået magten øverst i trapperummet. 
</p><p>
Men det, der rigtig får mit hjerte blødgjort, er husets forhold til 
landskabet. Der er noget henkastet landskabeligt i dets mange trapper, 
plateauer og terrasser, noget næsten Utzonsk eller Frank Lloyd Wrightsk i 
denne indlejring i terrænnet. Det danske hus står halvt nedsænket i mulden, 
som en stærk kontrast til naboen, Det Svenske Institut, der troner som en 
klassisk lyserød italiensk villa oven på sin klippegrund. 
</p><p>
Og det er blandt andet dette element, som arkitekten Bente Lange i sin lydhøre 
restaurering har lagt vægt på. Der er kommet en ny terrasse bag om huset, 
der er lagt en ny tagterrasse oven på den tværstillede direktørbolig, der 
danner bagvæg for hovedterrassen. Og der er kommet en østvendt terrasse over 
indgangen. Naturligvis er de alle klædt i den gule tegl. 
</p><h3>
Huset er faldet i hak 
</h3><p>
Det er alt sammen enten noget, hun har fundet belæg for i Fiskers skitser, 
eller som i det mindste bygger videre på det system, han havde lagt ud, så 
huset nu fremstår med fem forskellige uderum omkring sine tre 
bygningskroppe. 
</p><p>
Til alle udearealer har Bente Lange fået fremstillet en serie havemøbler, som 
Hans Wegner tegnede i indvielsesåret 1967, men som aldrig kom i produktion. 
De passer som fod i hose og opretholder en stemning af stilig klassisk 
modernisme, afslappet, jævn og luksuriøs på en gang. På den måde er det, som 
om huset er faldet i hak. Det har fundet melodien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2604365/arkitekturredaktoeren-aarhus-oe-er-oerestad-om-igen/">Arkitekturredaktøren: Aarhus Ø 
er Ørestad om igen</a></p><p>
Af skitserne til de store blankmure har Bente Lange fundet skraveringer, som 
viser, at Fisker ville have dem begrønnet. Nu løber planterne endelig op ad 
murene og vil snart gøre huset mere blødt uden at ophæve dets stærke 
kontrast mellem det groede og det byggede, der hver især fremkalder 
skønheden i hinanden. 
</p><p class=" bl-elem"><i>Politiken var inviteret til Rom af Det Danske Institut</i>. 
</p>	
</div>

</div></body></html>
