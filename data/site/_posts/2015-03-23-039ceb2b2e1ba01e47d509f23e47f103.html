---
layout:     post
title: 	    "Hvad nu? Ebolaen har bragt sundhedsvæsenet i knæ"
post_author:	    
post_date:	    Mon, 23 Mar 2015 07:39:52 +0100
post_site:	    politiken.dk 
post_link:	    http://politiken.dk/udland/fokus_int/Ebola/ECE2599676/hvad-nu-ebolaen-har-bragt-sundhedsvaesenet-i-knae/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Ebola-epidemi</h4>
<div class="fakta-body"><p>
Ebola er navnet på en dødelig infektionssygdom, som er opkaldt efter floden 
Ebola i Congo, hvor den første gang blev konstateret i 1976. 
</p>
<p>
En stribe vestafrikanske lande som Liberia, Sierra Leone og Guinea er hårdt 
ramt af sygdommen. 
</p>
</div>
</div>
<div class="art-quote article-box">
<p class="quote"/>
<blockquote>
<p class="quote-txt">
Der kommer en anden bølge af rutinedødsfald, men det bliver ikke så 
iøjnefaldende for os
</p>
<p class="sender">
Lise Rosendal Østergaard, Københavns Universitet 
</p>
</blockquote>
</div><p>
Officielt har ebola kostet mere end 10.000 liv, men er nu på retur. Uden for 
statistikkerne er langt flere menneskeliv blevet tabt, og de skader, som 
ebola har påført sundhedssystemer i Sierra Leone, Guinea og Liberia vil 
koste liv langt ind i fremtiden. 
</p><p>
WHO advarede i weekenden mod risikoen for udbrud af mæslinger, kighoste og 
andre sygdomme, fordi især børn har misset deres vaccinationer under 
ebola-udbruddet. Forskere fra National Health Institute i USA har estimeret, 
at manglende mæslingevaccination alene kan koste op mod 16.000 dødsfald, 
hvis ikke sundhedssystemerne bliver genoprettet. 
</p><p>
»Der kommer en anden bølge af rutinedødsfald, men det bliver ikke så 
iøjnefaldende for os«, forklarer Lise Rosendal Østergaard, der er ph.d ved 
Københavns Universitet og forsker i vestafrikanske sundhedssystemer, der er 
nogle af de fattigste i verden. 
</p><p><b class="ext-link">LÆGER UDEN GRÆNSER </b><a class="embeddedlink" href="http://politiken.dk/udland/fokus_int/Ebola/ECE2599552/laeger-uden-graenser-ebolaen-kostede-flere-liv-fordi-who-noelede/">Ebolaen kostede 
flere liv, fordi WHO nølede</a></p><p>
Ebola har kostet befolkningens tillid, så de ikke tør gå til lægen. Hvad værre 
er, så har de svage sundhedssystemer aldrig haft meget udstyr og derfor kun 
fungeret i kraft af menneskehænder – en ressource, der nu mangler, fordi 500 
sundhedsarbejdere er døde af ebola. 
</p><h3 class="fotoheader">I Freetown er de begyndt at begrave folk på lossepladsen ...</h3>
<div class="slider-container article-foto-gallery-container desk" data-ga-main-section="udland" data-mode="inline" data-ga-section="Foto" data-gallery-id="2543411">
<div class="slider">
<div class="slide">
<div class="image landscape">
<img src="http://multimedia.pol.dk/archive/00907/Ebola_907113y.jpg" alt=""/></div>
<p class="caption">
<b>1 af 8.</b>
Et begravelseshold iført sikkerhedsdragter begraver en formodet ebola-smittet person på King Tom Cementary i hovedstaden Freetown, hvor antallet af begravelser er steget fra 10-15 om dagen før krisen til mellem 50 og 60. Den eksplosive stigning har gjort det nødvendigt for begravelsespladsen at udvide ind på den nærliggende losseplads.
- 
<span>Foto: MADS NISSEN</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00907/Ebola_907114y.jpg" alt=""/></div>
<p class="caption">
<b>2 af 8.</b>
55-årige Jariath Sesay, som er alvorligt ramt af ebola bliver hjulpet ud af sit hjem i Kissy Town og hen til et behandlingssted. En sygeplejerske i PPE (personal pretection equipment) hjælper hende. Hendes søn, som har taget sig af hende indtil nu, hjælper også - dog uden beskyttelsesdragt.
- 
<span>Foto: MADS NISSEN</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00907/Ebola_907115y.jpg" alt=""/></div>
<p class="caption">
<b>3 af 8.</b>
Jariath Sesay er omsider blevet hentet af en ambulance til trods for, at hun har i dagevis har haft symptomer, der alle tyder på ebola. Hendes tilstand er yderst kritisk, og med en dødelighed på op mod 90 procent er der stor risiko for, at Jariath Sesay aldrig kommer hjem igen. Da ambulancen kører, bryder hendes datter sammen i gråd.
- 
<span>Foto: MADS NISSEN</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00907/Ebola_907116y.jpg" alt=""/></div>
<p class="caption">
<b>4 af 8.</b>
En Røde Kors-medarbejder bliver renset med klor, efter han har rørt ved liget af Mohammed Kamara, en 52-årig fisker. Personer, som er døde af ebola, udgør den største smittekilde. For at inddæmme virussen har Røde Kors oprettet professionelle begravelseshold, som henter de afdøde i deres hjem. Ikke alle har ebola, men holdet tager ingen chancer med sikkerheden, da de pårørende ofte misinformerer om dødsårsagen af frygt for stigmation fra naboerne. Dette var tilfældet her, hvor testresultater senere viste, at Mohammed Kamara var ebola-positiv.
- 
<span>Foto: MADS NISSEN</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00907/Ebola_907117y.jpg" alt=""/></div>
<p class="caption">
<b>5 af 8.</b>
Idris Contehs mor døde af ebola, og som det ofte sker, er den 9-årige dreng nu offer for frygt og stigmatisering. Indtil videre ønsker ingen pårørende at have kontakt med og tage vare på Idris Conteh, som derfor bor med 21 andre »ebola-børn« på The Interim Child Center nær Freetown. Over hans seng står skrevet »I'm the blood of Jesus«.
- 
<span>Foto: MADS NISSEN</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00907/Ebola_907119y.jpg" alt=""/></div>
<p class="caption">
<b>6 af 8.</b>
67-årige Sheku Mansary er død i sit hjem af ebola, og hans lig skal nu hentes i den tætbefolkede »Kissy Mess Mess« i Freetown. Han efterlader sig 14 børn. Selvom det udgør en stor smittefare bliver madrasser, tæpper og sengelinned sjældent destrueret fra den syges hjem. Begravelsesholdene insisterede i begyndelsen, men måtte opgive, da det første til voldelige konfrontationer med fattige pårørende, der ikke ønsker at miste deres eneste ejendele. Istedet bliver de forsøgt renset med klor.
- 
<span>Foto: MADS NISSEN</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00907/Ebola_907118y.jpg" alt=""/></div>
<p class="caption">
<b>7 af 8.</b>
Den største flaskehals i bekæmpelsen af ebola er en akut mangel på hospitalssenge. Smittebærende personer må vente i dagevis på behandling. Familien Fofana-Kamara er blevet så utålmodige, at de er taget ind til Connaught Hospital, hvor de venter foran hovedindgangen på ledige pladser. Alle viser de tydelige tegn på ebola, bortset fra 16-årige Isha Kamara som, iført orange kjole og en enkelt handske, forsøger at tage vare på sine familiemedlemmer. Hospitalet gør intet for at begrænse smitten eller behandle de desperate syge, som er mødt op uden aftale.
- 
<span>Foto: MADS NISSEN</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00907/Ebola_907120y.jpg" alt=""/></div>
<p class="caption">
<b>8 af 8.</b>
Et begravelseshold henter liget af 2-årige Kandeh Kargbo fra familiens hjem i Masoni. Man regner med at barnet døde af ebola.
- 
<span>Foto: MADS NISSEN</span>
</p>
</div>
</div>
<a class="show-full-screen" href="http://politiken.dk/2543411">Se i fuld skærm</a>
<span class="prev"/>
<span class="next"/>
</div><p/><p>
»Deres vaccinationsprogrammer bliver væsentligt reduceret, fordi 
sundhedsarbejderne er døde, de er væk, de er trætte, de er demotiverede, og 
nye får ikke lyst til at søge ind«, siger Lise Rosendal Østergaard, der 
understreger at mødresundheden også vil blive ramt af manglende hænder. 
</p><h3>
Frygter nye udbrud 
</h3><p>
Selv om ebola-udbruddet er ved at blive inddæmmet, og det ifølge overlæge ved 
Statens Seruminstitut Anders Formsgaard »nok skal blive bekæmpet«, så 
frygter han, at ebola kan vende tilbage: 
</p><p class=" bl-elem">
»Hvis man ser op et land som DR Congo, så kommer der et udbrud en gang om 
året. Man kan godt frygte, at det i Vestafrika er blevet etableret i 
dyrebestanden, så der kan komme nye udbrud, der ikke har at gøre med det 
her«. 
</p>	
</div>
</div></body></html>
