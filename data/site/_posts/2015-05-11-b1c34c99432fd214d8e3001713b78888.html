---
layout:     post
title: 	    "Brevkasse: Sådan påvirker den stigende rente dit boliglån"
post_author:	    
post_date:	    Mon, 11 May 2015 06:32:35 +0200
post_site:	    politiken.dk 
post_link:	    http://politiken.dk/oekonomi/ECE2661072/brevkasse-saadan-paavirker-den-stigende-rente-dit-boliglaan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Privatøkonomisk brevkasse</h4>
<div class="fakta-body" data-buildingblock="embedded_factboxlink">
<p/><p>
Fem eksperter besvarer læsernes spørgsmål om privatøkonomi. Send dit spørgsmål 
til erhverv@pol.dk 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Lone_Brandenborg_91_914933v.jpg" alt="" border="0"/><span class="caption"><span class="f-img-caption">familieadvokaten. 
</span>Lone Brandenborg, formand i Danske Familieadvokater. Driver Advokatfirmaet Kahlke. Uddannet jurist.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Las_Olsen_910226a_914936v.jpg" alt="" border="0"/><span class="caption"><span class="f-img-caption">privatøkonom. 
</span>Las Olsen, privatøkonom i Danske Bank. Uddannet økonom.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Anne_Lehmann-Erichs_914940v.jpg" alt="" border="0"/><span class="caption"><span class="f-img-caption">forbrugerøkonom. 
</span>Ann Lehmann-Erichsen, forbrugerøkonom i Nordea. Uddannet jurist.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Johan_Juul_Jensen___914937v.jpg" alt="" border="0"/><span class="caption"><span class="f-img-caption">Privatøkonom. 
</span>Johan Juul-Jensen, privatøkonom i Nykredit. Uddannet økonom.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Hans_Peter_Christen_914938v.jpg" alt="" border="0"/><span class="caption"><span class="f-img-caption">Rådgiver. 
</span>Hans Peter Christensen, direktør i Uvildige.dk. HD i finansiel rådgivning.</span></span></p><p class=" bl-elem">
Spørgsmålene kan være formuleret af redaktionens medarbejdere på baggrund af 
læserhenvendelser.
</p>
</div>
</div><p><b>Spørgsmål:</b></p><p>
Jeg har i et stykke tid overvejet at skifte mit 3,5-procentslån ud med et 
2-procentslån, men jeg har tøvet. Nu kan jeg se, at renten er begyndt at 
stige, og jeg er blevet nervøs for, om jeg er for sent ude. Er det allerede 
for sent at gå efter 2-procentslånet? Skal jeg slå til nu, eller skal jeg se 
tiden an? 
</p><p><b>Svar:</b></p><p>
Tak for dit spørgsmål, som jeg ville have foretrukket at besvare direkte. 
Renterne og obligationskurserne bevæger sig lige nu så meget, at mit svar 
kan nå at blive forældet flere gange i løbet af kort tid. Men der er ingen 
tvivl om, at den seneste uges rentestigninger har gjort det mindre 
attraktivt at konvertere. 
</p><p>
Havde du spurgt mig før 30. april, som var fristen for at konvertere sit lån 
med effekt fra 1. juli, ville jeg uden tøven have anbefalet en konvertering 
fra et 3,5-procentslån til et 2-procentslån. Det ville give højere afdrag, 
lavere månedlig ydelse og bedre mulighed for at reducere restgælden, hvis 
det på et tidspunkt bliver muligt at konvertere tilbage til en højere rente. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2576282/brevkasse-saadan-vaelger-du-det-rette-boliglaan/">Brevkasse: Sådan vælger du det 
rette boliglån</a></p><p>
I dag ser regnestykket knap så attraktivt ud. Du kan fortsat øge afdraget og 
sænke den månedlige ydelse, men beløbene er mindre og de samlede 
omkostninger er højere, fordi du nu skal betale differencerenter frem til 
udgangen af september. Dit månedlige afdrag stiger ganske vist, men det 
varer 11 år før du har tjent de samlede omkostninger hjem. Hvis du til 
sammenligning havde opsagt lånet før den 30. april, kunne du have tjent 
omkostningerne hjem allerede efter tre og et halvt år. 
</p><h3>
Ekstra omkostninger 
</h3><p>
Et fastforrentet lån kan altid opsiges af låntager og indfries til kurs 100. 
Kravet er, at du opsiger lånet med mindst 2 måneders varsel til den 
førstkommende termin. Da vi netop er gået ind i maj, er fristen for at 
opsige lånet til juniterminen således netop overskredet, og lånet kan derfor 
først opsiges til septemberterminen. 
</p><p>
Hvis du bestemmer dig for at omlægge lånet, skal ud over valg af nyt lån også 
tage stilling til, hvordan dit nuværende lån skal opsiges. Du skal vælge 
mellem straksopsigelse og opsigelse til termin. 
</p><p>
Hvis du vælger straksopsigelse, indfries lånet med det samme, men principielt 
sker der en opsigelse til termin, da der stadig skal betales 
obligationsrente indtil førstkommende termin. Da realkreditinstituttet har 
råderet over indfrielsesbeløbet indtil terminen, opkræver eller godtgør det 
dig en mellemregningsrente. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/ECE2582659/brevkassen-saadan-faar-du-et-bedre-overblik-over-omkostningerne-paa-boliglaan/">Brevkassen: Sådan får du et 
bedre overblik over omkostningerne på boliglån</a></p><p>
Forskellen mellem renten du skulle have betalt på dit lån og 
mellemregningsrenten kaldes opsigelsesrente eller differencerente. Det er 
klart, at differencerentebetalingen vil være lavere, jo tættere du kommer på 
opsigelsesterminen. Da vi netop har overskredet opsigelsesfristen, skal der 
betales differencerenter indtil udgangen af september, altså i næsten fem 
måneder, hvis du vælger at straksopsige dit lån nu. 
</p><p>
Ved opsigelse til termin sker indfrielsen i slutningen af terminen. Hvis 
opsigelsen sker i forbindelse med omlægning til nyt lån, vil det nye lån 
også blive udbetalt i slutningen af terminen. Da renten kan ændre sig i 
opsigelsesperioden, anbefales det altid, at der indgås en såkaldt 
fastkursaftale, så ydelsen på det nye lån kendes allerede på 
beslutningstidspunktet. 
</p><h3>
Behold dit lån 
</h3><p>
Så mit svar er, at du lige nu er bedst tjent med dit nuværende 
3,5-procents-lån, som fortsat er et historisk attraktivt lån. Ligesom vi i 
dag måber over, at boligejere så sent som i 1980’erne betalte 20 procent i 
rente, vil kommende generationer muligvis måbe over, at det var muligt at få 
fastrentelån i 30 år til 3,5 procent og lavere. Meget kan dog ændre sig de 
kommende måneder, og jeg anbefaler, at du uanset hvad får regnet på netop 
dit lån og dine muligheder. 
</p><p><i class=" bl-elem">Med venlig hilsen </i></p><p class=" bl-elem"><i class=" bl-elem">Johan Juul-Jensen </i></p>	
</div>

</div></body></html>
