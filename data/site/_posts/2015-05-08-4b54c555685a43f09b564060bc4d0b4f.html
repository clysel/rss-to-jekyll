---
layout:     post
title: 	    "Stilren actionthriller er elendigt forklaret"
post_author:	    
post_date:	    Fri, 08 May 2015 11:05:35 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2658736/stilren-actionthriller-er-elendigt-forklaret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p><b>THE GUEST</b></p><p class=" bl-elem">
Actionthriller. Instr.: Adam Wingard
</p>
</div>
</div><p>
At godt begyndt er halvt fuldendt, gælder ikke her, hvor en stilren optakt til 
en 1980’er-slasher ender i sjusket konspirationsparanoia og selvparodierende 
labyrintforfølgelse til de støjende toner af ’I am haunted!’
</p><p>
Afsættet er velprøvet: Hjemvendt soldat banker på med en sidste hilsen fra 
familiens ældste søn, der er faldet i kamp et sted i Mellemøsten. David 
hedder gæsten, pæn og høflig – og glimrende tvetydigt spillet af Dan Stevens 
(’Downton Abbey’-familiens afdøde svigersøn). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2648942/blodig-horrofilm-blandet-med-hobbypsykiatri-er-plattenslageri/">Blodig horrofilm blandet med 
hobbypsykiatri er plattenslageri</a></p><p>
Men strimmelen før forteksterne har advaret os: Løbende støvlefødder, skud, 
blod og halloweenfugleskræmsel. Her stikker mere under! Den strimmel film 
har den sørgende familie bare ikke set, så de elsker David, ikke mindst 
yngstesønnen, offer for skolens mobbebøller, som David tager sig af. 
</p><p>
Men overdriver gæsten ikke brutaliteten lidt her? Og er det mon rent held, at 
familiefaderen bliver forfremmet, fordi hans chef pludselig dør? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2620399/hypet-teenagegyser-er-saa-raedselsvaekkende-at-man-leder-efter-pauseknappen/">Hypet teenagegyser er så 
rædselsvækkende, at man leder efter pauseknappen</a></p><p class=" bl-elem">
Den 17-årige datter er – ligesom vi! – mere mistænksom og undersøger omsider 
flotte Davids identitet. Og så går alt agurk, stof- og våbenpushere dør, de 
militære bagmænd bag et fejlslagent psykoeksperiment sender en taskforce, 
blodet flyder helt som forventet – men elendigt forklaret. 
</p>	
</div>

</div></body></html>
