---
layout:     post
title: 	    "Kære kunde, du kører altså ret hurtigt i det her kryds. Sæt farten ned!"
post_author:	    
post_date:	    Mon, 11 May 2015 08:40:00 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2664147/kaere-kunde-du-koerer-altsaa-ret-hurtigt-i-det-her-kryds-saet-farten-ned/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
For skel på folk</h4>
<div class="fakta-body" data-buildingblock="embedded_factboxlink">
<p><b>Mikrotarifering </b>er forsikringsbranchens ord for at tilbyde forskellige 
præmier til folk, afhængigt af hvilken risiko de individuelt set 
repræsenterer. Tidligere har man primært skelnet efter kollektive risici, 
hvor unge mænd eksempelvis betaler dyrere for bilforsikring end ældre, fordi 
de statistisk set har højere risiko for at ende i ulykker. 
</p><p class=" bl-elem"><b>I dag </b>differentierer mange selskaber efter langt mere individuelle 
principper, hvor personlige sundhedsoplysninger, kørselsmønstre og din 
bopæls konkrete afstand til eksempelvis stationer eller politistationer har 
afgørende indflydelse på beregningen af, hvor meget du skal betale for en 
forsikring, eller om du overhovedet kan få en.
</p>
</div>
</div><p>
En sms fra dit forsikringsselskab til dig om, at du har en dårlig vane med at 
køre hurtigt i et farligt vejsving. Eller at du accelererer for hurtigt, når 
det bliver grønt, og at du kan spare benzin ved at lette foden fra 
speederen. </p><p>
Disse muligheder bunder i indførslen af ny teknologi, som allerede er blevet 
hverdag i lande som USA, Storbritannien og Italien, og som er et led i en 
generel tendens til, at forsikringsselskaber kan skræddersy forsikringer til 
kunder, der ønsker at give flere oplysninger om sig selv, for eksempel på 
sundhedsområdet. Åbenheden bliver belønnet med klækkelige rabatter til de 
kunder, der opfører sig sundt eller har lavere risiko for arvelige sygdomme. 
</p><div class="art-quote article-box">
<p class="quote"/>
<blockquote>
<p class="quote-txt">
Vi tror, at danskerne er mere klar til overvågning nu, end de har været 
tidligere
</p>
<p class="sender">
Lise Agerley, kommunikationsdirektør, Alka Forsikring 
</p>
</blockquote>
</div><p>
Mens sundhed og genetik ofte er særdeles følsomme emner, har de fleste lettere 
ved at lade forsikringsselskaberne få indblik i deres kørsel. Her kan 
dataanalyse give en række håndgribelige fordele for en bilist ud over lavere 
præmier – såsom automatisk hjælp ved et uheld eller gode råd om at øge 
trafiksikkerheden eller sænke brændstofforbruget. </p><h3>
Overvågning er blevet mere acceptabelt 
</h3><p>
»Vi tror, at danskerne er mere klar til overvågning nu, end de har været 
tidligere. At danskerne har vænnet sig til, at overvågning kan være noget 
positivt. For eksempel at man på en ferie i Alperne automatisk kan få hjælp 
fra den lokale ambulancetjeneste, hvis man kører galt. Eller at man kan 
finde en bil, der er stjålet«, siger Alkas kommunikationsdirektør, Lise 
Agerley. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2663981/forsikringsselskaber-vil-have-fat-i-gentest-for-arvelige-sygdomme/">Forsikringsselskaber vil have 
fat i gentest for arvelige sygdomme</a></p><p>
Alka Forsikring har siden 2007 tilbudt sine bilistkunder at installere særlige 
bokse, der registrerer kørslen. Boksen er blevet billigere undervejs og 
koster nu 1.000 kroner at installere. Det udløser en rabat på 25 procent, så 
boksen typisk er tjent ind på et års tid. 
</p><p>
Flere andre selskaber er på vej. Tryg Forsikring indledte for eksempel i marts 
et forsøg i Norge, hvor en boks opgiver kørselsdata, der bruges til at 
vurdere, om man er en forsigtig bilist – og dermed berettiget til rabat. Og 
næste år vil Nem Forsikring lancere en smartphone-app, der kan bruges til 
detaljeret at kortlægge ens kørsel og udsende gode råd via sms. 
</p><h3>
Natlig kørsel straffes 
</h3><p>
I Storbritannien har den slags systemer eksisteret i årevis: Allerede i 2009 
indførte RSA Insurance en ordning, hvor unge bilister fik rabat for at love 
ikke at køre om natten, hvor statistikkerne viste, at de var mest 
uforsigtige. Hvis RSA til gengæld registrerede, at der var kørt mellem kl. 
23 og kl. 5, kostede det en ekstraregning per nat på 45 pund (460 kr.). 
</p><p>
Alka havde fra begyndelsen håbet, at selve det at have en boks installeret 
ville få folk til at køre mere forsigtigt. Men hidtil har resultaterne været 
skuffende for de omtrent 7.000 bokse, der er installeret. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/digitalt/internet/ECE2613992/dit-facebookliv-bliver---endnu---mindre-privat/">Dit facebookliv bliver - endnu - 
mindre privat</a></p><p>
»Vi har ikke kunnet se, at folk kører mere forsigtigt. De har næsten samme 
statistik som dem, der ikke har en Alka Boks. Så nu ser vi på, om vi kan 
gøre andet for at motivere folk til at køre mere sikkert. For eksempel at 
udsende en sms med feedback: Du kørte ret voldsomt i det her sving ved en 
skole, måske skulle du lige overveje at sætte farten ned«, forklarer Lise 
Agerley. 
</p><h3>
Frygten for Big Brother 
</h3><p>
Når det ikke sker, skyldes det, at man ikke ved, hvordan kunderne vil reagere, 
siger hun. 
</p><p>
»Boksen har en masse muligheder, som vi bare ikke har gjort brug af endnu – vi 
har jo spørgsmålet om, hvor meget folk gerne vil overvåges. Det med big 
brother har hele tiden været en udfordring for os. I England har man ikke 
den samme debat som i Danmark«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/digitalt/internet/ECE2618093/rabat-paa-varer-faar-os-til-at-saelge-vores-private-data/">Rabat på varer får os til at 
sælge vores private data</a></p><p>
Den frygt deler Carsten Møller Pedersen ikke. Han er direktør for Nem 
Forsikring, der er på vej med et langt mere vidtgående system formentlig i 
begyndelsen af næste år. 
</p><p>
»Vi ønsker at springe forbi det teknologiskridt, som hedder den sorte boks, og 
at lancere en ren app-løsning. I udlandet er man allerede forbi boksen rent 
udviklingsmæssigt«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Efter hver enkelt kørsel kan du se, hvad den har af indflydelse på din præmie
</p>
<p class="sender">
Carsten Møller Pedersen, direktør, Nem Forsikring 
</p>
</blockquote>
</div><p>
Når Alkas resultater er skuffende, skyldes det, at selskabet ikke er gået nær 
langt nok, mener han. De sms’er og andre muligheder for at gå direkte til 
kunden, Alka tøver med at udsende, vil Nem Forsikring bruge i stor stil. 
</p><p>
»En app-løsning giver en helt anderledes mulighed for at give tilbagemelding 
med det samme: Efter hver enkelt kørsel kan du se, hvad den har af 
indflydelse på din præmie, og du kan få gode råd til, hvordan du kan 
tilpasse din kørsel, så du kan få en bedre præmie, eller hvordan du kan 
reducere dit brændstofforbrug og så videre«, siger han. 
</p><h3>
*Ding* : Der er kø på ringvejen 
</h3><p>
Risikoen for at støde kunderne fra sig på grund af angst for overvågning tror 
han ikke på. 
</p><p>
»Hvis man på den ene side kan spare nogle penge på forsikringen og på den 
anden side øge både sin egen og medpassagerernes sikkerhed, så tror jeg ikke 
på, at danskerne har noget imod det. Hvorfor skulle de dog have det?«. 
</p><p>
Han nævner også, at en app kan give gode råd om, hvor statistikken giver dig 
den hurtigste rejse – og man kan undgå de steder, hvor der normalt er kø 
fredag kl. 16. 
</p><p>
»Der er sådan set ingen grænser for, hvad du kan kombinere ind af oplysninger 
omkring ruten og dit kørselsmønster«, siger Carsten Møller Pedersen. 
</p><h3>
Utroskabens spøgelse 
</h3><p>
Som det selskab herhjemme, der har været hurtigst ude, har Alka også løbende 
spurgt kunderne om, hvad der kunne afholde dem fra at installere en boks. 
</p><p>
»Det gav svar som: »Jeg er bange for, at min kone skal se, hvor jeg kører 
hen«. Eller »Min mand skal ikke kunne se, at jeg ikke var i strikkeklubben«. 
Altså utroskab«, siger Lise Agerley. 
</p><div class="art-quote article-box">
<p class="quote"/>
<blockquote>
<p class="quote-txt">
Der er sådan set ingen grænser for, hvad du kan kombinere ind af oplysninger
</p>
<p class="sender">
Carsten Møller Pedersen, direktør, Nem Forsikring 
</p>
</blockquote>
</div><p>
Hun understreger, at Alka ikke har den ringeste interesse i at snage i 
oplysningerne eller dele uretmæssigt ud af dem. </p><p>
»Som forsikringsselskab var vi jo ikke kommet langt, hvis vi ikke kunne 
håndtere fortrolige data. Det er kun fire af vores mest betroede 
medarbejdere, der har adgang til de her data. Vi tager det meget alvorligt. 
Alka Boks ville jo miste værdi, hvis folk troede, vi ikke kunne håndtere 
data forsvarligt«, siger hun. 
</p><h3>
Se &amp; Hør-sagen lurer 
</h3><p>
Carsten Møller Pedersen er enig i, at alt afhænger af, at oplysningerne kun 
bruges på nøjagtig den måde, kunden har sagt ja til. Man kan dog aldrig 
gardere sig helt mod en sag som den, der kom frem for et år siden, hvor en 
IBM-ansat udleverede dankortoplysninger til Se &amp; Hør. 
</p><p><b class="ext-link">LÆS DEBATINDLÆG</b><a class="embeddedlink" href="http://politiken.dk/debat/profiler/rasmus-jarlov/ECE2562671/hvorfor-skal-vi-overvaages-hvis-vi-ikke-har-noget-at-skjule/">Hvorfor skal vi 
overvåges, hvis vi ikke har noget at skjule?</a></p><p>
»Det er noget, vi er frygtelig opmærksomme på, for det vil give os et 
omdømmemæssigt tab og skade vores markedsposition, så selvfølgelig gør vi 
alt for at sikre os mod det. Men at udstede en garanti for, at det ikke kan 
ske, det kan jeg ikke«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Det er kun fire af vores mest betroede medarbejdere, der har adgang til de her 
data
</p>
<p class="sender">
Lise Agerley, kommunikationsdirektør, Alka Forsikring 
</p>
</blockquote>
</div><p>
Begge direktører mener dog, at fordelene ved de øgede datamængder langt 
opvejer ulemperne. Selv uden at gå i detaljer med kunden om kørselsmønstret 
er der en idé i at kunne registrere, at en bil er standset så brat, at der 
må være sket en ulykke, påpeger Lise Agerley. Alkas system fungerer sådan, 
at det automatisk udløses en telefonopringning for at høre, om man er o.k. 
Hvis telefonen ikke tages, tilkaldes der straks en ambulance. Hidtil er 
opringningen blevet udløst 350 gange. </p><p class=" bl-elem">
»Heldigvis var de 300 af dem i god behold og klare nok til at kunne tale, men 
de andre 50 var ikke, og de blev hentet af en ambulance. Der synes jeg da, 
at man kan tale om en klar fordel«, siger hun. 
</p>	
</div>

</div></body></html>
