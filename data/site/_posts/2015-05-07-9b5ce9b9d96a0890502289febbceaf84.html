---
layout:     post
title: 	    "2050-analyse: Derfor kan Teslas nye batteri ændre verden"
post_author:	    
post_date:	    Thu, 07 May 2015 09:04:20 +0200
post_site:	    politiken.dk 
post_link:	    http://politiken.dk/oekonomi/2050/groen_omstilling/ECE2657052/2050-analyse-derfor-kan-teslas-nye-batteri-aendre-verden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi har den her smarte fusionsreaktor oppe i himlen. Den kaldes solen 
</p>
<p class="sender">
</p><p class=" bl-elem">Elon Musk</p> 

</blockquote>
</div><p>
Nogle gange er det hos de skøreste kugler, at fremtiden bliver støbt. Sådan en 
kugle er Elon Musk. Han tror på, at han kan sende mennesker til Mars inden 
for 20 år, og han mener seriøst, at menneskeheden er nødt til at forberede 
sig til en eksistens spredt på flere planeter. 
</p><p>
I modsætning til mange andre fantaster går Elon Musk systematisk til værks. 
Første skridt, som hans firma Space X arbejder målrettet på, er at kunne 
genbruge de ekstremt dyre rumraketter. Så sent som for 14 dage siden bar en 
af hans raketter forsyninger op til Den Internationale Rumstation, men det 
mislykkedes at få affyringsraketten til at lande på en flydende base i 
havet. Og det var ikke første gang.
</p><p>
Skrupskør? Bestemt. 
</p><p>
Men Elon Musk har også haft sine succeser. Han skabte sin formue som 
medopfinder af betalingssystemet Pay Pal, der i dag er en global 
megaforretning. Og han er hjernen bag bilfirmaet Tesla, hvis eldrevne 
sportsvogne fylder stadig mere i bybilledet, ikke mindst nord for København 
og i den dyre ende af Frederiksberg. Derfor er der grund til at lytte, når 
Elon Musk får nye ideer.
</p><h3>
Den store reaktor i himlen
</h3><p>
Der er da også allerede over halvanden million mennesker, der har set 
videooptagelsen fra i fredags, da Elon Musk præsenterede sit seneste produkt 
Tesla Powerwall. 
</p><p>
Foran et inviteret publikum i Californien forklarede den 43-årige iværksætter, 
hvordan et nyt batteri, som kan placeres på væggen, kan revolutionere vores 
elforsyning – og for resten redde planeten fra klimakrisen samtidig. 
</p><p>
Systemet er – som de fleste gode ideer – helt enkelt: Batteriet sidder på 
væggen og lades op med solenergi. Som Musk forklarede:
</p><p>
»Vi har den her smarte fusionsreaktor oppe i himlen. Den kaldes solen. Man 
behøver ikke gøre noget, den virker bare. Og dukker op hver dag«.
</p><p>
Et enkelt batteri koster ca. 25.000 kroner og kan i første version lagre 10 
kilowatttimer, eller cirka to tredjedele af, hvad en almindelig dansk 
familie bruger på et døgn. Man kan sætte flere batterier sammen, og Elon 
Musk præsenterede også større kabinetter, der kan lagre strøm til 
virksomheder. 
</p><p>
Skal man tro Elon Musk, er der tale om en løsning, der realistisk kan afløse 
alle klodens eksisterende elsystemer, og som måske endda med tiden også kan 
forsyne transportsektoren.
</p><h3>
Læg vinden på lager
</h3><p>
Den nye Powerwall fik en mildt sagt lunken modtagelse af energiminister Rasmus 
Helveg Petersen (R), der i Berlingske forleden advarede om, at opfindelsen 
kan bruges af velhavende strømforbrugere til at undgå at betale afgifter – 
og at den dermed kan skabe ulighed.
</p><p>
Argumentet virker ikke særlig overbevisende, men ministeren har andre gode 
grunde til at slå syv kors for sig: Hele det danske system bygger netop på 
tanken om en stærk, kollektiv elforsyning, hvor forbrugere og virksomheder 
via et sindrigt system af afgifter er med til at finansiere de enorme 
havvindmølleparker, der gør Danmark lidt grønnere.
</p><p>
Samtidig er det oplagt, at vinden – lige som solen – har den svaghed, at den 
ikke producerer energi hele tiden. Lige nu betyder det, at Danmark sender 
billig eller ligefrem gratis strøm til Tyskland og Norge, når det blæser 
meget. Hvis det kunne lagres på nogle af Elon Musks nye superbatterier, 
ville det åbne helt nye perspektiver og gøre den grønne energi endnu mere 
attraktiv. 
</p><p>
Omvendt kan det tage luften og økonomien helt ud af de store elkabler, der er 
planlagt til at binde Europa sammen. 
</p><p class=" bl-elem">
Den skøre kugle fra Californien får næppe sin koloni på Mars, men Powerwall 
kan godt ende med at forandre den måde, vi sætter strøm til hinanden.
</p>	
</div>
</div></body></html>
