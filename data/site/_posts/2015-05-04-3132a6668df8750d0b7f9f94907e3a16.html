---
layout:     post
title: 	    "Digitale spil vil ud af kapitaltørke"
post_author:	    
post_date:	    Mon, 04 May 2015 23:15:04 +0200
post_site:	    politiken.dk 
post_link:	    http://politiken.dk/kultur/medier/ECE2654818/digitale-spil-vil-ud-af-kapitaltoerke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Spilbranche</b></h4>
<h5>
<b>Fakta</b></h5>
<div class="fakta-body" data-buildingblock="embedded_factboxlink">
<p>
Staten har gennem Det Danske Filminstitut siden 2007 støttet »computerspil som 
kulturbærende medie«. 
</p><p>
Mens det tidligere har været diskuteret, om spilbranchen hører til under 
Kulturministeriet, mener Interactive Denmark, at det er vigtigt, at 
spilbranchen hører hjemme her på linje med film, musik og litteratur – 
og ikke i eksempelvis Erhvervs- og Vækstministeriet . 
</p><p>
DFI støtter branchen med 40 millioner kroner over de kommende 3 år og er 
i øjeblikket ved at udvide ordningen, så flere spilproducenter kan få 
del i støtten – blandt andet producenter, der laver spil målrettet voksne, 
og som i dag er afskåret fra at søge. 
</p><p class=" bl-elem">
De nøjagtige udvidelser præsenteres senere i år.
</p>
</div>
</div><p>
Der flyver bowlerhatte og smeltende ure omkring, når spillere skal føre en 
søvngænger i sikkerhed i spillet Back to Bed. Det surrealistiske univers, 
inspireret af malerne Magritte og Dalí, er blevet downloadet fire millioner 
gange og er lavet af danske Bedtime Digital Games. Men spil er så dyre at 
udvikle, at det syv mand store firma trods succesen hidtil har måttet afvise 
de velkvalificerede spiludviklere, der hver dag sender jobansøgninger, siger 
direktør Klaus Pedersen.
</p><p>
»Hvis den risikovillige kapital var lettere tilgængelig, havde vi mulighed for 
at aftage flere«, siger han.
</p><p>
Mens filmbranchen for længst har etableret et miljø af investorer og fonde 
omkring sig, kæmper den noget yngre spilbranche med at gøre sig bemærket 
blandt pengefolk og opbygge en reel industri.
</p><h3>
Ny investeringsfond
</h3><p>
Branchens fællesorganisation er sammen med investeringsselskabet Capnova nu 
ved at etablere en investeringsfond for interaktive produkter, herunder 
spil. 
</p><p>
»Vi har ikke har været gode nok til at tale investorsprog« siger 
projektdirektør Jan Neiiendam fra Interactive Denmark.
</p><p>
Capnova har – som en af få – siden 2008 investeret 67 millioner kroner i 27 
forskellige spilselskaber. Herunder er 2,4 millioner kroner netop skudt i 
Bedtime Digital Games. Håbet med den nye investeringsfond er at få samlet en 
startkapital på 150 millioner kroner til udvikling af spil over de næste 3 
år. i stedet for at hver enkelt producent tager hatten i hånden, bør det 
nemlig være lettere for Capnova at bruge sine erfaringer til at overtale 
andre fonde, pensionskasser og private investorer. 
</p><div class="art-quote article-box">
<p class="quote"/>
<blockquote>
<p class="quote-txt">
Problemet er, at du kommer ikke ret langt for 2 millioner
</p>
<p class="sender">
Brian Meidell, direktør i Cape Copenhagen 
</p>
</blockquote>
</div><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/spil/ECE2306557/computerspil-skovler-milliarder-ind-paa-tablets-og-smartphones/">Computerspil skovler 
milliarder ind på tablets og smartphones</a><br/><br/>
»Vi forventer, at vi kan tjene penge til dem, der skyder penge i fonden, 
samtidig med at vi kan skabe vækst i en industri, som vi ikke rigtig har 
fået gang i, hvis man sammenligner med Sverige og Finland«, siger 
Capnova-direktør Lars Stigel.</p><p>
Jan Neiiendam kalder fonden yderst vigtig for spilbranchens fremtid:
</p><p>
»Nu forsøger vi at skabe mulighed for, at man kan gå fra at være et talent med 
kunststøtte til at skabe en reel kommerciel virksomhed«, siger han.
</p><h3>
Et uudviklet kulturområde
</h3><p>
Flere har i årevis peget på mulighederne for at markere dansk teknologi og 
design i udlandet gennem de digitale spil til computer, telefoner og 
tablets, hvoraf flere – herunder spillene Hitman i 00’erne og senest Limbo 
og SubwaySurfers – er blevet gedigne succeser. 
</p><p>
I 2013 eksporteredes danske computerspil for 670 millioner kroner – mere end 
dobbelt så meget, som dansk film eksporterede for. I det seneste filmforlig 
blev puljen til spil fordoblet, så der er i de kommende tre år støttes med i 
alt 40 mio. kr. til udvikling af projekter og ideer.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2207964/her-er-fire-myter-om-computerspil/">Her er fire myter om 
computerspil </a></p><p>
»Det er meget fornemt, at vi har et støttesystem til små nye projekter, men 
problemet er, at du kommer ikke ret langt for 2 millioner«, siger Brian 
Meidell, direktør i Cape Copenhagen, der står bag en række egne spil og spil 
for Lego.
</p><p class="art-ext-other">

</p><p>
Virksomheden har været i dialog med 20-25 investorer i ind- og udland, men 
oplever, at det er »uforholdsmæssigt svært at få nogen til at interesse sig 
for at investere i spil«. Og det er ikke, fordi der mangler talent, 
forsikrer Klaus Pedersen.<br/><br/>
»Vi har en kæmpe talentmasse, der ikke bliver udnyttet. Universiteterne gør et 
godt stykke arbejde med at få uddannet folk, men der er ikke nogen forhold, 
der gør det let at få en virksomhed op at køre for alvor«, siger han.</p><h3>
Vækstfond holder øje
</h3><p>
Bunkerne med gode ansøgninger til eksperimenterende projekter til DFI’s 
spilordning har aldrig har været større, siger Thomas Vigild, der er medlem 
af det udvalg i DFI, der behandler ansøgningerne.
</p><p>
»Men jeg tror, mange spilproducenter har været for dårlige til at have flere 
projekter i gang. De har fokuseret på ét projekt i stedet for flere, og det 
tror jeg ofte, større investorer ser skævt til«.
</p><p>
Med oprettelsen af den nye fond håber spilbranchen desuden, at en anden 
central spiller, nemlig Vækstfonden, der som statens investeringsfond skal 
fremme vækst og fornyelse i små og mellemstore virksomheder, vil vågne op. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/spil/ECE2306732/computerspil-er-dobbelt-saa-stort-som-hollywoods-billetsalg/">Computerspil er dobbelt så 
stort som Hollywoods billetsalg </a></p><p>
Vækstfondens direktør, Christian Moltzfeldt, siger, at der er »stor interesse« 
fra investorer i at investere i spil, men han har ikke for nylig set nogen 
investere i danske spilselskaber. Det er ofte finske virksomheder, der løber 
med pengene, fordi landet allerede har vist sit værd med gigasucceser som 
Angry Birds.
</p><p>
»Det er selvfølgelig lidt op ad bakke, når man har den type at kæmpe imod«.
</p><p><i class=" bl-elem">Gør I nok for den danske spilbranche?</i></p><p>
»Der er massevis af brancher, der spørger, om vi ikke kunne gøre noget mere 
for dem, og har gode grunde til at mene, at der foregår noget rigtig 
spændende i lige netop deres branche«, siger han.
</p><p class=" bl-elem">
»Vores filosofi er, at der ikke er nogen branche, vi ønsker at forfordele«.
</p>	
</div>

</div></body></html>
