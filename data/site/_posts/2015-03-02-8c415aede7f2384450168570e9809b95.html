---
layout:     post
title: 	    "Suspenderet via mail: Det føles forfærdeligt"
post_author:	    
post_date:	    Mon, 02 Mar 2015 13:42:35 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2570063/suspenderet-via-mail-det-foeles-forfaerdeligt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kampen er ikke slut. 
</p><p>
Sådan lyder det fra en af de SAS-ansatte, der er blevet suspenderet undervejs 
i konflikten om overflytningen til datterselskabet Cimber. 
</p><p>
Sammen med omkring 26 andre har hun modtaget en mail fra sin arbejdsgiver om, 
at hun er suspenderet og vil høre nærmere om det videre forløb. 
</p><p>
»Det føles forfærdeligt. Jeg føler mig fuldstændigt kørt over, som en lille 
bil, der bliver kørt over af en lastvogn«, siger den suspenderede, der vejer 
sine ord på en guldvægt for ikke at blive genkendt af SAS. 
</p><p>
Vedkommende glæder sig dog over det sammenhold og den udholdenhed, 
kabinepersonalet i SAS har vist gennem forløbet, der tidligere på dagen 
mundede ud i, at de ansatte genoptog arbejdet klokken 12. 
</p><p>
»Jeg er rigtig stolt af os. Jeg føler mig stadig stærk og føler ikke, at 
kampen er slut«, siger den suspenderede, der ikke har overblik over, hvad 
det konkret betyder at være suspenderet i konflikten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2569835/mulighed-for-ny-strejke-udloeste-klapsalver-hos-sas-personale/">Mulighed for ny strejke 
udløste klapsalver hos SAS-personale</a></p><p>
Ifølge de ansattes talsmand, Jakob Esposito, er en af de afgørende grunde til, 
at de 1.300 danske ansatte valgte at genoptage arbejdet, at de ifølge deres 
fagforening CAU's jurister kan få mulighed for at nedlægge arbejdet på 
lovlig vis, hvis SAS, som frygtet vælger at opsige overenskomsten, når de 
147 ansatte er flyttet over i Cimber. 
</p><h3>
Fokus på de suspenderede 
</h3><p>
Ifølge kabinepersonalets næstformand, Jean Pierre Schomburg, har man nu fokus 
på de suspenderede, der er blevet suspenderet med den begrundelse, at de har 
presset kolleger til ikke at genoptage arbejdet. 
</p><p>
Det har ikke været muligt at få en kommentar til sagen fra SAS, som heller 
ikke har forklaret, hvad det betyder at være suspenderet i virksomheden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2569465/krise-i-sas-forstaa-konflikten-paa-fem-minutter/">Krise i SAS: Forstå konflikten 
på fem minutter</a></p><p>
Jean Pierre Schomburg håber, at SAS vil række hånden ud til den gruppe. 
</p><p>
»Det, der bekymrer os mest nu, er de suspenderede. Nu er konflikten afsluttet, 
og vi er klar til at forhandle«, siger han. SAS bekendtgjorde i går, at man 
var klar til at »drøfte uoverensstemmelserne« i dag klokken 14, hvis de 
strejkende havde genoptaget arbejdet fuldt ud. 
</p><h3>
Tilbage inden 12 eller I er sagt op 
</h3><p>
I går pålagde Arbejdsretten de ansatte, at de skulle vende tilbage til 
arbejdet, fordi strejken var i strid med overenskomsten. Alligevel trodsede 
kabinepersonalet kendelsen og fortsatte arbejdsnedlæggelsen til i dag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2569554/vrede-sas-ansatte-opgiver-konflikt-og-gaar-tilbage-i-arbejde/">Vrede SAS-ansatte opgiver 
konflikt og går tilbage i arbejde</a></p><p>
Det fik SAS til at udsende en meddelelse om, at de ansatte, der ikke var vendt 
tilbage på arbejde senest klokken 12 mandag, ville blive betragtet som 
opsagte. 
</p><p>
Baggrunden for konflikten er, at 147 kabineansatte i SAS har fået besked på, 
at de skal flyttes over i Cimber, som SAS købte for 20 millioner kroner i 
december sidste år. Med Cimber følger nemlig en billigere overenskomst, og 
det frygter de ansatte vil ramme dem. 
</p><p class=" bl-elem">
SAS har meldt til det berørte personale, at de kan tage deres løn- og 
arbejdsvilkår med over i Cimber indtil 2017, hvor der skal forhandles 
overenskomster igen. Og dermed frygter de ansatte, at de fra 2017 vil skulle 
acceptere en ringere overenskomst end den, de har nu. 
</p>	
</div>
</div></body></html>
