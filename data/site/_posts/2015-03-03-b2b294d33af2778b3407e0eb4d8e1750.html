---
layout:     post
title: 	    "Ny forskning: Emulgatorer i mad kan føre til fedme"
post_author:	    
post_date:	    Tue, 03 Mar 2015 16:54:48 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2570312/ny-forskning-emulgatorer-i-mad-kan-foere-til-fedme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Emulgatorer formår det ellers umulige: at binde fedtstof og vand sammen. 
Derfor tilsættes de i mange forarbejdede fødevarer, som is, salatdressing og 
mayonnaise, for at undgå, at de skiller, og for at give den rigtige 
konsistens. 
</p><p>
Nu er det for første gang bevist, at emulgatorer har en virkning på helbredet. 
Det skriver det videnskabelige tidsskrift <a href="http://www.nature.com/news/food-preservatives-linked-to-obesity-and-gut-disease-1.16984">Nature</a>, 
der bringer resultaterne af et forsøg med mus fra det amerikanske Georgia 
State University. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/madnyt/ECE2284455/de-fleste-ved-ikke-hvor-meget-de-bliver-snydt-af-deres-madvarer/">De fleste ved ikke, hvor meget 
de bliver snydt af deres madvarer</a></p><p>
Forsøget viser, at emulgatorer kan påvirke bakterier i tarmene og føre til 
fedme. Musene i forsøget fik de to emulgatorer carboxymethylcellulose og 
polysorbate-80 i forskellige mængder. Det førte til ændringer i musenes 
tarmbakteriesammensætning, hvilket gav dem betændelse i kroppen og førte til 
fedme. 
</p><h3>
Bakterier er vigtige 
</h3><p>
Oluf Borbye Pedersen er professor og forskningsdirektør ved Det 
Sundhedsvidenskabelige Fakultet på Københavns Universitet. Han har selv 
forsket i tarmens bakteriesammensætning, og kalder resultaterne fra Nature 
for yderst interessante. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE2061275/vi-mishandler-de-tarmbakterier-der-skulle-beskytte-os-mod-sygdomme/">Vi mishandler de 
tarmbakterier, der skulle beskytte os mod sygdomme</a></p><p>
»Det man har set i forsøget er, at tarmbakteriesammensætningen ændrede sig hos 
musene og blev smallere, når de fik emulgatorer. Og det er ikke heldigt, 
fordi vi ved, at en smal tarmbakteriesammensætning hyppigt forekommer 
samtidigt med et dårligt helbred. Jo større diversitet der er af 
tarmbakterierne, jo sundere er man«, siger Oluf Borbye Pedersen. 
</p><h3>
Emulgatorer er i mange ting 
</h3><p>
Emulgatorer er at finde i mange forarbejdede fødevarer. Det tilsættes især 
væsker for at undgå, at de skiller, og også is, for at undgå 
krystallisering. Det fortæller ernæringsekspert Michael René, der er lektor 
på Institut for Ernæring på Professionshøjskolen Metropol. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/mad/madnyt/ECE750959/is-er-proppet-med-tilsaetningsstoffer/">Is er proppet med 
tilsætningsstoffer</a></p><p>
»Man tilsætter emulgatorer for at give fødevarer en homogen konsistens. For 
eksempel tilsætter man dem i dressinger, så man ikke selv skal ryste 
flasken«, siger Michael René. 
</p><p>
Carboxymethylcellulose og polysorbate-80, der indgik i forsøget, er begge 
almindelige emulgatorer, der på etiketterne gemmer sig bag henholdsvis E466 
og E433. 
</p><h3>
Tarmbakterierne skal have opmærksomhed, 
</h3><p>
Ifølge Oluf Borbye Pedersen, skal Natures markante offentliggørelse føre til 
mere fokus på fødevarers påvirkning af tarmbakterierne. 
</p><p>
»Det her skal klart undersøges yderligere, både i dyr og mennesker. Man kan 
ikke udelukke, at der er særlige grupper i befolkningen, der genetisk set er 
sårbare overfor emulgatorer og dermed i øget risiko for at udvikle fedme 
eller tarmbetændelse«, siger Oluf Borbye Pedersen, der desuden mener, at man 
skal have større fokus på effekten på tarmene, når man forsker i fødevarer. 
</p><p class=" bl-elem">
»Når man undersøger helbredsrisici, bør der generelt være mere fokus på de 
mange forskellige emulgatorers påvirkning af tarmbakterierne og de 
fysiologiske virkninger, der er forbundet til tarmene«, siger Oluf Borbye 
Pedersen. 
</p>	
</div>
</div></body></html>
