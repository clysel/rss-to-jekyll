---
layout:     post
title: 	    "Ingeniører slukker ild med lydbølger"
post_author:	    Magnus Boye
post_date:	    Fri, 03 Apr 2015 08:00:10 +0000
post_site:	    ing.dk 
post_link:	    http://ing.dk/artikel/ingenioerer-slukker-ild-med-lydboelger-175180
---
<html><body><div><section class="body">
			<p>Der skal skrues godt op for bassen, når man slukker ild med lyd. Det er en af konklusionerne efter to amerikanske ingeniørstuderendes forsøg på at gøre skum- og vandslukker overflødig.</p>
			<p>De to studerende fra George Mason University har efter et år og utallige forsøg formået at udvikle en transportabel lydbaseret ildslukker, der ikke bare kan slukke mindre brænde i køkkenet, men også har potentiale til at assistere almindelig brandslukning. Det skriver <a href="http://www.washingtonpost.com/local/when-it-comes-to-putting-out-fire-gmu-students-show-its-all-about-that-bass/2015/03/22/47a7f8e8-cf1a-11e4-a2a7-9517a3a70506_story.html">Washington Post.    </a><br/>
			’Lyd-slukkeren’ udnytter, at lydbølger også er trykbølger, der kan forskubbe noget af den Oxygen, som er nødvendig for ilden.</p>
			<p>Ifølge Viet Tran, som udgør halvdelen af opfinderduoen, vil lydbølger med en bestemt frekvens separere Oxygen i ilden fra brændstoffet.</p>
			<p>»Trykbølgen går frem og tilbage og det forstyrrer, hvor luften befinder sig. Det specifikke mellemrum er nok til at holde ilden fra at genantænde,« forklarer han.</p>
			<h2>Bassen er bedst</h2>
			<p>De to studerende forsøgte indledningsvis med høje frekvenser i mellem 20.000 og 30.000 hertz, hvilket kun fik flammen til at vibrere. I den anden ende af spektret var resultaterne mere lovende, og ved omkring 30 til 60 hertz begyndte ilden at slukkes.</p>
			<p>Det betyder dog ikke, at man skal satse på sit ynglings techno-album, hvis uheldet er ude. Dertil er almindelig musik alt for inkonsistent, forklarer de studerende.</p>
			<p>Derfor har parret brugt en frekvensgenerator, der kan holde en stabil lydbølge. Generatoren er forbundet med en mindre forstærker og en lille elektrisk strømkilde. Hele anordningen monteres på et paprør, som koncentrerer lydbølgen mod et præcist område.</p>
			<p>Indtil videre har lydkanonen kun slukket ild, som er startet af at sætte ild til sprit. Men med en såkaldt provisional application har de to studerende sikret sig et år til at videreudvikle og forfine opfindelsen, før et egentlig patent skal tegnes.</p>
			<h2>Nedbringe giftstoffer</h2>
			<p>Teknikken bygger på tidligere forskning, der har påvist, at lyd kan dræbe en flamme. Men den viden har endnu ikke ledt til et pålideligt alternativ til den gængse skumslukker, og det er det, som de to ingeniørstuderende nu sigter efter.</p>
			<p>Metoden har særligt potentiale til fx museer, hvor uvurderlige genstande ville tage stor skade af skum eller vand. Der er dog stadig lang vej igen, før metoden kan anvendes i praksis, fortæller de to. Det er muligt at forskellige materialer vil kræve forskellige frekvenser og det er stadig usikkert, hvor godt lyd virker på større ildebrande.</p>
			<p>I den kommende tid skal opfinderne blandt andet samarbejde med en lokal brandstation, for netop at undersøge om metoden kan opskaleres. Hvis resultaterne er positive kan lyd-slukning nedbringe mængden af kemikalier, som eller er involveret i normal brandslukning.</p>
			
		</section>
		  </div></body></html>
