---
layout:     post
title: 	    "FCK lader Esbjerg få lov til at spille med om stor titel"
post_author:	    
post_date:	    Thu, 16 Apr 2015 20:54:04 +0200
post_site:	    politiken.dk 
post_link:	    http://politiken.dk/sport/fodbold/ECE2631452/fck-lader-esbjerg-faa-lov-til-at-spille-med-om-stor-titel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Man kan sagtens, hvis man vil, lære noget ved at se topfodbold i fjernsynet. 
F.eks. hvordan man som forsvarer ikke skal gå eller stå og blomstre med 
bolden for længe i nærheden af eget felt. En hurtig, vågen angriber kan 
komme og stjæle den, og kort efter kan bolden ligge inde i målet. 
</p><p>
Vi så et par eksempler på det onsdag aften, da Bayerns München gav to mål væk 
i Champions League-mødet mod Porto. Først var det Xabi Alonso, som dummede 
sig, så Dante. Måske var Esbjerg-backen Ryan Laursen en af de få 
superliga-spillere, der ikke så kampen? 
</p><p><b class="ext-link">SUCCES:</b><a class="embeddedlink" href="http://politiken.dk/sport/fodbold/europaleague/ECE2629763/superligaens-overmaend-i-europa-kan-tage-tre-titler/">Superligaens overmænd i Europa kan tage 
tre titler</a></p><p>
I Parken i aftes begik han nøjagtig samme slags dumhed, der blev kostbar i 
vestjydernes første pokalsemifinale-opgør mod FC Københavns favoritter. 
Youssef Toutouh var prompte over Laursen, da han tøvende behandlede bolden. 
FCK’eren erobrede den, rundede Daniel Stenderup og bragte sit hold foran 
1-0. En flot aktion og en fin scoring, som bestemte kampforløbet den første 
times tid. 
</p><p>
FCK’erne var dominerende, overlegne og veloplagte i en levende og frisk stil, 
hvor bolden blev flyttet hurtigt rundt på banen. Der blev skabt afslutninger 
og chancer til en sikker hjemmesejr. Nicolai Jørgensen og Steve de Ridder 
fandt hinanden og arbejdede godt sammen i front, som var mange gode 
offensive løb, gode indlæg og fin variation i opspillet. 
</p><p><b class="ext-link">GULEROD:</b><a class="embeddedlink" href="http://politiken.dk/sport/fodbold/ECE2629765/fcks-landsholdsfolk-spiller-for-en-lidt-laengere-sommerferie/">FCK's landsholdsfolk spiller for en lidt 
længere sommerferie</a></p><p>
Esbjergenserne virkede tamme og med for stor respekt for FCK’erne. Og det var, 
troede de fleste, kun et spørgsmål om tid, før 2-0-målet ville komme. Men 
Martin Dubravka storspillede i det vestjyske mål, og efter en times tid gik 
lidt af gassen og farten af københavnerne. 
</p><p>
Ryan Laursen og Jonas Knudsen fik lukket bedre af på kanterne, Hans Henrik 
Andreasen kom ind og fik med stor energi ’sparket til’ modstanderne midt på 
banen, hvor FCK havde domineret så stort. Vestjyderne fik mere og mere mod 
på tilværelsen. Og da Mohammed Fellah fik lagt bolden ind i feltet, kom Mick 
van Buren til og udlignede til slutresultatet. En kæmpeskuffelse for alle 
FCK’ere. 
</p><p><b class="ext-link">SUCCESSULT:</b><a class="embeddedlink" href="http://politiken.dk/sport/ECE2628485/topscorer-paa-maaljagt-efter-endnu-en-finaleoplevelse/">Topscorer på måljagt efter endnu en 
finaleoplevelse</a></p><p>
Uafgjort var et resultat, vestjyderne kunne betragte som en slags sejr, og 
FCK’erne som et nederlag på baggrund af spil- og chancefordelingen. Det er 
helt åbent, hvem der vinder sammenlagt, når der er returopgør i Esbjerg. En 
finaleplads vil være en mægtig opmuntring til den vestjyske klub. 
</p><p><b class="ext-link">UHELD:</b><a class="embeddedlink" href="http://politiken.dk/sport/fodbold/ECE2627916/cornelius-er-ude-i-et-halvt-aar/">Cornelius er ude i et halvt år</a></p><p>
Esbjergensernes superligasæson har været skuffende. Man taler i det vestjyske 
om, at det selvfølgelig er godt, at klubben har fået styr på økonomien, men 
ærgerligt, at holdet er blevet svækket med mange salg af stamspillere og en 
stor udskiftning. 
</p><p class=" bl-elem">
For to år siden vandt Esbjerg pokalfinalen med 1-0 over Randers FC – på en 
scoring af lejesvenden Youssef Toutouh – og kun fire af spillerne fra 
dengang var tilbage i truppen, der var i Parken i aftes. 
</p>	
</div>

</div></body></html>
