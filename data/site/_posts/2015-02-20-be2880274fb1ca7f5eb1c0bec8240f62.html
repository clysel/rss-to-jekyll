---
layout:     post
title: 	    "Novo Nordisk sørger for lukkerekord til eliteindeks"
post_author:	    
post_date:	    Fri, 20 Feb 2015 17:55:49 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2556642/novo-nordisk-soerger-for-lukkerekord-til-eliteindeks/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når børsmæglerne på den københavnske fondsbørs fredag går på weekend, kan de 
gøre det med flag og fejring af en ny lukkerekord.
</p><p>
Det danske C20 Cap-indeks er således endt i 908,3, hvilket er det højeste 
lukkeniveau på fondsbørsen nogensinde. Det rekordhøje niveau skyldes en 
stigning på 1,2 procent.
</p><p>
Det er især et løft på 4,4 procent hos Novo Nordisk, der fik indekset til at 
nå sit nye, rekordhøje niveau.
</p><h3>
Er i høj kurs
</h3><p>
Stigningen til 310,4 kroner er samtidig ny lukkerekord for Novo 
Nordisk-aktien. Samtidig betyder fredagens optur, at medicinalgiganten er 
blevet 27,7 milliarder kroner mere værd.
</p><p>
Novo-aktierne har været i høj kurs efter en meddelelse om, at fase 2-studiet 
af en tabletbaseret behandling af diabetes 2 er faldet succesfuldt ud til 
gavn for selskabet.
</p><p>
Og da Novo Nordisk er den aktie, der vægter mest i C20 Cap-indekset, vil 
nyheder om medicinalkoncernen oftest være med til at påvirke retningen for 
hele indekset.
</p><p class=" bl-elem">
Blandt de andre virksomheder i indekset, der dækker over de største 
børsnoterede selskaber, endte smykkeselskabet Pandora også med ny 
lukkerekord.
</p>	
</div>
</div></body></html>
