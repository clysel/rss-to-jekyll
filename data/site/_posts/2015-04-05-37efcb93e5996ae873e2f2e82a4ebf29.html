---
layout:     post
title: 	    "Stadig flere klager over politiets adfærd"
post_author:	    
post_date:	    Sun, 05 Apr 2015 20:43:26 +0200
post_site:	    politiken.dk 
post_link:	    http://politiken.dk/indland/ECE2616445/stadig-flere-klager-over-politiets-adfaerd/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sidste år blev en politibetjent anmeldt og dømt for at have været i besiddelse 
af euforiserende stoffer på et diskotek, hvilket efterfølgende førte til 
hans afskedigelse. Sagen er en af de 496 straffesager mod politipersonale, 
som Den Uafhængige Politiklagemyndighed (DUP) modtog og registrerede i 2014. 
</p><p>
Henvendelserne, som hovedsagelig kommer fra borgerne, er steget fra 433 sager 
i 2013, og det svarer til en stigning på 14,5 procent, fremgår det af den 
netop udgivne årsberetning for 2014 fra DUP. 
</p><p>
Stigningen i straffesagerne, som kan være hastighedsovertrædelser, 
færdselsuheld og diverse andre sager, som ikke decideret handler om 
politiets daglige opførsel over for borgerne, er dog ikke et udtryk for, at 
politifolk i stigende grad er i konflikt med straffeloven, forklarer 
kontorchef Charlotte Storgaard fra DUP. 
</p><p>
»Den er snarere et udtryk for, at klagemyndigheden nu har eksisteret i tre år, 
og at folk ved, hvor de skal søge hen. Stigningen viser, at borgerne 
benytter os til at klage over politiet«, siger hun. 
</p><p>
Mange af de indkomne straffesager er stadig under behandling, og kun nogle af 
dem har fundet deres afslutning, som sagen om betjenten fra diskoteket, men 
ifølge årsberetningen blev der fundet grundlag for en egentlig tiltale i 12 
straffesager sidste år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2616455/betjent-nu-skal-du-fortaelle-mig-hvad-du-hedder-din-luder/">Betjent: Nu skal du fortælle 
mig, hvad du hedder, din luder</a></p><p>
Politiklagemyndigheden kan konstatere, at der er sket en stigning på 2,2 
procent i antallet af anmeldelser om færdselslovsovertrædelser blandt 
betjente. 
</p><p>
I 2014 er der registreret 456 sager mod 446 i 2013. 
</p><p>
Heller ikke her er det muligt at konkludere, at stigningen skyldes, at 
politiet eksempelvis kører mere råddent, eller at betjente er blevet 
dårligere bilister, idet ikke alle sager endnu er færdigbehandlet. 
</p><p>
»Men selv om sagerne skulle være afgjort, er de meget forskellige og så 
konkrete i deres omstændigheder, at det er svært at trække en linje over i 
en generel tendens«, siger Charlotte Storgaard. 
</p><p><b>Svært at udlede tendenser</b></p><p>
Derimod svarer niveauet for indkomne klager over politiets adfærd over for 
borgerne til niveauet i 2013, idet der i 2014 er registreret 651 sager mod 
652 i året før. 
</p><p>
Dog er der sket en procentuel stigning i antallet af de adfærdssager, hvor Den 
Uafhængige Politiklagemyndighed har udtalt kritik af politifolk fra 5,7 
procent i 2013 til 8,4 procent sidste år. Det svarer til 30 sager. 
</p><p>
Ifølge Charlotte Storgaard har nogle af de i 2014 kritiserede sager dog haft 
deres udspring i 2013, så også her er det vanskeligt at udlede generelle 
tendenser, mener hun. 
</p><p>
»Men det tyder i hvert fald på, at i de sager, vi har behandlet, er der flere 
af dem, som har været så alvorlige, at der var et grundlag for os til udtale 
kritik«, siger kontorchefen. 
</p><p>
DUP har sidste år afgjort 643 sager om klager over politiets adfærd. 
</p><p>
I de sager, som kategoriseres som straffesager, undersøger og udreder DUP 
tilfældene. 
</p><p>
Når efterforskningen er afsluttet, afleverer klagemyndigheden en redegørelse 
til statsadvokaten, som herefter beslutter, hvad der videre skal ske i 
sagen. 
</p><p>
I adfærdssager har DUP myndighed til, hvis der er grundlag for det, at 
kritisere den enkelte betjent. Det skete i 359 sager sidste år. 
</p><p>
Politiklagemyndigheden skelner mellem kritisabel, meget kritisabel og særdeles 
kritisabel adfærd. 
</p><p>
Kalder sagen yderligere på en disciplinær sanktion, ligger ansvaret hos 
Rigspolitiet. 
</p><p><b>Holder øje med peberspray </b></p><p>
DUP havde i 2013 et særligt fokus på anvendelsen af peberspray. 
</p><p>
Baggrunden var, at magtmidlet var etableret som forsøgsordning, og der var 
registreret en kraftig stigning i anvendelsen, forklarer Charlotte 
Storgaard. 
</p><p>
»Vi har dog stadig et løbende fokus på anvendelsen, som skal overholde nogle 
givne rammer. Vi har særligt øje på den situation, hvor en person er 
pacificeret og har fået håndjern på. Her vil det typisk ikke være nødvendigt 
at benytte peberspray, for vedkommende er bragt under kontrol«, siger hun. 
</p><p>
DUP har i 2014 i alt modtaget 2.248 sager, hvoraf 1.614 af dem er vurderet til 
at være omfattet af reglerne i retsplejeloven. 
</p><p>
De øvrige 634 sager vedrørte andre typer af henvendelser som eksempelvis 
klager over politiets dispositioner eller ansøgninger om aktindsigt. 
</p><p>
Af de 1.614 egentlige sager udgjorde 40 procent klager over politipersonalets 
adfærd. 
</p><p class=" bl-elem">
31 procent vedrørte anmeldelser om de såkaldte strafbare forhold. 28 procent 
omhandlede færdselslovsovertrædelser. Den sidste ene procent drejede sig om 
diverse andre forhold. 
</p>	
</div>

</div></body></html>
