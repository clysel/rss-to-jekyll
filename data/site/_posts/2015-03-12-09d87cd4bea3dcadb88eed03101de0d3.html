---
layout:     post
title: 	    "Mette Frederiksen beder om ekstra penge til sikring af jødisk skole"
post_author:	    
post_date:	    Thu, 12 Mar 2015 18:45:52 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2585260/mette-frederiksen-beder-om-ekstra-penge-til-sikring-af-joedisk-skole/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Det skal være markant sværere at trænge ind i centrale jødiske bygninger som 
Carolineskolen og synagogen i Krystalgade i København. 
</p><p>
Det fastslår justitsminister Mette Frederiksen (S), som gør klar til at bede 
Folketinget om ekstra penge, der eksempelvis kan gå til mere sikre vinduer 
og effektive adgangssluser, der skal forhindre uvedkommende i at trænge ind 
i jødiske bygninger. 
</p><p>
»Københavns Politi vil fortsætte det forhøjede sikkerhedsberedskab omkring det 
jødiske samfund, men vi bliver nødt til at arbejde på flere niveauer. Derfor 
vil vi nu også sørge for, at lokalerne på de centrale jødiske lokationer er 
opdaterede i forhold til sikkerheden«, siger Mette Frederiksen til Ritzau. 
</p><p>
Ønske om flere penge 
</p><p>
PET er i gang med at vurdere behovet for at styrke bygningerne efter 
terrordrabet på en jødisk vagt foran synagogen natten til den 15. februar. 
</p><p>
Når det arbejde om kort tid er færdiggjort, vil det danne baggrund for en nyt 
såkaldt aktstykke til Folketingets finansudvalg, fastslår justitsministeren. 
</p><p>
Et aktstykke er en ministers ønske om at få flere penge, som ikke er en del af 
finansloven. Dermed vil regeringen sende i alt to såkaldte aktstykker til 
finansudvalget. 
</p><p>
Det har allerede været fremme, at regeringen vil sende et aktstykke, der skal 
finansiere det løbende beredskab med blandt andet betjente foran de jødiske 
bygninger. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2574524/regeringen-saetter-penge-af-til-at-beskytte-joeder-bedre/">Regeringen sætter penge af til at 
beskytte jøder bedre</a></p><p>
På det nye aktstykke vil regeringen alene bede om penge til at finansiere 
ændringer af selve de jødiske bygninger. 
</p><p>
Mette Frederiksen har endnu ikke et konkret beløb på, hvad det vil koste at 
sikre bygningerne, da PET endnu ikke er færdig med sine anbefalinger. 
Alligevel har hun en forhåbning om at få et klart ja fra de øvrige partier i 
finansudvalget: 
</p><p>
»At vi har sikre bygninger på eksempelvis Carolineskolen, bør alle tage et 
medansvar for. Og jeg tror, alle kan se nødvendigheden af at hjælpe vores 
jødiske mindretal i en meget svær situation«, siger Mette Frederiksen. 
</p><h3>
Venter på anbefalinger 
</h3><p>
Hun forventer at kunne oversende aktstykket om den generelle bevilling til 
beredskabet, når Folketingets Finansudvalg mødes igen. 
</p><p>
Der vil dog gå lidt længere med aktstykket omkring bygningernes sikkerhed: 
</p><p>
»PET er i gang med deres arbejde nu, men vi forventer at få anbefalingerne, så 
aktstykket kan være klar her i foråret«, siger Mette Frederiksen, der ikke 
tør spå om, hvor hurtigt anbefalingerne kan være omsat til øget sikkerhed: 
</p><p class=" bl-elem">
»Vi afsætter pengene, så arbejdet kan gå i gang, men derfra er det en proces, 
som jeg ikke kan sige, hvornår er afsluttet«. 
</p>	
</div>
</div></body></html>
