---
layout:     post
title: 	    "Denne 'bil' jagter en topfart på 1.600 km/t"
post_author:	    
post_date:	    Thu, 19 Mar 2015 13:13:41 +0100
post_site:	    politiken.dk 
post_link:	    http://politiken.dk/forbrugogliv/biler/ECE2590689/denne-bil-jagter-en-topfart-paa-1600-kmt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den ultimative hastighedsrekord på landjorden kan blive sat næste år, når 
noget, der mest af alt ligner en raket på fire hjul, drøner hen over en 
ørken i Sydafrika. 
</p><p>
Det er det britiske hold bag rekordkøretøjet Bloodhound SSC, der allerede er 
godt i gang med at jagte rekorden. 
</p><p>
Holdet har egentlig ikke ret meget at bevise, for de har allerede sat en 
hastighedsrekord. Nemlig, da de brød lydmuren ved 1.225 km/t i 1997. 
</p><h3>
Samme chauffør - ny rekord 
</h3><p>
Chaufføren – eller piloten – er den samme. Nemlig Andy Green, der har en 
baggrund som pilot hos Royal Air Force. 
</p><p>
Netop nu er holdet ved at gøre klar til sommerens testprogram, som starter ret 
blødt. 
</p><p>
[foto} 
</p><p>
På en flyveplads et sted i Storbritannien satser teamet i første omgang på at 
teste køretøjet ved en hastighed op til 320 km/t. 
</p><p>
Derefter skal tempoet skrues kraftigt i vejret. Temaet rykker senere i år til 
Sydafrika, hvor det første mål siger 800 miles i timen (1.287 km/t). 
Derefter rykker de teltpælene tilbage til Storbritannien, hvor de vil gøre 
klar til det ultimative rekordforsøg næste sommer, hvor de vil ramme 1.000 
miles i timen (1.600 km/t). 
</p><h3>
Bilen begynder at svæve ved 600 km/t. 
</h3><p>
Piloten Andy Green har kun en svag ide om, hvordan det vil føles at køre så 
hurtigt på landjorden: 
</p><p>
»Vi ved ikke, hvordan bilen vil opføre sig. Ved lav fart (op til 300 km/t, 
red.) vil bilen styre som en normal bil. Ved 600 km/t vil hjulene begynde at 
svæve hen over jorden, og det føles som at køre på en meget glat vej. Mens 
jeg kæmper for at beholde kontrollen over bilen, skal jeg så til at affyre 
raketten«, siger Andy Green til bladet Autocar. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/ECE2367208/211-millioner-kroner-dyreste-bil-solgt-paa-auktion-nogensinde/">211 millioner kroner: Dyreste 
bil solgt på auktion nogensinde</a></p><p>
Han råder nemlig over to motorer. 
</p><p>
Den første er en jetmotor fra jagerflyet Eurofighter Typhoon, som tager bilen 
op til de første 600 km/t. Derefter skal en raketmotor give det sidste 
eksteme skub op til 1.600 km/t, og selv den garvede RAF-pilot aner ikke, 
hvad der vil møde ham, når han kommer op i en så astronomisk hastighed. 
</p><p>
Til sammen udvikler jetmotoren og raketter 135.000 hestekræfter. 
</p><h3>
Aldrig hestekræfter nok 
</h3><p>
Andy Green er ikke bange for de mange hestekræfter: 
</p><p>
»Der er ikke noget, der hedder, at man har for mange hestekræfter til et 
rekordforsøg«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2555259/glemt-ferrari-fra-1961-solgt-for-121-mio-kr/">Glemt Ferrari fra 1961 solgt 
for 121 mio. kr. </a></p><p>
Og for at sætte tingene i perspektiv: Bloodhound-rekordbilen har også en 
V8-motor fra Jaguar med over 500 hestekræfter. Den skal bare drive 
benzinpumpen til jetmotoren. 
</p><h3>
Ørken nøje udvalgt og renset 
</h3><p>
Den tidligere rekord, hvor Andy Green og hans team gennembrød lydmuren, blev 
sat i en ørken i Utah, USA. Men den kan ikke bruges til de højere 
hastigheder, der her kommer på tale. 
</p><p>
Derfor skal rekorden sættes i Hakskeen Pan-ørkenen i Sydafrika. 
</p><p>
Her er overfladen helt jævn, så der kan indrettes en 12 kilometer lang ’bane’, 
der skal gennemkøres i begge retninger for, at rekorden kan anerkendes. 
</p><p>
Ved den planlagte topfart tilbagelægger bilen 1,6 kilometer på ca. tre 
sekunder. 
</p><p>
Derfor har Andy Green kun ganske få sekunder til at slå raketmotoren til og så 
bremse ned igen. 
</p><h3>
Piloten helt uden nerver 
</h3><p>
»Hvis Andy ikke når at bremse i tide, havner han i nabolandet Namibia, og så 
kan vi ikke nå at vende bilen til den anden gennemkørsel inden for den 
tilladte tidsramme«, siger den egentlige bagmand bag rekordforsøget, Richard 
Noble, til bladet Autocar. 
</p><p>
Hvis piloten Andy Green er nervøs før opgaven, viser han det i hvert fald 
ikke: 
</p><p class=" bl-elem">
»At sætte hastighedsrekord er ligesom at være i militæret. Uanset, hvad du 
gør, starter det kl. 5 om morgenen«, siger han til Autocar. 
</p>	
</div>
</div></body></html>
