---
layout:     post
title: 	    "Tysk rekordklub fyrer træneren efter to point i seks kampe"
post_author:	    
post_date:	    Mon, 23 Mar 2015 12:16:57 +0100
post_site:	    politiken.dk 
post_link:	    http://politiken.dk/sport/fodbold/ECE2599894/tysk-rekordklub-fyrer-traeneren-efter-to-point-i-seks-kampe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I over 50 år har Hamburger SV spillet uafbrudt i tysk fodbolds bedste række, 
Bundesligaen. Faktisk har den nordtyske storklub været at finde i rækken, 
siden den blev indført i 1963, og det kan intet andet hold bryste sig af, 
men de senere år har HSV balanceret på kanten af nedrykning, og nu er den 
gal igen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/ECE2547138/suveraene-bayern-stikker-hsv-endnu-en-lussing/">Suveræne Bayern stikker HSV 
endnu en lussing</a></p><p>
Lørdag tabte Hamburg 0-1 på hjemmebane bundkampen til Hertha BSC Berlin, og 
det blev samtidig sidste kamp for træner Josef 'Joe' Zinnbauer. Klubbens 
tidligere U23-træner er blevet sat fra bestillingen efter et halvt år på 
posten, og det bliver i stedet sportschefen Peter Knäbel, der skal forsøge 
at redde den sovende kæmpe fra at styrte ned i 2. Bundesliga. 
</p><div class="art-fakta article-box">
<h4 class="">
Hamburger SV</h4>
<h5>
Trænere de seneste fem år</h5>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00922/Germany_Soccer_Hamb_922974k.jpg" alt="" border="0"/><span class="caption"><span class="f-img-caption">holdbar. 
</span>Thorsten Fink fik næsten to år i trænersædet hos HSV, og er dermed noget af et særsyn i klubbens byere historie. Arkivfoto: Axel Heimken/AP</span></span></p><p><b>1. juli 2009-25. april 2010:</b> Bruno Labbadia 
</p><p><b>26. april 2010-30. juni 2010:</b> Ricardo Moniz 
</p><p><b>1. juli 2010-13. marts 2011:</b> Armin Veh 
</p><p><b>14. marts 2011-19. september 2011: </b>Michael Oenning 
</p><p><b>19. september 2011-17. oktober 2011:</b> Rodolfo Cardoso 
</p><p><b>10. oktober 2011-16. oktober 2011:</b> Frank Arnesen 
</p><p><b>17. oktober 2011-16. september 2013: </b>Thorsten Fink 
</p><p><b>17. september 2013-24. september 2013: </b>Rodolfo Cardoso 
</p><p><b>25. september 2013-16. februar 2014:</b> Bert van Marwijk 
</p><p><b>16. februar 2014-15. september 2014:</b> Mirko Slomka 
</p><p><b>16. september 2014-22. marts 2015:</b> Josef Zinnbauer 
</p><p class=" bl-elem"><b>22. marts 2015-:</b> Peter Knäber 
</p>
</div>
</div><p>
Nederlaget til Hertha var Hamburgs sjette kamp uden en sejr, og det er i den 
periode kun blevet til to point. Samtidig med nederlaget scorede alle 
klubbens konkurrenter i bunden point, og HSV er derfor aktuelt på 
tredjesidstepladsen i Bundesligaen, et point fra en placering, der er 
ensbetydende med direkte nedrykning. </p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/championsleague/ECE2397835/forudsigelig-fyring-i-traditionsklub-u23-traener-overtager-roret/">Forudsigelig fyring i 
traditionsklub: U23-træner overtager roret</a></p><p>
I sidste sæson sluttede HSV også tredjesidst i Bundesligaen, og reddede lige 
akkurat endnu en sæson i den bedste række med en samlet snæver sejr over 
Fortuna Düsseldorf i to kvalifikationskampe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/1bundesliga/ECE2292912/hsv-redder-sig-med-det-yderste-af-neglene/">HSV redder sig med det yderste 
af neglene</a></p><p>
I denne sæson kæmper Hamburg især med en dårlig offensiv, der er Bundesligaens 
suverænt dårligste. Sølle 16 mål er det blevet til i 26 kampe, og kampen mod 
Hertha BSC var den 15. i denne sæson, hvor det ikke lykkedes HSV at score. 
</p><p>
Det bliver i første omgang Peter Knäbels opgave at løse de akutte scorings- og 
pointproblemer i Hamburg, hvor han siden 1. oktober sidste år har fungeret 
som sportschef. 48-årige Knäbel har ikke den store erfaring som træner, og 
den ligger nogle år tilbage i tiden. Senest var Knäbel spillende træner for 
den schweiziske klub FC Wintherthur i 3. liga fra 1998-2000. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/1bundesliga/ECE2210955/rutineret-traener-skal-hjaelpe-traditionsklub-ud-af-dyb-krise/">Rutineret træner skal hjælpe 
traditionsklub ud af dyb krise</a></p><p>
Uanset om Knäbels mission lykkes eller ej er det meningen, at Hamburger SV 
skal have en varig løsning på posten som cheftræner til næste sæson. 
</p><p>
Den varmeste kandidat er ifølge tyske medier Mainz 05's tidligere træner 
Thomas Tuchel. Han er for øjeblikket ledig på arbejdsmarkedet efter at han 
frivilligt forlod jobbet i Mainz efter sidste sæson. 
</p><h3>
Storhedstid længe siden 
</h3><div class="art-fakta article-box">
<h4 class="">
Fakta</h4>
<h5>
Hamburger SV</h5>
<div class="fakta-body" data-buildingblock="embedded_factboxlink">
<p><b>Grundlagt</b> 29. september 1887 
</p><p><b>Stadion:</b> Imtech Arena (tidl. Volkspark Stadion) med plads til 56.889 
tilskuere 
</p><p><b>Tysk mester</b> seks gange - senest i 1983 
</p><p><b>Tysk pokalvinder</b> to gange - senest 1987 
</p><p><b>Vinder af Europa</b> Cuppen for mesterhold (nu Champions League) i 1983 
</p><p class=" bl-elem"><b>Vinder af Europa</b> Cuppen for pokalvindere i 1977 
</p>
</div>
</div><p>
Hamburger SV er en af de store klubber i tysk fodbold, men den seneste 
storhedstid ligger efterhånden over 30 år tilbage i tiden. Klubbens seneste 
trofæ var den tyske pokal i 1987, og mesterskabstrofæet har ikke været på 
HSV-hænder siden 1983.</p><p>
Dengang var det med spillere som Manfred Kaltz, Felix Magath, Horst Hrubesh, 
Dietmar Jakobs, Lars Bastrup, Thomas von Heesen og Uli Stein på holdet, og 
manden bag titlerne var den legendariske østrigske træner Ernst Happel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/1bundesliga/ECE1977162/hamburger-sv-fyrer-frank-arnesen/">Hamburger SV fyrer Frank 
Arnesen</a></p><p>
Alt dette er 'schnee von gestern', som det hedder i Tyskland, og i Hamburg kan 
de kun drømme om igen at vinde titler. 
</p><p>
Foreløbig gælder det om at redde stumperne og undgå nedrykning fra 
Bundesligaen, hvor der resterer otte spillerunder af den 52. sæson. 
</p><h3>
Svære kampe venter 
</h3><p>
Efter landskamppausen har HSV tre svære kampe mod Leverkusen (ude), Wolfsburg 
(hjemme) og nordderbyet mod Werder Bremen (ude), og måske bliver holdets 
skæbne først afgjort i tredje- og næstesidste spillerunde 8. og 16. maj. 
</p><p class=" bl-elem">
Her går det løs med en direkte duel mod de to klubber, der lige nu er placeret 
under HSV i tabellen. Først gælder det Freiburg på hjemmebane og ugen efter 
VfB Stuttgart - et andet tidligere mesterhold i alvorlige problemer - på 
udebane. 
</p>	
</div>
</div></body></html>
