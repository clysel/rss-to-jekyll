---
layout:     post
title: 	    "Guide: Få det bedste af Buenos Aires på en weekend"
post_author:	    
post_date:	    Tue, 17 Feb 2015 07:00:12 +0100
post_site:	    politiken.dk 
post_link:	    http://politiken.dk/rejser/turengaartil/sydamerika/argentina/buenosaires/ECE2545501/guide-faa-det-bedste-af-buenos-aires-paa-en-weekend/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Kort over Buenos Aires:</b></h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/REJSER_WEEKEND_Buen_913146w.jpg" alt="" border="0"/></span></p><p><b>3 gode råd:</b></p><p><b>1. Tag taxa</b></p><p>
Buenos Aires har en velfungerende metro og et stort netværk af busser. 
Problemet er bare, at metroens fem linjer ikke er forbundne. De breder sig 
ud som fingrene på en hånd og er derfor ikke så anvendelige for en turist på 
sightseeing. Busserne er billige, men det er ikke nemt at gennemskue busplan 
eller stoppesteder. Det kan som regel betale sig at tage en af de mange 
sort-gule taxaer, der efter dansk målestok er meget billige. 
</p><p><b>2. Penge til en god kurs</b></p><p>
Den officielle kurs i Argentina er cirka 8 argentinske pesos til 1 US dollar. 
Uofficielt kan man dog, hvis man medbringer US dollars i kontanter, veksle 
til en fordelagtig kurs i Casas de cambio (vekselboder) i centrum (12-14 
argentinske pesos til 1 dollar). 
</p><p><b>3. Pas på værdifulde sager</b></p><p class=" bl-elem">
Efterlad dine værdigenstande på hotellet. Buenos Aires er en storby i et land 
i økonomisk krise og kan bedst betegnes som New York City inden borgmester 
Giulianis tid. Den er ikke farlig, men der er ingen grund til at friste 
svage sjæle. 
</p>
</div>
</div><p>
Argentinas kosmopolitiske hovedstad er med sine over 13 millioner indbyggere 
en stor mundfuld. Så stor, at den bedst opleves en bydel ad gangen. 
</p><p>
Her giver vi et bud på, hvordan man kan tilbringe en weekend i tre udvalgte 
bydele. 
</p><p>
Centro (punkt 1-6) er Buenos Aires’ finanscentrum med flere ikoniske 
landemærker som den store obelisk på Avenida 9. de Julio, Plaza de Mayo med 
præsidentpaladset og udsigt til Rio de La Plata-floden fra havnen i Puerto 
Madero. 
</p><p>
Palermo (punkt 7-16) er Buenos Aires’ mest hippe bydel med hyggelige 
skyggefulde pladser og gader med argentinske designerbutikker, boghandler, 
barer og restauranter. 
</p><p>
San Telmo (punkt 17-19) er Buenos Aires’ ældste bydel og på Unescos liste over 
verdenskulturarv med velbevarede huse fra kolonitiden, brosten på gaderne og 
et stort udendørs antikvitetsmarked om søndagen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1395406/laeserne-tipper-storbyens-bedste-guidede-ture/">Læserne tipper: Storbyens 
bedste guidede ture </a></p><h3>
FREDAG 
</h3><p><b>1. Klokken 9: Kaffe på legendarisk café</b></p><p>
Cafe Tortoni fra 1858 er den ældste fungerende café i Buenos Aires og 
luksuriøst udstyret med fine marmorgulve, tunge træpaneler og uniformerede 
tjenere, der serverer cafe con leche og medialunas (halvmåner) – en slags 
argentinske croissanter i søde og salte varianter – så man er rustet til at 
møde dagen. Om aftenen er der ofte live tango og jazz under lysekronerne. 
</p><p><a target="_blank" href="http://www.cafetortoni.com.ar"><i class=" bl-elem">Cafe Tortoni</i></a><i class=" bl-elem">, 
Av. De Mayo 829.</i></p><p><b>2. Klokken 11: Gøgl i Calle Florida</b></p><p>
Buenos Aires’ brogede shopping-strøg Calle Florida byder på pengevekslere, 
gøgl i gaden og live tangoshows for de forbipasserende. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/Cupulas_desde_Galer_913140y.jpg" alt="" border="0"/><span class="caption"><span class="f-img-caption">tæt. 
</span>Der bor 3 millioner ’portenos’, son Buenos Aires' indbyggere kaldes, i byens kompakte centrum.</span></span>
Det store shoppingcenter Galerías Pacífico ligger i en flot bygning fra 
1800-tallet, men Argentina er så hårdt ramt af økonomisk krise, at udvalget 
ikke altid imponerer. Men derfor kan det være et underholdende indslag og et 
oplagt sted at veksle dollars til en god kurs. 
</p><p><a target="_blank" href="http://www.galeriaspacifico.com.ar"><i class=" bl-elem">Galerías 
Pacífico</i></a><i class=" bl-elem">, Calle Florida.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/sydamerika/argentina/ECE1850330/da-den-gamle-redaktoer-skulle-laere-tango-i-verdens-aeldste-tangosal/">Da den gamle redaktør skulle 
lære tango i verdens ældste tangosal </a></p><p><b>3. Klokken 13: Engelsk frokost</b></p><p>
The New Brighton ligger godt skjult i vrimlen af sløje fastfood-restauranter 
og trætte cafeer og er en af Centros listige hemmeligheder: en 
nyrestaureret, gammel bar og restaurant i engelsk stil med kilometervis af 
mørke træpaneler, patinerede spejle og fornemme glaspartier. 
</p><p><a target="_blank" href="http://www.thenewbrightonsrl.com.ar"><i class=" bl-elem">The New 
Brighton</i></a><i class=" bl-elem">, Sarmiento 645.</i></p><p><b>4. Klokken 15: Optur i operaen</b></p><p>
Hvis man ikke har tid til at se en opera i Buenos Aires’ smukke operahus 
Teatro Colón, kan man nøjes med en guidet tour gennem det smukke hus, der 
stod færdig i 1908. Guidede ture på engelsk varer under en time. 
</p><p><a target="_blank" href="http://www.teatrocolon.org.ar/en/guided-tours"><i class=" bl-elem">Teatro 
Colón</i></a><i class=" bl-elem">, Arroyo 872.</i></p><p><b>5. Klokken 20: Middag med udsigt</b></p><p>
Puerto Madero var engang Buenos Aires’ industrihavn med travle pakhuse ud til 
kajen. I dag står kranerne stille, og pakhusene huser i stedet nogle af 
byens bedste og dyreste restauranter. 
</p><p>
Prøv en middag på eksklusive Chila, der serverer moderne argentinsk cuisine 
med alt fra steaks fra pampassen til ørred fra Bariloche og kammuslinger fra 
Ildlandet. Reserver et bord med udsigt til vandet. 
</p><p><a target="_blank" href="http://www.chilaweb.com.ar"><i class=" bl-elem">Chila</i></a><i class=" bl-elem">, Ave. 
Alicia Moreau de Justo 1160, Puerto Madero.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/sydamerika/argentina/ECE1469037/sydamerikas-paris-tag-paa-undergrundsbar-og-dans-tango-med-de-lokale/">Sydamerikas Paris: Tag på 
undergrundsbar og dans tango med de lokale </a></p><p><b>6. Klokken 23: Cocktails i blomsterhandlen</b></p><p>
Den helt store trend i Buenos Aires’ natteliv har i de senere år været 
speakeasies, dvs. cocktailbarer, der hylder de barer og bartendere, der 
trodsede Forbudstiden i Amerika i 1920’erne og serverede sprut i smugkroer. 
</p><p>
Florería Atlántico passer beskrivelsen og ligger slet skjult i kælderetagen 
til en vin- og blomsterforretning. Det hjælper at nikke indforstået til 
blomsterhandleren for at blive lukket ind. Dæmpet belysning, fremragende 
cocktails og listig menu med tapas m.m. 
</p><p><a target="_blank" href="http://www.floreriaatlantico.com.ar"><i class=" bl-elem">Florería 
Atlántico</i></a><i class=" bl-elem">, Arroyo 872.</i></p><h3>
LØRDAG 
</h3><p><b>7. Klokken 9: Kaffe på Ninina Deli</b></p><p>
Det er et farligt sted, hvis man tæller kalorier, men omvendt kan Ninina Deli 
and Bakery ud over lækre kager, tærter og muffins også servere sunde og 
lette snacks, sandwiches og salater. Alt er hjemmelavet med fokus på de gode 
råvarer, og omgivelserne minder om en minimalistisk, arkitektdesignet 
kantine. 
</p><p><a target="_blank" href="http://www.ninina.com"><i class=" bl-elem">Ninina</i></a><i class=" bl-elem">, Gorriti 
4738.</i></p><p><b>8. Klokken 11: Argentinske klude med kant</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/Palermo_Soho_2_Marc_913143w.jpg" alt="" border="0"/><span class="caption"><span class="f-img-caption">gadeliv. 
</span>Bydelen Palermo er et oplagt sted at shoppe lækkert lokalt design og modetøj. Foto: Marcela Gonzalez</span></span>
Mange små argentinske designere og modeskabere med kant har kastet deres 
kærlighed på bydelen Palermo, der med sine charmerende historiske huse, 
skyggefulde træer og stemningsfyldte plazaer er et afstressende sted at gå 
på opdagelse. 
</p><p>
Designeren Martin Churba står bag modebutikken Tramando med dristige feminine 
designs, mens Valeria Pesqueria står for mere legesyge kollektioner i sin 
butik. 
</p><p>
For herrerne er der klassisk herremode i El Burgués eller stilsikkert 
hipsterkluns i Bolivia. 
</p><p><a target="_blank" href="http://www.tramando.com"><i class=" bl-elem">Tramando</i></a><i class=" bl-elem">, 
Honduras 4881.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/sydamerika/argentina/buenosaires/ECE1115265/oplev-che-guevaras-argentina/">Oplev Che Guevaras Argentina</a></p><p><b>9. Klokken 12: Tæpper af lokal herkomst</b></p><p>
Butikken Elementos Argentinos har allieret sig med mere end 120 væversker og 
laver smukke tekstiler, tæpper og kunsthåndværk fra det nordlige Argentina. 
Alt er håndlavet og ud fra en fairtrade-filosofi, der kommer lokalsamfundene 
til gode. 
</p><p><a target="_blank" href="http://www.elementosargentinos.com.ar"><i class=" bl-elem">Elementos 
Argentinos</i></a><i class=" bl-elem">, Gurrichaga 1881.</i></p><p><b>10. Klokken 13: Byens bedste bøffer</b></p><p>
Sæt tænderne i en god argentinsk steak på Don Julio Parrilla Tradicional, der 
har en af byens mest træfsikre parillas (en grill) med næsten 20 års 
erfaring og et stort vinkort til at ledsage bøfferne. Der er siddepladser 
udenfor på fortovet, og indenfor sidder man intimt ved små tætte borde med 
kohuder som dug. 
</p><p>
Prøv chimichurri til kødet, en grøn argentinsk salsa, der består af persille, 
mynte, hvidløg, olie og eddike samt lidt chili. 
</p><p><a target="_blank" href="http://www.parrilladonjulio.com.ar"><i class=" bl-elem">Don Julio 
Parrilla</i></a><i class=" bl-elem">, Guatemala 4699.</i></p><p><b>11. Klokken 15: Håndlavede sko til hende</b></p><p>
Argentinske Josefina Ferroni laver håndlavede, sofistikerede sko fra eget 
værksted og er kendt for sine højhælede designs, peep-toe platforms og 
sandaler. Ferroni laver også flotte tasker og punge i læder. 
</p><p><a target="_blank" href="http://www.josefinaferroni.com.ar"><i class=" bl-elem">Josefina Ferroni</i></a><i class=" bl-elem">, 
Armenia 1471.</i></p><p><b>12. Klokken 15.30: Håndlavede sko til ham</b></p><p>
Gonzalo Terán står bag det eksklusive skomærke Terán og betragtes som en af 
Buenos Aires’ fineste skomagere til herrer. Alt fra støvler og 
Chelsea-boots i eksotisk læder til mokkasiner og konservative snøresko. 
</p><p><a target="_blank" href="http://www.teran.com.ar"><i class=" bl-elem">Téran</i></a><i class=" bl-elem">, 
Thames 1855.</i></p><p><b>13. Klokken 17: Moderne kunst på MALBA</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/Malba_Marcela_Gonza_913141w.jpg" alt="" border="0"/><span class="caption"><span class="f-img-caption">MALBA. 
</span>Museo de Arte Latinoamericano de Buenos Aires er et af byens mest interessante museer. Foto: Marcela Gonzalez</span></span>
MALBA står for Malba Museo de Arte Latinoamericano de Buenos Aires og er det 
måske mest interessante museum i byen med en stor permanent samling af 
latinamerikansk kunst og midlertidige udstillinger af meget høj klasse. Den 
store bygning med de skarpe hjørner er i sig selv et dristigt stykke moderne 
kunst, der er en fryd at slentre igennem. 
</p><p><a target="_blank" href="http://www.malba.org.ar"><i class=" bl-elem">MALBA</i></a><i class=" bl-elem">, Avenida 
Figueroa Alcorta 3415.</i></p><p><b>14. Klokken 19: Middag på moderne argentiner</b></p><p>
Det argentinske køkken består af andet end store røde bøffer, hvilket man kan 
forvisse sig om på Tegui. Restauranten gemmer sig bag en graffitiprydet 
husfacade og har vundet priser for sit kompromisløse køkken. Stedet er kåret 
til Argentinas bedste ifølge Worlds Best. Menuen skifter hver uge efter 
chefkok Germán Martiteguis luner, men kan bedst beskrives som forfinet, 
eklektisk og international. 
</p><p><a target="_blank" href="http://www.tegui.com.ar"><i class=" bl-elem">Tegui</i></a><i class=" bl-elem">, Costa 
Rica 5852.</i></p><p><b>15. Klokken 23: En tur i tidsmaskinen</b></p><p>
The Harrison Speakeasy er, som navnet antyder, en smugkro af den slags, som 
har taget Buenos Aires med storm. Baren komplet med dæmpet belysning, et 
jazzet soundtrack fra 1920’erne og tjenere med butterfly og slikket hår 
ligger fuldstændig skjult bag restauranten NY Sushi, og man skal igennem 
noget, der ligner en bankboks eller trykkammer først. Det kræves, at man 
enten er medlem, kender et medlem eller først spiser på restauranten. Det 
kan synes krukket, men når først man får adgang til den celebre cocktailbar, 
glemmer man besværet. Sebastián García har vundet priser som Argentinas 
bedste bartender. 
</p><p><i class=" bl-elem">The Harrison Speakeasy, Malabia 1764.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/usa/sanfrancisco/ECE1917632/kan-du-kodeordet-saa-faar-du-adgang-til-san-franciscos-hemmelige-smugkroer/">Kan du kodeordet? Så får du 
adgang til San Franciscos hemmelige smugkroer</a></p><h3>
SØNDAG 
</h3><p><b>16. Klokken 10: Torvehaller med patina</b></p><p>
Mercado de San Telmo er bydelens svar på Torvehallerne i København, blot med 
mere charme og patina, og det er bygget i glas og støbejern i 1897. Stedet 
byder på et broget udvalg af alt fra vintage skrivemaskiner og telefoner med 
drejeskive til frisk fisk og komave. Start dagen med udsigt til de lokale 
løjer med en espresso i kaffestanden Coffee Town. 
</p><p><a target="_blank" href="http://www.coffeetownargentina.com"><i class=" bl-elem">Coffee Town</i></a><i class=" bl-elem">, 
Defensa 961.</i></p><p><b>17. Klokken 11: Udendørs antikvitetsmarked</b></p><p>
Feria de San Telmo er bydelens åbne søndagsmarked, der samler op mod 300 
forskellige stande med antikviteter fra Buenos Aires og opland. Det er 
stedet, man kan finde en souvenir ud over det sædvanlige: Her er alt fra 
krystalglas og sifonflasker til kunsthåndværk, gamle ure og legetøj i lange 
baner. Epicenteret er den charmerende Plaza Dorrego, der også huser en 
knirkende gammel bar af samme navn. Her spillede to argentinske forfattere 
Jorge Luis Borges og Ernesto Sábato et legendarisk skakparti, der er 
afbildet på barens væg. 
</p><p><i class=" bl-elem">Bar Plaza Dorrego, Humberto Primo 424.</i></p><p><b>18. Klokken 13: Musik til maden</b></p><p>
Den lille frokostcafé med det høje loft og et interiør, der minder om en fin 
gammel tesalon, ligger på et hjørne med udsigt til tangobaren Bar Sur. 
Menuen består af lette retter samt klassiske argentinske specialiteter fra 
pasta og risotto til veltillavet oksekød. På udvalgte dage spilles der 
klaver på mezzaninen. 
</p><p><i class=" bl-elem">Bar Sur, Estados Unidos 302.</i></p><p><b>19. Klokken 19: Godt skåret</b></p><p>
Argentina er verdensberømt for store bøffer, og klassiske udskæringer som bife 
de chorizo (oksefilet) og lomo (mørbrad) fås mange steder i 
mundvandsprovokerende varianter. Men hvis man vil gå et skridt videre, skal 
man sætte kurs mod El Baqueano, der serverer kød i lidt mere sjældne 
udskæringer og fra mere og andet end kødkvæg: Sæt tænderne i sydamerikansk 
krokodille, hjort, fasan, vildsvin mm. Restauranten er på Worlds 50 
Best-liste. 
</p><p class=" bl-elem"><a target="_blank" href="http://www.restoelbaqueano.com"><i class=" bl-elem">El Baqueano</i></a><i class=" bl-elem">, 
Chile 499.</i></p>	
</div>
</div></body></html>
