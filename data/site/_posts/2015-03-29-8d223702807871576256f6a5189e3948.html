---
layout:     post
title: 	    "Stærkt lidende Contador stødes fra podiet af landsmand"
post_author:	    
post_date:	    Sun, 29 Mar 2015 16:51:47 +0200
post_site:	    politiken.dk 
post_link:	    http://politiken.dk/sport/cykling/ECE2609151/staerkt-lidende-contador-stoedes-fra-podiet-af-landsmand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Lige fra etapens start kunne jeg mærke eftervirkningerne fra det styrt, jeg 
udsattes for i gårsdagens finale
</p>
<p class="sender">
Alberto Contador 
</p>
</blockquote>
</div><p>
Mens hans spanske landsmand Alejandro Valverde (Movistar) jublede over sin 
tredje etapesejr og australieren Richie Porte (Sky) over den samlede triumf, 
var det en stærkt lidende Alberto Contador, der gjorde status efter 
afslutningen på WorldTour-løbet Volta a Catalunya.
</p><p><b class="ext-link">KAOS: </b><a class="embeddedlink" href="http://politiken.dk/sport/cykling/ECE2608639/tinkoff-saxo-i-oploesning-men-contador-kaemper/">Tinkoff-Saxo i opløsning, men Contador 
kæmper </a></p><p>
Med sine bonussekunder for gevinsten på den 126 km lange sidste etape, som 
sluttede med otte omgange på en krævende rundstrækning i Barcelonas 
Montjuic-park, rykkede Valverde forbi Contador og sendte denne ned på 
fjerdepladsen i slutklassementet, og Tinkoff-Saxo-kaptajnen lagde ikke skjul 
på, at han havde været gennem en smertefuld dag.
</p><h3>
Har mange smerter i den ene skulder
</h3><p>
»Lige fra etapens start kunne jeg mærke eftervirkningerne fra det styrt, jeg 
udsattes for i gårsdagens finale, og selv om der var tale om en kort 
distance, udviklede det sig til den suverænt hårdeste udfordring for mig i 
dette løb«, konstaterede Alberto Contador efter at have kæmpet sig i mål på 
en 26.-plads i det hovedfelt, der kun omfattede 30 ryttere.
</p><p><b class="ext-link">RUTINERET:</b><a class="embeddedlink" href="http://politiken.dk/sport/cykling/ECE2607936/contador-atter-i-kontrol-mens-froome-indkasserer-ny-lussing/">Contador atter i kontrol, mens Froome 
indkasserer ny lussing</a></p><p>
»Det, der bekymrer mig mest, er, at det gør virkelig ondt i den ene skulder. 
Den fik et voldsomt slag, da jeg væltede, og jeg tror, det på en eller anden 
måde har beskadiget en nerve. I hvert fald gør det konstant ondt, og nu 
håber jeg bare, at det ikke er noget, der skal plage mig på længere sigt«.
</p><p>
Contador sluttede i øvrigt Volta a Catalunya med kun en enkelt holdkammerat, 
kroaten Robert Kiserlovski, til at assistere sig, idet både den danske 
mester Michael Valgren og portugiseren Sergio Paulinho udgik på sidste etape.
</p><h3>
Næste opgave for Contador er Giroen
</h3><p>
Nu får spanieren tid til at pleje skavankerne, eftersom der ikke er flere 
starter på hans program, inden det 9. maj går løs med Giro d’Italia, hvor 
han endnu engang konfronteres med den netop nu uhyre formstærke Riche Porte.
</p><p><b class="ext-link">OVERRASKELSE:</b><a class="embeddedlink" href="http://politiken.dk/sport/cykling/ECE2605691/amerikaner-slaar-contador-paa-kongeetape-i-catalonien/">Amerikaner slår Contador på 
kongeetape i Catalonien</a></p><p>
Australieren sejrede fire sekunder foran Valverde, og top-10 kom desuden til 
at se således ud: 3. Domenico Pozzovivo (Ag2r-La Mondiale) 5 sekunder, 4. 
Contador 7, 5. Rigoberto Uran (Etixx-Quick Step) 18, 6. Fabio Aru (Astana) 
27, 7. Darwin Atapuma (BMC) 33, 8. Rafael Valls (Lampre-Merida) 43, 9. Wilco 
Kelderman (Lotto-Jumbbo) 1.09 minut, 10. Daniel Martin (Cannondale-Garmin) 
1.35.
</p><h3>
Opgav at distancere Richie Porte
</h3><p>
Med den korte, hektiske stigning på rundstrækningen appellerede etapens profil 
optimalt til Valverde. Movistar-mandskabet sørgede da også for at 
kontrollere begivenhederne undervejs, og på den sidste af klatreturene satte 
Valkverde en solooffensiv ind..
</p><p>
»Jeg satsede på at vinde løbet sammenlagt, men jeg fandt ret hurtigt ud af, 
atr det ikke lod sig gøre at distancere Porte, så derfor valgte jeg at spare 
kræfterne til spurten«, fastslog den 34-årige Valverde, der i kampen om 
sejren henviste den unge franske verdensmester i parløb Bryan Coquard 
(Europcar) og gårsdagens russiske etapevinder Sergei Tjernetskij (Katusha) 
til de to andre podiepladser, mens Porte susede over stregen som nr. 19.
</p><p>
»Selvfølgelig er det ærgerligt, at jeg på 3. etape mistede tid, fordi jeg blev 
ramt af en punktering , men det er svært at være utilfreds efter at have 
vundet tre etaper og være sluttet på andenpladsen i klassementet«.
</p><p class=" bl-elem">
»Nu håber jeg, at formen holder sig i april, hvor jeg satser stærkt på 
klassikerne i Ardennerne. Egentlig var det også planen, at jeg skulle køre 
Flandern Rundt på søndag, men om det bliver til noget, er endnu ikke 
afklaret«.
</p>	
</div>
</div></body></html>
