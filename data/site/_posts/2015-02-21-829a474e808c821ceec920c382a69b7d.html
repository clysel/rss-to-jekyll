---
layout:     post
title: 	    "336 meter høj skyskraber ramt af brand"
post_author:	    
post_date:	    Sat, 21 Feb 2015 07:18:51 +0100
post_site:	    politiken.dk 
post_link:	    http://politiken.dk/udland/ECE2557027/336-meter-hoej-skyskraber-ramt-af-brand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En omfattende brand har natten til i dag hærget den 336 meter høje skyskraber 
Torch Tower i Dubai.
</p><p>
Ved 02-tiden dansk tid blev den dog meldt slukket, oplyser myndighederne i 
emiratet ifølge CNN.
</p><p>
Hundredvis af personer er blevet evakueret fra bygningen, der er en af de 
højeste beboelsesejendomme i verden. Der er over 500 lejligheder i Torch 
Tower, og det frygtes, at mange af beboerne sov, da branden brød ud klokken 
02.00 om natten.
</p><p>
En lang række brandslukningskøretøjer og ambulancer er på stedet, fortæller 
vidner til Gulf News.
</p><h3>
Hjælp fra sprinklersystem
</h3><p>
Der er i alt 79 etager i skyskraberen, og det menes, at branden startede på 
50. etage. Slukningsarbejdet blev i første omgang besværliggjort af en 
kraftig vind i området.
</p><p>
Bygningen er udstyret med et sprinklersystem, og det har formentlig været med 
til effektivt at slukke branden, vurderer eksperter over for CNN.
</p><p>
Det er endnu uvist, hvad der har startede branden, eller præcis hvor mange 
personer der opholdt sig indenfor, men ifølge myndighederne i Dubai er der 
ingen meldinger om alvorligt tilskadekomne.
</p><p>
Der skulle dog være personer, der er kørt til hospitalet med røgforgiftning.
</p><p>
Den største fare er ifølge myndighederne glas, metal og andre materialer, der 
falder ned fra de etager, der har været ramt af brand. Det udgør en fare for 
folk på jorden. Et større område er derfor blevet afspærret.
</p><h3>
Flere falske alarmer
</h3><p>
Torch Tower stod færdig i 2011 og er 352 meter højt, hvis man regner antennen 
med. Beboere i skyskraberen fortæller ifølge Gulf News, at der den sidste 
tid har været en række falske brandalarmer i bygningen.
</p><p class=" bl-elem">
Dubai, der sammen med seks andre emirater udgør Forenede Arabiske Emirater, er 
verdenskendt for sine mange skyskrabere, heriblandt den 828 meter høje Burj 
Khalifa og det syvstjernede hotel Burj Al Arab på 280 meter.
</p>	
</div>
</div></body></html>
