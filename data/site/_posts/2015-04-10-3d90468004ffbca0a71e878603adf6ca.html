---
layout:     post
title: 	    "Bombefrygt ved politistation afblæst"
post_author:	    
post_date:	    Fri, 10 Apr 2015 22:16:44 +0200
post_site:	    politiken.dk 
post_link:	    http://politiken.dk/indland/ECE2623777/bombefrygt-ved-politistation-afblaest/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En taske efterladt ved en flagstang uden for politistation City på Halmtorvet 
på Vesterbro i København skabte fredag aften kortvarigt bombefrygt.
</p><p>
Københavns Politi afspærrede et område fra Gasværksvej til Halmtorvet, mens 
tasken blev undersøgt, oplyser den centrale efterforskningsleder Kenneth 
Jensen, Københavns Politi.
</p><p>
Politiet skønnede ikke, at det var nødvendigt at tilkalde forsvarets 
bomberyddere, men der var kontakt med bombeeksperterne, mens tasken blev 
undersøgt.
</p><p>
Den viste sig at indeholde helt uskyldige ting, og derfor blev afspærringen 
efter kort tid ophævet igen.
</p><p>
Den mistænkelige taske uden ejermand blev fundet op ad en flagstang uden for 
politistationen. Det var politiet selv, der fandt tasken. Det skete ifølge 
efterforskningslederen lige efter klokken 21, da man var i færd med at tage 
flaget ned.
</p><p class=" bl-elem">
»Nu er tasken taget ind som hittegods«, siger Kenneth Jensen.
</p>	
</div>

</div></body></html>
