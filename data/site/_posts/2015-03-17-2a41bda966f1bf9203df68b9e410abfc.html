---
layout:     post
title: 	    "Forældre i strid om børn bruger fogedretten som aldrig før"
post_author:	    
post_date:	    Tue, 17 Mar 2015 00:12:20 +0100
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2590393/foraeldre-i-strid-om-boern-bruger-fogedretten-som-aldrig-foer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Igen i år sætter antallet af skilsmisseforældre, som skændes om deres fælles 
barn, rekord. 
</p><p>
I alt 2.527 sager har landets fogedretter i 2014 modtaget fra forældre, som 
enten ikke har fået et barn udleveret til et aftalt samvær, eller som ikke 
efterlever en afgørelse om barnets bopæl eller forældremyndighed. Det viser 
nye tal fra Domstolsstyrelsen. 
</p><div class="art-quote article-box">
<p class="quote"/>
<blockquote>
<p class="quote-txt">
Tallene peger den forkerte vej. Intet tyder på, at diverse skilsmissepakker 
fårkonfliktniveauet til at falde 
</p>
<p class="sender">
Rasmus Kjeldahl, Børns Vilkår 
</p>
</blockquote>
</div><p/><p>
I 2013 var tallet 2.484, og sådan er det steget et nøk hvert år, siden 
forældreansvarsloven trådte i kraft i 2007. I alt med 53 procent. 
</p><p>
»Tallene peger den forkerte vej. Intet tyder på, at diverse skilsmissepakker 
får konfliktniveauet til at falde«, siger direktør i Børns Vilkår Rasmus 
Kjeldahl. Han peger på, at sager, der ender i fogedretten, oftest har kørt 
længe, fordi alle sager begynder i Statsforvaltningen. 
</p><p>
»Bag hvert af de her tal er der ulykkelige børneskæbner. Når sagen er nået så 
langt, at man går i fogedretten, er det psykiske pres på børnene megastort. 
Selv om forældrene prøver at skjule det, lever børnene i et spændingsfelt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2522792/partier-vil-skrotte-a--og-b-foraeldre-efter-skilsmisse/">Partier vil skrotte A- og 
B-forældre efter skilsmisse</a></p><p>
Rasmus Kjeldahl tror, at antallet af konfliktfulde skilsmisser bliver ved at 
være højt, fordi flere forældre bruger lovens muligheder til det yderste, og 
fordi myndighederne griber ind for sent, og konflikterne derfor når at 
eskalere. 
</p><h3>
Myndigheder bør samarbejde 
</h3><p>
Politikerne på Christiansborg er i disse måneder ved at forhandle ændringer i 
forældreansvarsloven. Børns Vilkår håber, at man her ser på en hurtigere 
indgriben. Organisationen foreslår deciderede udrykningshold, som bygger bro 
mellem Statsforvaltningen og kommunen. 
</p><p>
»Vi ser, at der som oftest i de meget konfliktfulde sager både er en sag hos 
Statsforvaltningen om eksempelvis samvær og en sag hos kommunen, eksempelvis 
fordi barnet ikke trives, og de to myndigheder følges ikke ad i dag«, siger 
Rasmus Kjeldahl, som forklarer, at de ser sager, hvor Statsforvaltningen og 
kommunen træffer modsatte afgørelser, eksempelvis om hvilken forælder det er 
bedst og forsvarligt, at barnet bor hos. Han forestiller sig, at et 
udrykningshold skal kontakte forældrene og tilbyde rådgivning, så snart et 
samvær bryder sammen, og et barn ikke bliver udleveret. 
</p><p>
»Al erfaring viser, at hvis man taler fornuft tidligt, lytter forældrene. Man 
skal tale med forældrene, inden konflikten er så stor, at de ikke kan høre 
noget«. 
</p><h3>
Lang sagsbehandlingstid optrapper konflikt 
</h3><p>
I Fogedretten i Esbjerg forklarer funktionschef Vibeke Thyssen, at der fordelt 
på landets 24 fogedretter er tale om en meget lille stigning sidste år. Men 
hun er enig i, at der skal gribes ind hurtigt. Derfor er børnesagerne det 
højest prioriterede i fogedretten, med første møde for forældrene efter 2-4 
uger i samværssagerne og endnu hurtigere, hvis det drejer sig om udlevering 
til en bopæls- eller forældremyndighedsindehaver. 
</p><p>
Hun anslår, at fogedretterne i knap halvdelen af sagerne ud over at tale med 
forældrene også indkalder barnet til en samtale. Det gælder for børn fra 6 
år, som har den fornødne modenhed. Mange forældre vælger dog at løfte den 
byrde af barnets skuldre og indgår selv et forlig. Det sker, efter at de 
hver især har fremlagt, hvordan de ser sagen. 
</p><p>
»For mig handler det om at få ro på sagerne. Vi skal tage luften ud af 
konflikterne og få forældrene til at respektere hinandens forskelligheder«, 
siger Vibeke Thyssen, som ikke bryder sig om ordet udrykningshold. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2522951/rosenkrantz-theil-staten-planter-konflikter-hos-mor-og-far/">Rosenkrantz-Theil: Staten 
planter konflikter hos mor og far</a></p><p>
Vibeke Thyssen mener i øvrigt ikke, at der er mange sager, som blot drejer sig 
om, at forældre chikanerer hinanden. 
</p><p>
Det er formand for Danske Familieadvokater Lone Brandenborg enig i. Hun husker 
ikke, at hun selv, de knap 20 år hun har arbejdet på området, har haft en 
sag om decideret chikane. I stedet peger Lone Brandenborg på, at en lang 
sagsbehandlingstid i Statsforvaltningen medvirker til at optrappe 
konflikterne. Også hun efterlyser en tidlig indsats og peger på, at 
besparelser påvirker sagerne. 
</p><p class=" bl-elem">
»Der er skåret mange stillinger væk i Statsforvaltningen. Endvidere blev det 
for et par år siden som led i besparelser politisk besluttet, at 
Statsforvaltningen ikke længere skal afgøre, hvem der skal betale 
transporten til og fra samvær, men det giver en masse diskussioner, for hvem 
skal hente og bringe, og så ruller lavinen«. 
</p>	
</div>
</div></body></html>
