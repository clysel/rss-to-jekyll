---
layout:     post
title: 	    "Whistleblower: NSA drukner i sine egne data"
post_author:	    Adam Fribo
post_date:	    Wed, 06 May 2015 09:35:39 +0000
post_site:	    www.version2.dk 
post_link:	    http://www.version2.dk/artikel/whistleblower-nsa-drukner-i-sine-egne-data-174619?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Den tidligere NSA-ansatte William Binney advarer nu om, at NSA drukner i de enorme datamængder, de selv indsamler, og at de derfor går glip af vigtige informationer, der kan forhindre terrorangreb.</p>

<p>Det skriver <a href="http://www.zdnet.com/article/nsa-whistleblower-overwhelmed-with-data-ineffective/?tag=nl.e539&amp;s_cid=e539&amp;ttag=e539&amp;ftag=TRE17cfd61">ZDNet</a>.</p>

<p>I mange tilfælde er det noget nær umuligt at analysere de indsamlede data meningsfuldt, da man simpelthen bliver overvældet af mængderne, ifølge William Binney. Og konsekvensen er, at efterretningstjenesten ikke får forhindret terrorangreb, der ellers kunne være undgået.</p>

<p>»Det var derfor, de ikke kunne stoppe bombeattentatet i Boston eller skyderiet i Paris, for de nødvendige data var der. NSA er dygtige til at gennemgå materiale fra flere år i en efterforskning, men det stopper ikke angrebene,« siger han.</p>



<p>Binney forlod NSA i 2001 kort tid efter, at den kontroversielle Patriot Act blev vedtaget. Han har siden kritiseret NSAs masseovervågning og mantraet om at "Indsamle det hele", der er blevet offentligt kendt efter Edward Snowdens læk.</p>

<p>»Hvis man skal indsamle alt, så er der et konstant behov for at udvide budgettet – og så kan man bygge sit imperium. De fjerner halvdelen af forfatningen i hemmelighed, men hvis de vil ændre forfatningen, så er der en måde at gøre det på. Og den står nedskrevet i forfatningen,« siger William Binney.</p>


  </section>

      </div></body></html>
