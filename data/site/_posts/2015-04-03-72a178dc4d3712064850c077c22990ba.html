---
layout:     post
title: 	    "Dansk mixed-duo presser forgæves kinesere ud i tre sæt"
post_author:	    
post_date:	    Fri, 03 Apr 2015 10:50:08 +0200
post_site:	    politiken.dk 
post_link:	    http://politiken.dk/sport/badminton/ECE2615563/dansk-mixed-duo-presser-forgaeves-kinesere-ud-i-tre-saet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Den danske mixeddouble med Mads Pieler Kolding og Kamilla Rytter Juhl er færdig ved Super Series-turneringen Maybank Malaysia Open.</p><p>I fredagens kvartfinale ydede duoen ellers flot modstand over for de tredjeseedede kinesere Xu Chen og Ma Jin.</p><p>Men efter 58 minutter på banen måtte den danske konstellation se sig slået 17-21, 21-16, 17-21.</p><p>Danskerne kom foran 3-0 i første sæt og fulgte siden med til 7-7, men så trak kineserne fra og vandt sættet uden de store problemer.</p><p>Også i andet sæt fik den danske duo den bedste start og var denne gang bedre i stand til at holde fast.</p><p>Tre point i streg vekslede 10-9 til 13-9, og den føring blev ikke sat over styr. Andet sæt gik til danskerne på den anden sætbold til 21-16.</p><p>I tredje sæt var kineserne klar fra start, bragte sig foran 9-3 og kunne skifte banehalvdel ved 11-6.</p><p>Føringen blev udbygget til 16-8, inden danskerne til sidst kom bedre med i det afgørende sæt. Helt spændende blev det dog aldrig, og kineserne afgjorde kampen på den anden matchbold til 21-17.</p><p class=" bl-elem">Xu Chen og Ma Jin kan også i semifinalen få dansk modstand. Det sker, hvis Joachim Fischer Nielsen og Christinna Pedersen vinder deres kvartfinale senere fredag.</p>	
</div>

</div></body></html>
