---
layout:     post
title: 	    "Peter Greenaway: »Jeg kan kun forestille mig, at vi er her for at kneppe«"
post_author:	    
post_date:	    Fri, 10 Apr 2015 21:42:38 +0200
post_site:	    politiken.dk 
post_link:	    http://politiken.dk/kultur/filmogtv/cphpix/ECE2622530/peter-greenaway-jeg-kan-kun-forestille-mig-at-vi-er-her-for-at-kneppe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><i class=" bl-elem">Uret tikker for den britiske instruktør og konceptkunstner Peter Greenaways 
erklærede ambition om at dræbe sig selv som 80-årig. 
</i></p><p><i class=" bl-elem">Men inden han når så langt, bliver hans seneste film, ' Eisenstein in 
Guanajuato', vist på CPH PIX, som Greenaway også gæster for at præsentere 
forestillingen ' 2 x 26 badeværelser' i Skuespilhuset. 
</i></p><p><i class=" bl-elem">Her er nogle af de bedste citater fra instruktøren bag ' Kokken, tyven, 
hans kone og hendes elsker' og ' The Pillow Book', inklusive hans 
konstatering af at folk over 80 alligevel kun optager plads - og at der 
altid er blevet lavet 97 procent lort.</i></p><p><b>»Der er endnu </b>ikke nogen, som har lavet en film. Det bedste, vi 
kan komme med, er en slags illustreret litteratur eller optaget teater. For 
mig er Alain Resnais (’Hiroshima, mon amour’ og ’L’année dernière a 
Marienbad’) den filmskaber, som er kommet tættest på at lave en film, der 
ikke kunne manifesteres i nogen anden kunstform«. 
</p><p/><p><b>»Det overrasker mig</b>, at vi efter 100 år, hvor filmkundskaben vel 
nok burde vide bedre, stadig kan give en film som ’Den engelske patient’ 9 
Oscars. Hvad i alverden er meningen med at oversætte et litterært arbejde, 
som har det aldeles fortrinligt på siderne, til en filmisk illustration? 
Hvorfor skal vi have tekst, før vi kan have billede?«. 
</p><p/><p><b>»John Cage anslog</b>, at hvis du introducerer mere end 20 procent 
innovation i et kunstværk, mister du øjeblikkelig 80 procent af dit 
publikum. Han forestillede sig, at dette ville gælde i de følgende 15 år. 
Han var meget optimistisk. Vi bliver nødt til at flytte os langsomt, for jeg 
vil gerne blive ved med at lave film, og de er dyre. Jeg ved ikke, hvorfor 
de nødvendigvis skal være så dyre, men det er sådan, det er«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/cphpix/cphpixanmeldelser/ECE2262874/drillesyg-engelsk-filmskaber-er-besat-af-lort-og-koensdele/">Drillesyg engelsk filmskaber 
er besat af lort og kønsdele</a></p><p><b>»Jeg mener</b>, at det største, der er sket i de seneste ti år, er 
opfindelsen af YouTube: Endelig slap vi af med alle de mellemmænd, den 
elitisme, hvorigennem nogle har fortalt os, hvad vi kan vise, og hvad vi 
ikke kan vise«. 
</p><p/><p><b>»Det betyder</b> – og det er jeg sikker på, at vi alle er enige i – at 
YouTube er 97 procent lort, men sådan har det altid været. I en hvilken som 
helst periode med stor kulturel aktivitet, Versailles, Weimarrepublikken 
osv., har det altid været det samme: 97 procent lort og 3 procent skinnende, 
værdifuld, desperat vigtig substans«. 
</p><p/><p><b>»De tre tunge drenge</b> i filmhistorien er for mig: Eisenstein, som 
praktisk talt skabte sproget, Orson Welles, som konsoliderede det, og så 
Godard, som smed det hele væk«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE1199166/kultinstruktoeren-greenaway-laver-romantisk-komedie/">Kultinstruktøren Greenaway 
laver romantisk komedie</a></p><p><b>»Har du set </b>(Eisensteins) ’Panserkrydseren Potemkin’ for nylig? 
Den er fuld af penisser, skydende, ejakulerende, og nøgne sømænd. Hvis du er 
interesseret i queer teori, så vil den være dig en fornøjelse«. 
</p><p/><p><b>»Filmen ’Pillow Book’</b> er ikke en illustration af bogen 
’Pillow Book’, men jeg tog visse ideer fra den. En af dem, og den vel nok 
mest interessante, er, at der er to apoteoser i livet, som altid, i sidste 
ende, er pålidelige: Den ene er litteraturen, den anden er kødet. Før eller 
siden bliver vi vidunderligt stimulerede af begge de ting«. 
</p><p/><p><b>»Jeg har haft</b> et fantastisk liv, jeg nyder det stadig, og jeg er 
en utrolig glad mand, men der må være et <i>trade-off</i> et sted. 
Jeg er darwinist. Jeg kan kun forestille mig, at vi er her for at kneppe – 
for at formere os. Og vi er utrolig fokuserede på det. Al vores litteratur 
og tv skubber os hen imod det. Men jeg videregav mine gener for lang tid 
siden, så jeg må retfærdiggøre min plads i menneskeracen på en anden måde«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE105898/greenaway-fejrer-rembrandts-foedselsdag-med-film/">Greenaway fejrer Rembrandts 
fødselsdag med film</a></p><p/><p><b>»Jeg kan ikke </b>komme i tanke om nogen, der har udrettet noget 
tilnærmelsesvis nyttigt, efter at de er fyldt 80. Et eller to sene tryk af 
Picasso. Et eller to malerier af Tizian. Og så siger du måske: ’Joeh, men 
jeg har den her bedstefar, som er en smuk, gammel gentleman, der sidder og 
gynger vuggen’. Men ærlig talt, optager han ikke bare plads?«. 
</p><p/><p><b>»En af mine drømme</b>, en meget middelklasseagtig drøm, er at 
bygge et soveværelse med en enorm, smuk seng inde i et bibliotek inde i en 
have, og det er uden tag, så der er åbent til himlen«. 
</p><p class=" bl-elem"><i class=" bl-elem">Kilder: Citaterne stammer i rækkefølge fra: Paris New Music Review, dec. 
1994, Bomb Magazine, sommer 1997, Bomb Magazine, sommer 1997, Filmmaker 
Magazine, okt. 09, Filmmaker Magazine, okt. 09, Salon, juni 1997, The 
Calvert Journal, marts 15, Salon, juni 1997, The Guardian, marts 10, The 
Guardian, nov. 12, Filmmaker Magazine, okt. 09.</i></p>	
</div>

</div></body></html>
