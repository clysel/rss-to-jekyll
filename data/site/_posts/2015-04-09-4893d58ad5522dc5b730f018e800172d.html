---
layout:     post
title: 	    "Et års indbetaling til pension bliver næsten tredoblet på sigt"
post_author:	    
post_date:	    Thu, 09 Apr 2015 15:02:53 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2621505/et-aars-indbetaling-til-pension-bliver-naesten-tredoblet-paa-sigt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Beskæftigelsen stiger i Danmark. Cirka 50.000 flere er kommet i arbejde siden 
lavpunktet for to år siden, og kan glæde sig over lønnen, når den tikker ind 
på kontoen sidst på måneden. 
</p><p>
Men de kan også glæde sig over, at arbejdet gavner dem på længere sigt. For 
dem, der indbetaler til deres pension, kan i lige så høj grad høste 
frugterne, når pengene til pensionisttilværelsen en gang skal tælles op. 
</p><p>
Beregninger fra PensionDanmark viser nemlig, at bare et enkelt års 
pensionsindbetalinger vil vokse markant. En 30-årig arbejder vil få 
indbetalt cirka 34.500 til opsparingen på et år. 40 år senere, når 
arbejderen skal pensioneres, vil de penge have øget pensionsopsparingen med 
cirka 92.000 kroner i 2015-priser. 
</p><p>
»Eksemplet viser, at det på flere måder gør en forskel at være i arbejde. For 
det betyder ikke bare lønkroner på kontoen for den enkelte, men også at 
pensionsopsparingen vokser markant. Derfor er der flere grunde til at glæde 
sig, når det går fremad med beskæftigelsen«, siger administrerende direktør 
i PensionDanmark, Torben Möger Pedersen. 
</p><h3>
Kan gøre en ret stor forskel senere i livet 
</h3><p>
Las Olsen er privatøkonom i Danske Bank. Han hæfter sig først og fremmest ved 
regnestykkets »ekstreme usikkerhed«, fordi det er baseret på det nuværende 
renteniveau, som er svært at stole på, når vi kigger længere ud i fremtiden. 
</p><div class="art-quote article-box">
<p class="quote"/>
<blockquote>
<p class="quote-txt">
Knap 100.000 kroner ekstra faktisk (gør) en ret stor forskel. Der er ingen 
tvivl om, at det vil være ubehageligt at mangle den pension, man optjener 
tidligt
</p>
<p class="sender">
Las Olsen,<br/>
privatøkonom i Danske Bank 
</p>
</blockquote>
</div><p>»Men pointen er alligevel god nok. Det er ikke lige meget, hvornår man 
kommer i gang med pensionsopsparingen. Bliver man hængende lidt ekstra tid i 
udlandet, eller starter man med at arbejde freelance, hvor man ikke er 
omfattet af en pensionsordning, så vil der altså være en regning i sidste 
ende«, siger han. 
</p><p><i class=" bl-elem">92.000 kroner lyder af mange penge, men er det overhovedet mærkbart i en 
pension på flere millioner?</i></p><p>
»Man skal huske, at pensionen skal række i mange år. Vi regner med at skulle 
være på pension i tæt på 20 år, så der er brug for rigtig mange penge. Så 
selv hvis du har en pension på to millioner, vil det jo kun give 100.000 
kroner om året. I lyset af det gør knap 100.000 kroner ekstra faktisk en ret 
stor forskel. Der er ingen tvivl om, at det vil være ubehageligt at mangle 
den pension, man optjener tidligt«, siger Las Olsen. 
</p><p><b class="ext-link">PENSIONSSELSKABER: </b><a class="embeddedlink" href="http://politiken.dk/oekonomi/privatoekonomi/ECE2618489/pensionsselskaber-tjek-om-aktiefesten-gaar-din-naese-forbi/">Tjek, om aktiefesten går din 
næse forbi</a></p><p>
Det danske pensionssystem er inden for de sidste få år blevet meget 
bredt i den forstand, at flere og flere danskere automatisk opsparer pension 
gennem arbejde. Men der er stadig store undtagelser, som man skal være 
opmærksom på, siger Las Olsen. 
</p><p>
»Selvstændige har som regel ikke automatisk pensionsopsparing, og det ikke kun 
folk med fabrikker eller forretninger, men også freelancere. Og så er der 
stadig mange små virksomheder som restauranter og butikker, som heller ikke 
er omfattet. Så hvis man arbejder sådan et sted, så bør man se at få 
planlagt sin pension«
</p><p>
I alt betaler omkring 2,5 millioner danskere til sammen godt og vel 109 
milliarder om året til deres pension. Disse penge investerer og spekulerer 
pensionsselskaberne med, hvilket giver renter og afkast, som i sidste ende 
vil få danskernes pensioner til at vokse. 
</p><p class=" bl-elem">
Derfor vil beløbet som regel være betydeligt større, når man når 
pensionsalderen, end det beløb, man selv har indbetalt. Men, siger Las 
Olsen: »Jo tidligere man starter, jo mere får man ud af det«. 
</p>	
</div>

</div></body></html>
