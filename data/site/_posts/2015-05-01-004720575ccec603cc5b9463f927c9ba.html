---
layout:     post
title: 	    "Europas fattige, korrupte og fremadstormende it-nation"
post_author:	    
post_date:	    Fri, 01 May 2015 19:28:36 +0200
post_site:	    politiken.dk 
post_link:	    http://politiken.dk/oekonomi/ECE2649629/europas-fattige-korrupte-og-fremadstormende-it-nation/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Under tre timers kørsel fra Rumæniens hovedstad Bukarest ligger Râmnicu 
Vâlcea, en by med lige under 100.000 indbyggere. Der er stort set ingen 
industri tilbage i byen, efter den store kemikaliefabrik gik konkurs i 2012, 
og de lokale har svært ved at finde arbejde. Derfor er levestandarden 
nogenlunde, hvad man ville forvente af en mindre rumænsk landsby. 
</p><p>
Eller det vil sige, sådan burde det i hvert fald være. For på trods af de på 
papiret nedslående omstændigheder, fylder store europæiske luksusbiler 
gadebilledet, og forretninger som Western Union og Moneygram popper op på 
snart hvert gadehjørne. 
</p><p>
Gennem en årrække har unge tech-nørder fra byen hacket, svindlet og snydt sig 
til hundredevis af millioner kroner over internettet. Det har gjort byen 
verdenskendt som et globalt hotspot for cyberkriminalitet, og har i 
folkemunde givet Râmnicu Vâlcea det lidet flatterende navn Hackerville. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/politik/ep_valg/ECE2298563/her-er-de-europas-villaroevere-og-harmonikaspillere-velfaerdsryttere-og-tiggere/">Her er de, Europas villarøvere 
og harmonikaspillere, velfærdsryttere og tiggere </a></p><p>
På mange måder er historien om Hackerville en fortælling om et moderne 
Rumænien, der står med det ene ben i fattigdomsgrøften og det andet i 
overhalingsbanen. For selv om landet er det næstfattigste i EU lige efter 
Bulgarien og til stadighed kæmper med udbredt korruption i statsapparatet, 
er Rumæniens it-branche både fremadstormende og respekteret. Det er ikke 
tilfældigt, at netop et rumænsk firma skal stå for den danske stats 
it-sikkerhed de næste par år. 
</p><h3>
Over 9000 it-uddannede om året 
</h3><p>
Sammen med amerikanske Symantec vandt den rumænske antivirusproducent 
Bitdefender udbudsrunden i 2013, og skal indtil slutningen af 2016 beskytte 
statlige institutioner som Skat, politiet og PET mod hackerangreb. 
Bitdefender er på 15 år gået fra at være en lille it-virksomhed til i dag at 
have over 500 millioner kunder på verdensbasis samt 700 ansatte, hvoraf de 
400 sidder i Bukarest. 
</p><p>
Det er svært at sætte fingeren på, hvad der præcist har ført til, at Rumænien 
i dag er et europæisk it-knudepunkt. Historisk set har de østeuropæiske 
universiteter fokuseret på kompetencer inden for de tekniske områder, og det 
har ført til, at Rumænien i dag har fire store, anerkendte 
tech-universiteter, som hvert år uddanner over 9000 it-specialister. 
</p><p>
Samtidig gør landets lave lønninger – en gennemsnitsløn ligger på omkring en 
tiendedel af Danmarks – og betragtelige skattefordele for it-arbejdere, at 
flere internationale it-virksomheder har etableret sig i Rumænien, herunder 
IBM, Microsoft, Compaq, Fujitsu Siemens og Hewlett-Packard for at nævne en 
håndfuld. 
</p><h3>
Stadig store hacker-problemer 
</h3><p>
Rumæniens it-infrastruktur er for store dele af landet oppe i verdensklasse – 
faktisk er Rumænien det land i EU, der har det hurtigste internet, når man 
måler på den gennemsnitlige maksimale hastighed. På verdensplan gør det 
Rumænien til det sjettehurtigste internetland ifølge 
cloudservice-virksomheden Akamai’s årlige State og the Internet rapport. 
</p><p>
Der er dog stadig betydelige problemer i landet. Selv om it-sektoren og 
økonomien i det hele taget er på fremgang i landets større byer, er der 
stadig store landområder, som befinder sig i relativt ekstrem fattigdom. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har set en stigning i antallet af rumænske IP-adresser, der bruges til 
cyberangreb
</p>
<p class="sender">
Augustin Jianu, CERT-RO 
</p>
</blockquote>
</div><p/><p>
Det er også en af grundene til, at mange tyer til internettet i jagten på 
hurtige penge og muligheden for at forbedre tilværelsen. Ligesom det var 
tilfældet i Hackerville, udnytter mange de teknologiske muligheder til at 
hacke for profit. 
</p><p>
»Vi har set en stigning i antallet af rumænske IP-adresser, der bruges til 
cyberangreb – sidste år var det hele 2,4 millioner rumænske IP-adresser. Det 
svarer altså til 24 procent af alle IP-adresser i Rumænien, så det bør i sig 
selv være alarmerende«, siger Augustin Jianu, som er direktør for CERT-RO, 
et uafhængigt statsagentur til bekæmpelse af cyberkriminalitet. 
</p><p>
Han understreger dog, at langt de fleste IP-adresser fjernstyres af hackere, 
så tallet er ikke sigende for, hvor mange egentlige hackere, der befinder 
sig i Rumænien. Det er dog en indikator for, hvor udbredte hackernes 
aktiviteter er i landet. 
</p><h3>
Betydelig korruption i EU’s næstfattigste land 
</h3><p>
Samtidig er Rumæniens korruptionsproblemer stadig betydelige. Rumænien 
placerer sig således på en 69. plads ud af 175 lande i organisationen 
Transparancy Internationals korruptionsindeks – og er dermed på en 
sidsteplads i EU. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/udland/ECE2455845/rumaenien-gaar-til-praesidentvalg-i-korruptionens-skygge/">Rumænien går til præsidentvalg i 
korruptionens skygge</a></p><p>
Landets etnisk tyske præsident Klaus Iohannis har dog gjort bekæmpelsen af 
korruption til en af sine mærkesager og har allerede markeret sig med nogle 
højtprofilerede sager. Blandt andet blev ni ministre i efteråret anklaget i 
en omfattende korruptionsskandale, der også involverer Microsoft og Fujitsu 
Siemens. 
</p><p class=" bl-elem">
Rumænien har altså stadig store problemer, som skal løses, før landet er på 
niveau med resten af EU – men på it-området er Rumænien allerede en spiller 
i absolut verdensklasse. 
</p>	
</div>

</div></body></html>
