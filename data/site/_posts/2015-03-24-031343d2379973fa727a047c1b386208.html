---
layout:     post
title: 	    "To timer tilbage: Indstil en lærer til Politikens Undervisningspris"
post_author:	    
post_date:	    Tue, 24 Mar 2015 09:59:17 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2601805/to-timer-tilbage-indstil-en-laerer-til-politikens-undervisningspris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
Efter 4 uger og knap 1.900 indstillinger lukker indstillingsvinduet til 
Politikens Undervisningspris i dag klokken 12. Du kan altså stadig nå at 
indstille en lærer til prishæder lige <a href="http://politiken.dk/indland/uddannelse/undervisningsprisen/ECE2558948/indstil-din-kandidat-til-politikens-undervisningspris/">her</a>. </p><p>
Det tre hovedpristagere får hver 75.000 kroner, hvoraf en tredjedel skal 
bruges på projekter på skolen eller til efteruddannelse. 
</p><p>
Derudover uddeles seks særpriser på hver 25.000 kroner. De ni vindere får en 
statuette til en stor prisfest i Politikens Hus 28. april. 
</p><p>
Grundskolelærerne er med op mod 1.000 indstillinger de mest populære i forhold 
til deres gymnasie- og erhvervsskolekollegaer. Indstillingerne kommer fra 
hele landet – flest dog fra Sjælland og særligt hovedstadsområdet, mens Fyn 
har færrest. 
</p><p>
Men der gemmer sig rigeligt guld på øen. For eksempel skriver Marie-Louise 
Tind Rasmussen følgende om en kollega på Handelsgymnasiet Vestfyn: 
</p><p>
»Carita udviklede for år tilbage undervisningsmateriale, der tager 
udgangspunkt i lego. Eleverne bygger selv deres virksomhed med kontor, butik 
og lager, og så kan de placere legoklodser og effekter der, hvor de hører 
hjemme«, skriver hun om Carita Hønborgs kreative tilgang til 
erhvervsøkonomi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2559807/saadan-indstiller-du-en-laerer-til-politikens-undervisningspris/">Sådan indstiller du en lærer 
til Politikens Undervisningspris </a></p><p>
Det er primært elever og tidligere elever, der har indstillet en underviser. 
Til tider er det sket med opfindsomme tekster. 
</p><p>
»Du kan ind til benet skære, absolut den bedste lærer«, skriver Camilla Amdi 
og Laura Kabongo i et digt om læreren Kim Ingholt-Gaarde fra Frederiksberg 
HF-kursus. 
</p><p>
Omkring 230 forældre har også markeret, at de kender en lærer, der fortjener 
at blive hyldet for at have gjort en forskel for deres barn. 
</p><p class=" bl-elem">
»Fra at være en lille dreng med sproglige vanskeligheder er min søn nu helt på 
lige fod med andre jævnaldrende. Takket være Anne Eriksen Bøgesvang«, 
skriver en forælder til et barn på Grønnevang Skolen i Hillerød. 
</p>	
</div>
</div></body></html>
