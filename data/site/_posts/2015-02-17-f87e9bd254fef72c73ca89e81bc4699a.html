---
layout:     post
title: 	    "Rekordmange får opholdstilladelse i Danmark"
post_author:	    
post_date:	    Tue, 17 Feb 2015 11:59:35 +0100
post_site:	    politiken.dk 
post_link:	    http://politiken.dk/indland/ECE2549960/rekordmange-faar-opholdstilladelse-i-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
72.339 personer har i 2014 fået opholdstilladelse i Danmark, viser nye tal fra 
Danmarks Statistik. Det er det højeste niveau siden opgørelsens start i 1984.
</p><p>
Tallet dækker over, at personerne har fået mulighed for legalt ophold i 
Danmark enten i form af et EU/EØS-opholdsbevis eller i form af en 
opholdstilladelse.
</p><div class="art-fakta article-box">
<h4 class="">
Fakta</h4>
<h5>
Opholdstilladelser givet i Danmark</h5>
<div class="fakta-body" data-buildingblock="embedded_factboxlink">
<p>
De sidste ni år er antallet af udstedte opholdstilladelser i Danmark steget 
støt med undtagelse af et enkelt år. 
</p><ul><li>2006: 44.471</li><li>2007: 55.495</li><li>2008: 64.642</li><li>2009: 53.048</li><li>2010: 55.609</li><li>2011: 52.979</li><li>2012: 55.982</li><li>2013: 64.562</li><li class=" bl-elem">2014: 72.339</li></ul><p class=" bl-elem"><i class=" bl-elem">Kilder: Danmarks Statistik</i></p>
</div>
</div><p>
40 procent af opholdstilladelserne gives til folk, der er kommet til Danmark 
for at arbejde. 24 procent gælder opholdstilladelser til folk under 
uddannelse, mens familiesammenføringer og asyl hver står for otte procent af 
opholdstilladelserne i 2014. </p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2532222/institut-regeringens-asylstramninger-overholder-konventionerne/">Institut: Regeringens 
asylstramninger overholder konventionerne</a></p><p>
Danmarks Statistik påpeger, at det ikke er alle udstedte opholdstilladelser, 
der bliver brugt. Eksempelvis hvis en ansøger har søgt i flere lande på 
samme tid eller fortryder af andre årsager.
</p><p>
Der bliver givet flest opholdstilladelser til statsborgere fra Rumænien, Polen 
og Syrien.
</p><h3>
Færre asylansøgninger end ventet
</h3><p>
Samtidig viser tallene fra Danmarks Statistik, at antallet af asylansøgninger 
er fordoblet fra 2013 til 2014 - fra 7.540 personer til 14.815.
</p><p>
Langt de fleste asylansøgninger kommer fra syriske statsborgere. Således søgte 
7.185 syrere om asyl i Danmark i 2014, hvor borgerkrigen i Syrien gik ind i 
sit fjerde år. Det svarer til 48 procent af samtlige asylansøgninger.
</p><p>
De knap 15.000 personer er væsentligt færre end de op mod 20.000, som 
regeringen tidligere forventede. Og tallet bliver endnu mindre, hvis man 
alene ser på de personer, som får deres asylansøgning behandlet.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2532538/flertal-strammer-asyllov-mens-antallet-af-flygtninge-fra-syrien-styrtdykker/">Flertal strammer asyllov, mens 
antallet af flygtninge fra Syrien styrtdykker</a></p><p>
Antallet af asylansøgere, der kan se frem til et længere ophold i Danmark, 
mens deres sag behandles, er på 10.113 personer. De resterende 4.700 
personer er typisk blevet sendt tilbage til et andet EU-land, hvor de skal 
have deres sag behandlet i stedet.
</p><p class=" bl-elem">
For omkring to uger siden vedtog et flertal i Folketinget regeringens forslag 
til asylstramninger. De betyder blandt andet, at flygtninge, der er særligt 
truede eller udsatte i eksempelvis Syrien, først kan få deres familie til 
Danmark efter et år.
</p>	
</div>
</div></body></html>
