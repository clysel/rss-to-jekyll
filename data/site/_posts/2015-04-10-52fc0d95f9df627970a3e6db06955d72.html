---
layout:     post
title: 	    "Økonomer: Det hjælper at skubbe ældre ud af 'hængekøjen'"
post_author:	    
post_date:	    Fri, 10 Apr 2015 12:02:02 +0200
post_site:	    politiken.dk 
post_link:	    http://politiken.dk/oekonomi/dkoekonomi/ECE2622504/oekonomer-det-hjaelper-at-skubbe-aeldre-ud-af-haengekoejen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vi kan ikke vente helt til 2030 med at hæve pensionsalderen, hvis Danmark skal 
undgå store underskud i statskassen mange år frem. Derfor vil økonomi- og 
indenrigsminister Morten Østergaard (R) allerede hæve pensionsalderen fra 67 
til 68 år fra 2025. 
</p><p>
Men selvom forslaget vil være et skridt i den rigtige retning, tvivler 
økonomer på, om det er nok til at forhindre det, som økonomerne kalder for 
'hængekøjeproblematikken'.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2622307/r-vil-haeve-pensionsalder-hurtigt/">R vil hæve pensionsalder 
hurtigt</a></p><p>
»Det kan have en gavnlig effekt på de offentlige budgetter. Det vil give flere 
indtægter og færre udgifter, men jeg tvivler på, at det er nok til at løse 
problemet«, siger Bo Sandemann Rasmussen, økonomiprofessor ved Aarhus 
Universitet. 
</p><div class="art-quote article-box">
<p class="quote"/>
<blockquote>
<p class="quote-txt">
Når vi bliver ældre og sundere, så er der en god pointe i, at vi også 
fortsætter vores arbejdsliv lidt længere
</p>
<p class="sender">
Jørn Henrik Petersen, professor ved Center for Velfærdsforskning 
</p>
</blockquote>
</div><p/><p><i class=" bl-elem">Er de radikales forslag en del af den rigtige medicin?</i></p><p>
»Ja, men der er mange måder at løse problemet på. Man kan også vælge at sænke 
serviceniveauet i den offentlige sektor eller hæve skatterne. For eksempel 
kunne man opgive skattestoppet på ejendomsværdiskatten på boliger. Det er 
svært at forestille sig, at én løsning løser hele problemet. Det er typisk 
en flerhed. De radikales forslag hjælper på problemstillingen, helt sikkert, 
men jeg tvivler på, at det er nok«, siger Bo Sandemann Rasmussen, der ikke 
vil udpege personlige yndlingsforslag. 
</p><h3>
Udsigt til underskud over EU-grænsen 
</h3><p>
Problemet er den såkaldte hængekøjeproblematik, som hedder sådan på grund af 
grafens nedadbuende kurve. Den er udtryk for ændringer i Danmarks 
demografiske sammensætning – danskerne bliver simpelthen ældre, og kan ikke 
længere arbejde – samt faldende indtægter fra blandet andet Nordsøen. Det er 
med til at sætte stort pres på statens finanser allerede fra 2025 og cirka 
50 år frem. Derefter betyder ændringen i demografien, siger Bo Sandemann 
Rasmussen, at de offentlige budgetter ser holdbare ud. Og så bevæger grafen 
sig opad og fuldender billedet af hængekøjen. 
</p><p><b class="ext-link">MORTEN ØSTERGAARD:</b><a class="embeddedlink" href="http://politiken.dk/indland/politik/ECE2607982/morten-oestergaard-jeg-frygter-at-vi-luller-os-selv-i-soevn/">»Jeg frygter, at vi 
luller os selv i søvn«</a></p><p>
»Problemet er de regler, EU har sat op for, hvor store underskud de enkelte 
lande må have på de offentlige finanser. De må højst have 0,5 procent af 
bruttonationalproduktet, men i en relativ lang årrække fra 2025 og fremad 
vil vi køre med et underskud på 1,5 procent«, siger han. 
</p><p>
Jørn Henrik Petersen er professor ved Center for Velfærdsforskning på Syddansk 
Universitet. Han ser ændringen af pensionsalderen som et fornuftigt tiltag 
mod det problem, at det er store generationer, der trækker sig ud af 
arbejdsmarkedet og mindre generationer, der kommer ind. 
</p><p>
»Når vi lever et halvt år længere, så lever vi, hvis vi ikke regulerer 
tilgangsalderen, det halve år som pensionister. Pensionsalderen er kun et 
blandt mange midler, men jeg synes umiddelbart, at det er et meget 
fornuftigt skridt. Når vi bliver ældre og sundere, så er der en god pointe 
i, at vi også fortsætter vores arbejdsliv lidt længere«, siger Jørn Henrik 
Petersen. 
</p><h3>
Stor usikkerhed knyttet til prognoserne 
</h3><p>
Der er ifølge Steen Bocian, som er cheføkonom i Danske Bank, stadig uenighed 
blandt økonomerne om problemets reelle størrelse. For når der er tale om 
økonomiske prognoser, som går så langt ud i fremtiden, er der en »betydelig 
usikkerhed« involveret. Han mener alligevel, at det er et problem, som vi 
før eller siden er nødt til at tage seriøst. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2622442/s-og-v-afviser-at-haeve-pensionsalderen-foer-tid/">S og V afviser at hæve 
pensionsalderen før tid</a></p><p>
»Men udfordringen er, at vi får en meget lang periode med underskud på de 
offentlige finanser. Det kan risikere at vække finansmarkedernes 
opmærksomhed med højere renter til følge, og det kan gøre, at vores økonomi 
generelt bliver mere ustabil. Det kan man løse på mange måder, men hvad man 
vælger at gøre, er jo et politisk spørgsmål«, siger han og understreger, at 
han ikke selv har lavet konkrete beregninger på hængekøjeproblemet. 
</p><p>
Også Jørn Henrik Petersen hæfter sig ved den usikkerhed, der er forbundet med 
begrebet finanspolitisk holdbarhed, der forsøger at balancere de offentlige 
budgetter. 
</p><p>
»Det handler om forudsætninger, som man lægger ind i regnemodeller, og dem 
regner man så med kan holde i 50 år. Men rigtig meget kan ske på 50 år, så 
man skal lige spise brød til«, siger han. 
</p><h3>
Vi bliver nødt til at forholde os til det 
</h3><p>
Et flertal af de danske politikere har med Velfærdsaftalen i 2006 og 
Tilbagetrækningsreformen i 2011aftalt en gradvis hævning af pensionsalderen, 
så den følger med aldersudviklingen. Ifølge aftalen kan pensionsalderen 
højst stige med ét år hvert femte år, og i den oprindelige aftale skulle det 
først ske fra 2030. Det er den aftale, Morten Østergaard nu vil rykke frem 
med fem år, så pensionsalderen hæves allerede i 2025. 
</p><p>
Så sent som i tirsdags fremlagde Dansk Arbejdsgiverforening (DA) en plan for, 
hvordan man kunne komme problemet til livs ved at skære markant i de 
offentlige ydelser. Blandt andet foreslog de at skære sygedagpengene og 
førtidspensionen med over 4.000 kroner om måneden. Om situationens alvor 
sagde DA’s direktør Jørn Neergaard Larsen: 
</p><p class=" bl-elem">
»Vores politikere bliver nødt til at forholde sig til det, uanset hvor 
ubehageligt det er at se den her sandhed i øjnene. Ellers tager man ansvaret 
for at køre dansk økonomi i grøften«. 
</p>	
</div>

</div></body></html>
