---
layout:     post
title: 	    "Dirty Dancing-musical bliver til ?Vild med sex? ? uden at være dirty nok"
post_author:	    
post_date:	    Mon, 02 Mar 2015 10:42:34 +0100
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2569371/dirty-dancing-musical-bliver-til-vild-med-sex--uden-at-vaere-dirty-nok/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Dirty Dancing – The Musical</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div><p>
Tivolis Koncertsal, The One and Only Company.Manus: Eleanor Bergstein. Iscen.: 
Anders Albien. Kor.: Tim Zimmermann. Scen.: Paul Edwards. Kapelm.: Joakim 
Pedersen. Til 30.4. Aarhus 8.-31.5. Genopsættes i Operaen i juli 2016.
</p></div>
</div><p>
Ta’ den! Lige før Silas Holst skal fyre ’Dirty Dancing’s ikoniske <i>punch 
line</i> af, vender han sig lige og blinker til publikum – det her er jo, 
hvad vi alle har ventet på: »Nobody puts Baby in a corner!«. 
</p><p>
Der er dæleme heller ikke nogen, der putter Silas i noget corner. Han ved, 
hvad han gør. ’Vild med dans’-stjernen stryger af sted med hele showet – her 
foran hujende og piftende premieregæster i Tivolis Koncertsal – ligesom 
Patrick Swayze gjorde det i den sensationelt populære low budget-film fra 
1987. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE2528554/silas-holst-om-dirty-dancing-trinene-jeg-har-mareridt-om-loeftet/">Vild med Dirty Dancing?: Lær 
de beskidte trin af Silas Holst</a></p><p>
Det er jo manden, der er den femstjernede sexbombe i denne love story, hvor 
den søde, pæne Baby på et nobelt feriested i 1960’erne møder danselæreren og 
tyren Johnny, der lærer hende de frække trin. På et overordnet plan giver 
det mening, at Johnny netop ikke får nogen partner, der kan matche ham, hvad 
erotisk power angår – det kunne filmens Jennifer Grey absolut heller ikke. 
Så er han ikke ’taget’, og publikum m/k kan frit fantasere videre. Og Silas 
er helt igennem dirty. 
</p><p>
Temperaturen i forestillingen stiger, så snart han er på gulvet, ikke bare som 
strømførende danser med gang i underlivet, men også som skuespiller, der med 
autentisk charme, temperament og sårbarhed giver den som Johnny, der pumper 
sig op med dans. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00917/kul_DirtyDancing_jp_917341y.jpg" alt="" border="0"/><span class="caption"><span class="f-img-caption">Kemi. 
</span>Kemien funker mellem Mathildte Norholt og Silas Holst i 'Dirty Dancing - The Musical'. Pr-foto: Anders Rye Skjoldjensen</span></span></p><p>
Han er godt matchet med Mathilde Norholt som en kæk, krøllet og genuint sød 
Baby. Det kører med de to, kemien funker. Hun får vredet sig ud af sin 
musegrå cardigan og forældrenes greb for at blive kvinde på dansegulvet, men 
trasker ikke desto mindre fortsat rundt på sine flade sko som pigen, der 
samtidig vil kæmpe for en god sag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE2429498/dansk-version-af-dirty-dancing-slaar-rekord/">Dansk version af 'Dirty 
Dancing' slår rekord</a></p><p>
At det så bliver mikset op med referencer til Martin Luther King og 
borgerrettighedsbevægelsen, hvor alle mand på dæk skal synge ’We shall 
overcome’, virker totalt malplaceret, når nu det hele kører på overfladen 
som en gammel dannelseshistorie <i>gone dirty</i>. En gennemgående kikset 
fortalt historie, men ikke så topkitschet, at det bliver sjovt. Vi skal 
igennem en strid strøm af pinagtige talescener og jammerlige replikker, så 
forestillingen kommer op på næsten tre timer, hvor der er langt imellem 
forførelsen på dansegulvet. 
</p><p>
Der er grundlæggende ikke nok dans, og den er ikke dirty nok. 
</p><h3>
Frigørende seksualkraft 
</h3><p>
Opsætningen læner sig ellers suverænt op ad TV 2’s’ Vild med dans’-succes. 
</p><p>
En række kendte dansere fra tv-showet, både proffe og amatører, er hentet ind 
til de bærende roller (ud over hovedparret, også Laura Drasbæk som 
kejtet-sjov hulahula-søster og Robert Hansen som godt kikset entertainer m. 
fl.). Helt oplagt, for historien handler jo om at lære at give sig hen på 
dansegulvet. ’Vild med dans’ bliver bare tunet som en gang ’Vild med Sex’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE2240509/vild-med-dans-silas-skal-svinge-hofterne-i-patrick-swayzes-glansrolle/">'Vild med dans'-Silas skal 
svinge hofterne i Patrick Swayzes glansrolle</a></p><p>
Det er jo det, der er <i>bottom line</i> i historien om Babys og Johnnys 
ungdomsoprør mod borgerlig bornerthed, forældre og konventioner: dansen som 
frigørende seksualkraft. Så alle skal lære at danse, det er budskabet, selv 
de mest kropumulige, sexforskrækkede typer – se lige Babys far og mor blive 
turneret af den flotte, langbenede, elegante danser Karina Frimodt! 
</p><p>
Hun virker dog mere sød end sexet, og det gælder i det hele taget for hele 
raden af dygtige dansere, som koreografen Tim Zimmermann og instruktøren 
Anders Albien serverer i løst arrangerede optrin, der ikke rigtig får sendt 
den pulserende power ud i salen – til trods for en medrivende indsats fra 
orkestret og ikke mindst sangeren James Sampson. Hvis ikke showet forstår at 
fyre op under dansens erotiske kraft, så kan danserne vrikke med røven 
herfra og til Bagsværd, uden at det rykker. 
</p><p class=" bl-elem">
Men succesen er hjemme. Alt udsolgt. Et rekordstort publikum på 170.000 har på 
forhånd sikret sig billet til at få <i>the time of their lives.</i> 
Ta’ dem, Silas! 
</p>	
</div>
</div></body></html>
