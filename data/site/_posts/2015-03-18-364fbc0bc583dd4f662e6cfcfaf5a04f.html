---
layout:     post
title: 	    "Ansatte i lufthavnen tvinger Ryanair til at blive på jorden"
post_author:	    
post_date:	    Wed, 18 Mar 2015 16:10:15 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2593368/ansatte-i-lufthavnen-tvinger-ryanair-til-at-blive-paa-jorden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Piloten i Ryanairs fly, som endnu holder i Københavns Lufthavn, har tilkaldt 
politiet for at få fjernet demonstranter ved flyet, oplyser lufthavnen.
</p><p>
Det første Ryanairfly ud af København skulle være lettet klokken 15.30, men 
klokken 16.30 var flyet endnu ikke lettet. 
</p><p>
Omkring 50 lufthavnsansatte aktivister står rundt om flyet og forhindrer, at 
det bliver tanket, så passagererne kan komme ombord og flyve af sted mod 
Dublin. 
</p><p>
Ryanairs første fly i rutefart til København fra Dublin landede ellers nærmest 
planmæssigt klokken 15.05. Allerede der blev det modtaget af omkring 50 
lufthavnsansatte, som er vrede over, at det irske lavprisselskab ikke vil 
lave overenskomst med flypersonalets faglige organisation 
FPU/Serviceforbundet. 
</p><p>
Aktivisterne havde spændt et stort Dannebrog ud på en bagagevogne, og rundt om 
var mindre danske flag fastgjort til bagagevognen som en velkomsthilsen til 
det irske lavprisselskab. Da flyet trillede ind til gaten, vinkede 
aktivisterne med de små flag, så det nærmest lignede en fødseldagsfest. Da 
Ryanair-flyvet var kommet på plads, kørte første tre af lufthavnens 
securityvogne op på siden af det, og kort efter kom en fjerde securityvogn 
til. 
</p><p>
Passagererne i Ryanairflyvet fra Dublin måtte passere gennem rækker af 
ansatte, som viftede med små flag. 
</p><h3>
Billige billetter lokker 
</h3><p>
Ryanair-flyet skulle efter et kort ophold i København returnere til Dublin. 
Politiken havde lejlighed til at tale med passagerer på vej ud til flyet om 
fagbevægelsens anklager om social dumping og dårlige lønnninger hos Ryanair. 
</p><p>
»Det kommer an på, hvad dårlig løn er. Jeg kommer fra Brasilien. Hvis de får 
over mindsteløn, så er det ok. Det overrasker mig ikke, at de skal leje 
uniformer, men det er latterligt« sagde braslianske Josi Emmerich, inden hun 
gik ud til gaten. 
</p><p>
Et dansk par var også på vej ud til gaten. 
</p><p>
»Jeg skal til Dublin for at besøge min søn, og jeg har ikke spekuleret over, 
hvorfor billetten var så billig, da jeg købte. Men det vil jeg absolut tænke 
over. Hvis arbejdsforholdene ikke er orden, så køber jeg måske en dyrere 
billet«, sagde Mette Kjær, der rejste privat sammen med sin mand. 
</p><p><b class="ext-link">GRAFIK:</b><a class="embeddedlink" href="http://politiken.dk/oekonomi/arbejdsmarked/ECE2592503/grafik-saadan-gaar-vejen-fra-trussel-til-konflikt/">Grafik: Sådan går vejen fra trussel til 
konflikt</a></p><p>
De passagerer, som landede fra Dublin, var meget fåmælte, da de gik forbi et 
større opbud af pressefolk. 
</p><p>
»Jeg var overrasket over, at de blev modtaget med flag. Vi havde fået cupcakes 
i Dublin, fordi det var første fly til København, så jeg troede, at det var 
en velkomsthilsen«, sagde Daniel Marrone fra Sydney i Australien. 
</p><p>
Han havde intet hørt om dårlige arbejdsforhold i Ryanair. 
</p><p>
»Jeg har ikke fulgt med i medierne, men jeg kan godt forstå, hvis folk er 
utilfredse med dårlige arbejdsvilkår«, sagde Daniel Marrone videre og 
forklarede, at han altid går efter de billigste flybilletter. 
</p><p class=" bl-elem">
FPU/Serviceforbundet har varslet konflikt mod Ryanair med krav om, at de 
tegner overenskomst med dem. En række forbund har varslet sympatikonflikt, 
så Ryanair eksempelvis ikke kan få brændstof i tankene eller bagage ombord. 
Arbejdsretten tager senere på foråret stilling til, om konflikten er lovlig. 
</p>	
</div>
</div></body></html>
