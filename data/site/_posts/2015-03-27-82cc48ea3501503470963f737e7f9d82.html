---
layout:     post
title: 	    "Historisk 11. plads ved VM til dansk par"
post_author:	    
post_date:	    Fri, 27 Mar 2015 10:00:38 +0100
post_site:	    politiken.dk 
post_link:	    http://politiken.dk/sport/ECE2606349/historisk-11-plads-ved-vm-til-dansk-par/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Top 10 glippede lige netop for isdanserparret Laurence Fournier Beaudry og 
Nikolaj Sørensen ved VM i Shanghai. 
</p><p>
Med en 11. plads i det frie program rykkede det dansk-canadiske par to pladser 
ned og sluttede også på en samlet 11. plads. 
</p><p>
Laurence Fournier Beaudry og Nikolaj Sørensen lå ellers på 9. pladsen efter 
det korte program – en placering de også opnåede ved EM i Sverige for nylig. 
</p><p>
Parret bor i Montreal i Laurence Fournier Beaudry hjemland Canada, hvor de 
dagligt træner sammen med de franske europamestre Gabriella Papadakis og 
Guillaume Cizeron. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2603603/sensationel-dansk-praestation-ved-vm-i-kunstskoejteloeb/">Sensationel dansk præstation 
ved VM i kunstskøjteløb </a></p><p>
Og netop Gabriella Papadakis og Guillaume Cizeron løb så stærkt et frit 
program, at de rykkede frem fra en 4. plads efter det korte program og op 
til guldet på 1. pladsen. 
</p><p>
I alt 20 par var med i finalen ud af de 30 par, der stillede op i 
konkurrencen. 
</p><p>
11. pladsen er det bedste danske resultat nogensinde ved VM i isdans. 
</p><p>
22-årige Laurence Fournier Beaudry er født i Canada, mens 26-årige Nikolaj 
Sørensen er fra Danmark. 
</p><p>
Trænerteamet Marie France Dubreuil og Patrice Lauzon, der træner parret 30 
timer om ugen i Montreal, fik indfriet håbet om en top-15 placering ved 
årets VM. Om fremtiden siger Marie France Dubreuil i en pressemeddelelse: 
</p><p class=" bl-elem">
»Med parrets talent, og den opbakning de har omkring sig, ser vi Laurence og 
Nikolaj stå på det europæiske podie indenfor 3-4 år«. 
</p>	
</div>
</div></body></html>
