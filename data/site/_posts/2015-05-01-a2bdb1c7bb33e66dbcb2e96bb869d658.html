---
layout:     post
title: 	    "Haderslev slås om et tosproget byskilt: »Tyskerne kunne sgu da godt finde vej hertil 9. april«"
post_author:	    
post_date:	    Fri, 01 May 2015 14:33:26 +0200
post_site:	    politiken.dk 
post_link:	    http://politiken.dk/kultur/ECE2651406/haderslev-slaas-om-et-tosproget-byskilt-tyskerne-kunne-sgu-da-godt-finde-vej-hertil-9-april/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Svend Nikolajsen havde allerede forudset det ved frokosten om fredagen. 
</p><p>
»Der kommer til at ske noget her i weekenden. Aviserne skriver ikke om andet, 
og folk er vrede«, sagde han til sin kone Yvonne i hjemmet i Haderslev. 
</p><p>
Alligevel vågnede han op til noget andet end forventet søndag morgen klokken 
ni, da han kiggede ud ad køkkenvinduet. 
</p><p>
»Du holder din kæft. Lad som ingenting og vent, til andre opdager det«, tænkte 
han. 
</p><p>
Det tosprogede byskilt stod lænet op ad muren i hans egen baghave. Ukendte 
gerningsmænd havde i nattens mulm og mørke revet det meget omdiskuterede 
skilt op fra dets oprindelige plads ved kirken, krydset vejen og placeret 
det hos Svend Nikolajsen. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00932/svend_932932a.png" alt="" border="0"/><span class="caption"><span class="f-img-caption">Hov. 
</span>Det var Svend Nikolajsen, der fandt skiltet i sin have. Foto: Martin Lehmann</span></span></p><p>
Sønderjyderne har talt med store bogstaver, siden Haderslevs borgmester, Hans 
Peter Geil (V), for to uger siden – på eget initiativ – satte skiltet op med 
både byens danske navn og det tyske, Hadersleben. 
</p><p>
Minderne og følelserne fra Tysklands besættelse blev vækket til live igen, til 
trods for at det nu er 95 år siden, at Sønderjylland blev genforenet med 
Danmark, og 75 år siden, at Tyskland besatte hele Danmark. 
</p><p>
Derfor er vi rejst til Haderslev. For at finde ud af, hvad det er, der 
tilsyneladende stadig lurer under overfladen hos sønderjyderne og det tyske 
mindretal. Og så jagter vi selvfølgelig byskiltet, som borgmesteren nu har 
låst inde et hemmeligt sted, men nægter at vise frem. 
</p><h3>
Et skilt der støder folk 
</h3><p>
72-årige Svend Nikolajsen formåede ikke at holde sin kæft særligt længe, og 
efter at han først tog et billede af skiltet i haven, skrev han en mail til 
TV Syd og fortalte om hærværket. De svarede på under tre minutter. 
</p><div class="art-quote article-box">
<p class="quote"/>
<blockquote>
<p class="quote-txt">
Man skal altså huske på, at tyskerne er kommet to-tre gange med krudt og 
kugler for at tage os. Sådan noget glemmer vi ikke lige
</p>
<p class="sender">
Finn Wissmann, grillmand 
</p>
</blockquote>
</div><p>
Nu følger Svend Nikolajsen os over den trafikerede omfartsvej og viser hullet, 
som det forsvundne skilt har efterladt sig. </p><p>
»De må have været nogle stykker, for skiltet så meget tungt ud. Det flytter 
man ikke sådan lige«, siger han. 
</p><p>
Den pensionerede murermester tror dog ikke, at det er et fuldemandsværk. 
</p><p>
»Nej, for havde det været fulde unge mennesker, så havde de ikke gidet at 
krydse vejen og stille det lige så pænt op ad min mur. De ville have brækket 
skiltet og kastet det ind på kirkegården i stedet for, er jeg sikker på«, 
siger han. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00932/Haderslev_-_skilt_p_932556y.jpg" alt="" border="0"/><span class="caption"><span class="f-img-caption">Der. 
</span>Hullet her er stedet, hvor skiltet stod. Foto: Martin Lehmann.</span></span></p><p>
Nikolajsen er slet ikke sønderjyde selv, men vestjyde. Alligevel forstår han 
sagtens sine medborgeres frustrationer over skiltet, for flere har familiære 
ar efter krigene med Tyskland. Selv er han også modstander af et tosproget 
byskilt. 
</p><p>
»Det er noget pjat. Vi er 50 kilometer fra grænsen. Hvornår holder vi op? Når 
vi kører 200 kilometer, så er vi ude af landet igen. Så skal skiltene også 
stå på svensk i Odense, jo. Vi har altså forskellige sprog i verden, og når 
man rejser ind i et land, må man sætte sig ind i sproget, hvis man vil 
snakke med folk«, siger han. 
</p><p><i class=" bl-elem">Syd for grænsen står skiltene jo på dansk. Hvad er forskellen?</i></p><p>
»Tyskland er en betydeligt større magt, end vi er. Og dernede er det os, som 
er den lille. Derfor er det noget andet«. 
</p><p><i class=" bl-elem">Men det tyske mindretal er vel også den lille her så?</i></p><p>
»Vi behandler dem da også pænt, og det er fornuftige mennesker. Vi accepterer 
dem fuldt ud og anerkender dem«. 
</p><p><i class=" bl-elem">Hvad skete der egentlig med skiltet, efter du fandt det i haven?</i></p><p>
»Sidst på eftermiddagen søndag var jeg lige kommet hjem fra en cykeltur og 
registrerede, at byskiltet stadig stod i haven. Men en time senere kom min 
kone ind på mit kontor og sagde: »Svend, nu er skiltet væk««. 
</p><p>
Svend Nikolajsen tænkte, at det nok var blevet nappet af nogle, der samler på 
den slags ting, for det er jo et mægtigt samlerobjekt, som han siger. Han 
har efterfølgende hørt, at det skal på museum, så der må det være, mener 
han. 
</p><h3>
Uenighed i grillbaren 
</h3><p>
På vejen videre forhører vi os hos en grillmand inde i centrum. Der må snakken 
da gå om, hvor skiltet er, og hvem der har taget det. 
</p><p>
Det er Finn Wissmann, 59 år, der står bag disken. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00932/Haderslev_-_skilt_p_932557y.jpg" alt="" border="0"/><span class="caption"><span class="f-img-caption">Modstand. 
</span>Finn Wissmann mener ikke, at sådan et tyskerskilt hører til i Haderslev. Foto: Martin Lehmann</span></span></p><p>
Da han først hører, at vi er journalister, der skriver om det tosprogede 
byskilt, bliver han ivrig. Han nærmest letter fra gulvet, når jeg spørger om 
hans mening. Han er sur. Og med god grund, mener han. Hans far var nemlig 
frihedskæmper under Anden Verdenskrig. 
</p><p>
»Min far satte kraftedme livet på spil, for at Danmark kunne komme fri fra 
Tyskland. Og så provokerer man nu os danskere med sådan et skilt«, siger 
Finn Wissmann. 
</p><p>
»Man skal altså huske på, at tyskerne er kommet to-tre gange med krudt og 
kugler for at tage os. Sådan noget glemmer vi ikke lige«, siger han. Og han 
er endda gift med en kvinde fra det tyske mindretal. 
</p><p>
»Skal der stå Hadersleben her?«, slynger Finn Wissmann straks ud, da døren går 
op. 
</p><h3>
De kom med krudt og kugler 
</h3><p>
Det er 54-årige Jens Erik Nielsen, der skal ind og have sig en bid brød. 
</p><p>
»Jeg er totalt ligeglad. Skiltene burde da også stå på tysk i Tønder og sådan. 
Det har jeg intet imod«, siger Jens Erik Nielsen og sætter sig til rette på 
barstolen. 
</p><p>
»Hvorfor? Du bor da i Danmark!«, fortsætter grillmanden insisterende. 
</p><p>
»Jamen, for turismens skyld blandt andet ...«, svarer Jens Erik Nielsen 
</p><p>
»Men hør her. Tyskerne kom med krudt og kugler engang. Skiltene står jo heller 
ikke på dansk syd for Flensborg«. 
</p><p>
»Nej, nej. Det er jo rigtig nok«, tøver Nielsen. 
</p><p>
Han lader næsten til at være blevet overtalt. Men måske er det mest, fordi han 
gerne vil have sin mad serveret, at han dropper diskussionen. 
</p><div class="art-quote article-box">
<p class="quote"/>
<blockquote>
<p class="quote-txt">
Tyskerne kunne sgu da godt finde vej hertil 9. april, og nu er gps'en også 
kommet
</p>
<p class="sender">
Viceborgmester Benny Bonde 
</p>
</blockquote>
</div><p>
Vi kører videre for at besøge skolen, som det tyske mindretal har i Haderslev. 
Her afbryder vi Angelika Feigels undervisning i hjemkundskab. </p><p>
Hun kom til Danmark for 25 år siden og stiller op som kandidat for det 
Slesvigske Parti. 
</p><p>
Ifølge hende vil det tyske mindretal få en anerkendelse, hvis det 
omdiskuterede byskilt får lov til at blive. Hun er faktisk forundret over 
sønderjydernes reaktioner. 
</p><p>
»Jeg forstår slet ikke dem, der spørger, om skiltene nu også skal stå på 
svensk. Det er slet ikke det samme. Vi er et tysk mindretal her, og den 
anerkendelse vil vi gerne have«, siger hun. 
</p><p><i class=" bl-elem">Men har du ikke forståelse for, at folk kan have stærke minder fra 
besættelsestiden?</i></p><p>
»Krigen ligger jo langt tilbage. Og jeg føler mig egentlig accepteret, og 
derfor forstår jeg ikke, hvorfor folk lige pludselig reagerer sådan over et 
tosproget byskilt«, siger Angelika Feigel. 
</p><h3>
En nat på Benny Bondes gård 
</h3><p>
Vores næste stop på jagten efter skiltet er hos viceborgmester Benny Bonde 
(LA). Han har lagt en video op på Facebook, hvor han viser, at skiltet i 
hvert fald indtil tirsdag eftermiddag var på hans gård. 
</p><p>
Benny Bonde kommer kørende i sin teleskoplæsser. Han træder ud og viser os 
indenfor i sin gård på 550 kvadratmeter. 
</p><p>
Som formand for plan- og miljøudvalget kører Benny Bonde rundt og rydder op i 
bybilledet, hvis noget ligger og flyder. Derfor trillede han også ind til 
Haderslev og nappede byskiltet i Svend Nikolajsens have søndag eftermiddag, 
efter han havde læst, at der var begået hærværk mod det. 
</p><p>
»Det var en ren Olsen Banden, så det tog kun 20 sekunder«, siger han. 
</p><p>
Egentlig havde han ikke de store holdninger til det tosprogede byskilt, inden 
det kom op i Haderslev for nylig. Derfor overraskede han også sig selv ved 
at kunne mærke, at skiltet faktisk irriterede ham. 
</p><p>
»Man tænker, at det heller ikke kan være rigtigt, at nu kommer de tyskere igen 
og skal have et byskilt også. Tyskerne kunne sgu da godt finde vej hertil 9. 
april, og nu er gps’en også kommet«, siger han og griner. 
</p><p>
Efter at have hentet byskiltet om søndagen lå det i to dage i hans maskinrum, 
men nu har han og borgmesteren fragtet det til et hemmeligt sted, for nu 
»skal der ro på«. 
</p><h3 class="tvheader">Haderslevs viceborgmester gemte byskiltet</h3>
<div class="tvplayer">
<p class="tvplayer-container" data-tvarticle-id="2650505">

</p>
<p class="art-imgdesc clip-source">
Kilde: politiken.tv / Foto: Martin Lehmann, klip: Mikkel Stoumann Fosgrau
</p>
</div><p/><h3>
Skiltet skulle skabe debat 
</h3><p>
Borgmester Hans Peter Geil er vild med fart. Han rykker på tingene i stedet 
for at bruge en evighed på at diskutere, forklarer han. Derfor sidder han 
også i en rigtig autostol til en Formel 1-racerbil på kontoret. Den er 
Ferrari-rød. 
</p><p>
Derfra tog han en hurtig beslutning for to uger siden. Han ville skabe en 
debat og finde ud af, om et tosproget byskilt betyder noget, inden 
nabokommunerne skulle stemme om at få sådan et skilt. 
</p><p>
Uden at informere byrådet fik han det hele arrangeret. 
Haderslev/Hadersleben-skiltet blev fremstillet, og kommunens folk satte det 
op, for der var alligevel kommet nogle nye regler, der sagde, at byskiltene 
nu skulle stå 2,5 meter over jorden og ikke 1,5 meter som tidligere. 
</p><p>
»Så tidspunktet var oplagt«, siger han. 
</p><p>
Desuden havde erhvervsrådet lavet en strategiplan, der opfordrede til, at 
kommunen gjorde noget mere for deres tyske samarbejdspartnere. 
</p><p>
»Min drøm var, at skiltet ville kunne stå der en måned. Jeg regnede med, at 
det tyske mindretal ville sende en sag ind til samtlige fire byråd og tvinge 
dem til en afstemning angående et skilt. Og så kunne jeg sige: »Ved I hvad, 
nu har skiltet stået 30 dage i Haderslev, uden at folk har opdaget det. 
Skiltet har ingen betydning««, siger Hans Peter Geil. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00932/Haderslev_-_skilt_p_932558y.jpg" alt="" border="0"/><span class="caption"><span class="f-img-caption">Drøn. 
</span>Hvis du kigger på stolen, så kan du nok selv se, hvilken type mand Haderslevs borgmester er. Foto: Martin Lehmann</span></span></p><p>
Og faktisk gik der også fire dage, før en tysk journalist henvendte sig til 
borgmesteren og spurgte ind til skiltet. 
</p><p>
Ingen andre havde opdaget det. Men så gik det også stærkt. Dagen efter 
stillede Hans Peter Geil op til interview til syv forskellige tv-programmer. 
</p><p>
Fra klokken 8 til 16 stod han ved skiltet og fortalte om sine grunde til at 
sætte det op. 
</p><p>
Han fortryder ikke sin beslutning om at bringe skiltet til Haderslev, for som 
han siger: 
</p><p>
»Nu kan folk altså stadig se, at såret fra Tysklands besættelsestid ikke er 
helet endnu. Men jeg undervurderede, at debatten i byen kunne løbe løbsk og 
dreje sig om muslimer og krigshad og hvad ved jeg. Jeg plejer ellers at have 
styr på mine borgeres debatter«. 
</p><p>
Og skiltet. Det kommer ikke op igen. 
</p><p>
»Vi kunne sætte det op og hente det i naboens have en anden gang. Men jeg vil 
ikke være kendt som borgmesteren, der bruger skatteydernes penge på at sætte 
skilte op igen og igen,« siger han. 
</p><p><i class=" bl-elem">Du giver ikke op for hurtigt?</i></p><p>
»Nej, for skiltet stod også et specielt sted, hvor man kan være til fare for 
trafikken. Det var heller aldrig meningen, at det skulle stå der for evigt, 
men skulle i stedet skabe en debat. Og det må man da sandelig sige, at det 
har gjort«. 
</p><p><i class=" bl-elem">Hvor er skiltet så henne nu?</i></p><p>
»Det er låst inde ved havnen i kommunens materialegård. Og I kommer ikke til 
at se det, desværre«, siger han. 
</p><p>
Han virker ret sikker i sin sag. 
</p><h3>
Nu skal det gå stærkt 
</h3><p>
Det giver os i omegnen af 15 minutter til at komme ned til havnen, inden 
borgmesteren når at slå alarm til sine folk. 
</p><p>
Vi slår hurtig adressen ind på gps’en og sætter kurs mod materialegården ved 
havnen. Der ligger flere gamle skilte inde i gården, men ikke det, vi leder 
efter. 
</p><p>
På materialegårdens værksted spørger vi efter skiltet. En venlig mand, som 
ikke ved, hvor det er, kan da lige ringe og spørge nogle af sine kolleger, 
fortæller han. 
</p><p>
Det gør han så og viser os over i kontorbygningerne, hvor han banker på 
driftschef Jens Hybschmanns dør. 
</p><p>
»Kom ind«, lyder det derindefra. 
</p><p>
Og bingo. Det forhadte tosprogede byskilt står så nydeligt på driftschefens 
reol, og der er ingen ridser at se på det. Så godt som nyt. 
</p><p>
»I må godt prøve at løfte det«, siger driftschefen. 
</p><p>
Borgmesteren har tydeligvis ikke ringet og advaret dem endnu. 
</p><p>
Skiltet står helt fredsommeligt, men med den side udad, der er streget over. 
Den side, der betyder, at nu forlader du Haderslev. 
</p><p>
Og det gør byskiltet også snart selv. For planen er, at det på mere permanent 
basis skal ende på en grænseudstilling på Sønderborg Slot. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00932/Haderslev_-_skilt_p_932560y.jpg" alt="" border="0"/><span class="caption"><span class="f-img-caption">Fundet. 
</span>Det findes endnu, Hadersleben-skiltet. Det ender på museum. Foto: Martin Lehmann.</span></span></p>	
</div>

</div></body></html>
