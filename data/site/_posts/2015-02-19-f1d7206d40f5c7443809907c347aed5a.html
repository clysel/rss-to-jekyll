---
layout:     post
title: 	    "Søren Ryge: Lad nu pilebusken vokse i fred"
post_author:	    
post_date:	    Thu, 19 Feb 2015 06:35:34 +0100
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2544666/soeren-ryge-lad-nu-pilebusken-vokse-i-fred/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Søren Ryge Petersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00687/S_ren_Ryge_Petersen_687633g.jpg" alt="" border="0"/></span><br/>Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. Han har også lavet blandt andet haveprogrammer for DR siden 1978. Han 
er forfatter til adskillige bøger om haver, natur og dyr. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk">soren.ryge@pol.dk</a></p>
</div>
</div><p>
Næsten hver dag, når jeg går min tur med hunden, kommer jeg forbi Sigvalds 
pilebusk. Sådan kalder jeg den, selv om han er død for mange år siden, og 
jorden og busken er overtaget af andre. 
</p><p>
Jeg kigger altid lidt på den. Bemærker den. Glædes. Af de 500 eller 1.000 
træer og buske, jeg passerer på min tur, tager den førsteprisen, for 
smukkere kan det ikke gøres, når man vokser sig stor uden indblanding fra 
mennesker, dyr, kraftig blæst og skyggende naboer. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1779716/ryge-man-begik-en-forbrydelse-mod-valnoeddetraeet/">Ryge: Man begik en forbrydelse 
mod valnøddetræet </a></p><p>
Den spirede engang for måske 30-40 år siden ved grøften mellem Sigvalds og 
Niels Ebbes eng, og det var ingenmandsland, hvor hverken køer eller 
slåmaskiner kom i nærheden af den. Derfor voksede den, som det er meningen 
med en gråpil. En stamme, der bliver til flere stammer og deler sig igen og 
igen, vandret, lodret, på kryds og tværs, og nu er den fuldvoksen, 4-5 meter 
høj og dobbelt så bred, og smukkere kan en pilebusk ikke blive. Især her om 
vinteren, hvor man kan se det fine mønster af stammer, grene og kviste. 
Sprinkelværk, som Knud Holst ville sige. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2481889/soeren-ryge-stort-trae-kan-knudebeskaeres/">Søren Ryge: Stort træ kan 
knudebeskæres</a></p><p>
Selvfølgelig er der – som altid på disse sider – en pædagogisk bagtanke. For 
tænk, hvis denne busk var blevet beskåret, fordi den blev for bred eller for 
høj. Så ville det harmoniske grenværk være ødelagt for evig tid, for så 
ville pilen – som alle andre buske – reagere ved at sende masser af nye skud 
lige i vejret og aldrig komme til at se ud som en ægte gråpil, der i øvrigt 
vokser vildt og uforstyrret i alle moser og vådområder over hele landet. 
Perfekte til nattergale. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2460288/soeren-ryge-laerketraeets-fod-blev-til-den-smukkeste-skulptur/">Søren Ryge: Lærketræets fod 
blev til den smukkeste skulptur</a></p><p>
Dette bedes have- og andre jordejere huske. Alle træer og buske har deres 
medfødte vækstform, som bør bevares og respekteres, fordi den altid er den 
smukkeste. Beskæring skal kun finde sted af nød – dvs. når planten er blevet 
for stor eller for bred og skygger for meget på det sted, hvor den vokser. 
Eller når der åbenlyst er grene, der sidder forkert, hvilket kan ske for 
selv den bedste. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1848646/ryge-et-blaeret-men-mystisk-trae/">Ryge: Et blæret men mystisk 
træ </a></p><p class=" bl-elem">
Og det er altså ikke en fiks idé at skrive dette. Det er simpelthen et af de 
hyppigste spørgsmål til denne og alle andre havebrevkasser: Hvornår og 
hvordan skal vi beskære vores æbletræ, vores kastanje, vores kirsebær, vores 
egetræ, vores kornel og jasmin? Svaret er altid, at træer og buske aldrig <i>skal</i> 
beskæres, medmindre der er gode grunde til det. Se bare på Sigvalds gråpil. 
</p>	
</div>
</div></body></html>
