---
layout:     post
title: 	    "Schmeichel skubber Andersen ud af målet"
post_author:	    
post_date:	    Sat, 28 Mar 2015 15:14:38 +0100
post_site:	    politiken.dk 
post_link:	    http://politiken.dk/sport/fodbold/ECE2608529/schmeichel-skubber-andersen-ud-af-maalet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kasper Schmeichel starter i målet, når det danske landshold søndag aften møder 
Frankrig i en venskabskamp i Saint-Etienne. 
</p><p>
Leicester-målmanden skubber Stephan Andersen, der vogtede målet i onsdagens 
3-2-sejr over USA, ud på bænken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/fodboldmagasin/ECE2605204/politikens-fodboldmagasin-uge-13-hvorfor-har-landsholdet-ingen-groenkjaer/">Politikens Fodboldmagasin uge 
13: Hvorfor har landsholdet ingen Grønkjær?</a></p><p>
»Vi har lagt os fast på, at vi starter med en anden målmand - Kasper 
Schmeichel«, fastslår landstræner Morten Olsen lørdag på et pressemøde før 
kampen. 
</p><p>
Sidste år var Kasper Schmeichel landstrænerens førstevalg, men en operation i 
en mellemfodsknogle i december medførte en pause på tre måneder. Først for 
nylig gjorde han comeback for Leicester i Premier League. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2604285/karakterbogen-baade-00-og-12-er-taget-i-brug/">Karakterbogen: Både 00 og 12 
er taget i brug</a></p><p>
I samme periode har Stephan Andersen fået masser af spilletid hos FC 
København, hvilket betyder, at målmandsduellen er helt åben frem mod den 
vigtige EM-kvalifikationskamp mod Serbien til juni. 
</p><p>
»Vi har ikke valgt en førstemålmand endnu. Det er tydeligt. Men der er også 
langt tid til den kamp«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2604121/analyse-energi-og-gejst-overskygger-svingende-dansk-kvalitet/">Analyse: Energi og gejst 
overskygger svingende dansk kvalitet</a></p><p>
»Kasper har haft et langt skadesforløb, og derfor var det naturligt, at enten 
Stephan eller Jonas Lössl skulle stå mod USA«. 
</p><p>
»Det skal siges, at Stephan aldrig har spillet sig af landsholdet. Han har 
præsteret glimrende, og vi har altid kunnet regne med ham. Derfor var det 
logisk, at han stod mod USA«, siger landstræneren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2604166/3-maal-paa-den-maade-det-har-danmark-ikke-oplevet-siden-1972/">3 mål på den måde? Det har 
Danmark ikke oplevet siden 1972</a></p><p>
Den eneste danske spiller, der er usikker mod Frankrig er venstrebacken 
Nicolai Boilesen, der døjer med en overbelastning. 
</p><p>
»Mod Frankrig skal vi kun bruge spillere, der kan præstere 100 procent«, siger 
Olsen. 
</p><p class=" bl-elem">
Kampen mod Frankrig spilles søndag klokken 21 i Saint-Etienne. 
</p>	
</div>
</div></body></html>
