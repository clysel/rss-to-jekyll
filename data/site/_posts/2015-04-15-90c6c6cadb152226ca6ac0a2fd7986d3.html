---
layout:     post
title: 	    "Topscorer på måljagt efter endnu en finaleoplevelse"
post_author:	    
post_date:	    Wed, 15 Apr 2015 16:03:13 +0200
post_site:	    politiken.dk 
post_link:	    http://politiken.dk/sport/ECE2628485/topscorer-paa-maaljagt-efter-endnu-en-finaleoplevelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når man har prøvet at spille en finale på et stort stadion, hvor stemningen er 
i top og atmosfæren spændt og fyldt med forventninger, kan man ikke få nok 
af den slags oplevelser og drømmer om at få muligheden igen. Rasmus 
Festersen er to semifinale-opgør med FC Vestsjælland fra at komme i årets 
pokalfinale og kan se en slutkamp for fyldte tribuner mod FCK for sig. 
</p><div class="art-fakta article-box">
<h4 class="">
BLÅ BOG</h4>
<h5>
RASMUS FESTERSEN</h5>
<div class="fakta-body" data-buildingblock="embedded_factboxlink">
<p><b>Født 26. august</b> 1986. 
</p><p><b>Ungdomsspiller</b> i Nørskovlund IF og Kjellerup. 
</p><p><b>Seniorkarriere:</b> Kjellerup IF, Silkeborg IF, Slagelse B&amp;I, FC 
Vestsjælland, Oakleigh Cannons, FC Vestsjælland igen fra foråret 2013.
</p><p class=" bl-elem"><b>Superligakampe:</b> 8/5 mål i sæsonen 2013-14, 23 kampe/10 mål i denne 
sæson.
</p>
</div>
</div><p> SønderjyskE, som holdet fra Slagelse møder hjemme i aften og aldrig 
har vundet over i Superligaen, bliver imidlertid en hård nød at knække. Men 
FC Vestsjællands ’dagsform’ (fire point i de seneste kampe i den bedste 
række) er bedre end Haderslev-mandskabets (to nederlag). 
</p><p><b class="ext-link">SPÆNDING:</b><a class="embeddedlink" href="http://politiken.dk/sport/fodbold/superligaen/ECE2624400/randers-fc-saetter-bronzepladsen-til-salg-med-ny-kikser/">Randers FC sætter bronzepladsen 
til salg med ny kikser</a></p><p>
Og Rasmus Festersen har været på toppen i front på holdet, der af de fleste 
forventes at blive sendt ned i den næstbedste række sammen med Silkeborg, 
men sætter alt ind på at skrive historie og bringe klubben, som aldrig før 
har været blandt de fire sidste i pokalturneringen, i en slutkamp om en af 
de store titler. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg har altid godt kunnet lide at rejse ud i verden og se og opleve noget nyt
</p>
<p class="sender">
Rasmus Festersen 
</p>
</blockquote>
</div><p> Rasmus Festersens første finale, om mesterskabet i rækken under 
profligaen, spillede han han i Melbourne. I 2012 var han et halvt år 
angriber hos Oakleigh Cannons. 
</p><p><b class="ext-link">TRÆFFERE: </b><a class="embeddedlink" href="http://politiken.dk/sport/fodbold/superligaen/ECE2618904/to-maal-paa-9-minutter-taender-et-haab-i-slagelse-og-omegn/">To mål på 9 minutter tænder et håb 
i Slagelse og omegn</a></p><p>
»Der var næsten 40.000 tilskuere til opgøret mod Dandenong Thunder, som vandt 
2-1 på et sent sejrsmål«, mindes Rasmus Festersen, der egentlig havde 
planlagt at blive længere tid i Australien. 
</p><p>
»Jeg har altid godt kunnet lide at rejse ud i verden og se og opleve noget 
nyt. Gennem årene har jeg haft andre prioriteter end fodbold, som før i 
tiden mest var leg for mig. Jeg var på jordomrejse med nogle venner efter 
gymnasiet. Min kæreste, Anne, var med i Australien, hvor jeg også skulle 
have brugt tid på universitetsstudier, men vi fandt det bedst at tage 
tilbage til Danmark, fordi jeg godt ville spille videre for FC Vestsjælland. 
Og jeg havde bevaret forbindelsen til klubben, bl.a. gennem træner Ove 
Pedersen«. 
</p><p><b>Studerende og profspiller</b></p><p>
Nu har Rasmus Festersen et år tilbage, inden han er færdig som cand.soc. i 
virksomhedsstudier fra RUC, og for ham er fodbold nu et arbejde, som han har 
for at få smør på brødet. 
</p><p>
»Samtidig er det rigtig spændende at spille i den bedste række, hvor kampene 
betyder meget for mange mennesker, hvor der er stor mediedækning, og vi 
spillere kan blive kendte personer. Selvfølgelig har jeg et ego og vil gerne 
vise, at jeg er dygtig til noget, til at være angriber og lave mål, og 
Superligaen er noget særligt«. 
</p><div class="art-quote article-box">
<p class="quote"/>
<blockquote>
<p class="quote-txt">
Selvfølgelig har jeg et ego og vil gerne vise, at jeg er dygtig til noget, til 
at være angriber og lave mål, og Superligaen er noget særligt
</p>
<p class="sender">
Rasmus Festersen 
</p>
</blockquote>
</div><p> »Det er i Superligaen, det sker, for man husker jo ikke, at man har 
været med til at tabe 3-0 for 200 tilskuere i en divisionskamp i Hjørring. 
Højdepunkter for mig har været at score mod FCK i Parken, lave sejrsmålet 
mod AaB’s danske mestre og at rykke op med FC Vestsjælland«, fortæller 
Rasmus Festersen. 
</p><p><b>Ove P. lærte fra sig</b></p><p>
»Under Ove Pedersen var jeg vistnok en af de første, der blev skrevet på 
holdkortet til alle kampene, efter at vi rykkede op, og jeg lærte meget af 
ham. Måske især om de defensive pligter, som offensive spillere også må 
have. Vi blev jo fremhævet som holdet, der kunne parkere bussen foran eget 
mål og lukke af. Han brugte mig mest som kantspiller – og hvis Ove P. var 
fortsat i klubben, ville jeg ikke have lavet 10 mål i denne sæson. Det er en 
konstatering, ingen kritik af ham. Med Michael Hansen som træner får jeg lov 
at spille angriber, og det er det, jeg vil og er bedst til«. 
</p><p>
Rasmus Festersen har været smart og dygtig som afslutter og god i 
kombinationerne, og han har givet mange forsvarere problemer. Hvem er 
egentlig den stopper, som han selv har haft det sværest imod? 
</p><p><b>Justesen er flink og kan blive ’ond’</b></p><p>
»Jeg siger Hobros Mads Justesen. Han er en rigtig fin fyr. Man kan gå og 
hyggesnakke med ham i kampens hede – men så pludselig, når bolden kommer, 
bliver man trådt over tæerne af ham, skubbet med en albue, og han bliver 
’ond’«. 
</p><p>
»Det er også frustrerende som angriber at spille mod SønderjyskE, fordi deres 
forsvarere sjældent spiller bolden til hinanden, men bare sender den hurtigt 
fremad«, siger Rasmus Festersen. 
</p><p><b>Målmager en efterspurgt vare</b></p><p>
Han har angiveligt stået højt på FCN’s og OB’s ønskeliste. FC 
Vestsjælland-sportsdirektør Jacob ’Gaxe’ Gregersen ved som tidligere 
spilleragent, at en målscorer som Festersen er en efterspurgt vare. 
</p><p class=" bl-elem">
Og topscoreren er næppe i Slagelse næste sæson, hvis FC Vestsjælland ryger ud, 
men skal muligvis ud på ny rejse til udlandet, denne gang som profspiller – 
der måske har spillet sin anden store finale. 
</p>	
</div>

</div></body></html>
