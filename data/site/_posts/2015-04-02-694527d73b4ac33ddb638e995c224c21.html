---
layout:     post
title: 	    "Billejefirma indrømmer: I Spanien bliver du snydt"
post_author:	    
post_date:	    Thu, 02 Apr 2015 11:36:14 +0200
post_site:	    politiken.dk 
post_link:	    http://politiken.dk/rejser/nyheder/reglerogrettigheder/ECE2611514/billejefirma-indroemmer-i-spanien-bliver-du-snydt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Det er</p><p> generelt sådan i Spanien, at servicementaliteten ligger på et sted, vi danskere vil omtale som snyd</p><p/><p class=" bl-elem"/>

<p class="sender">
</p><p>Talsmand, </p><p class=" bl-elem">Auto Europe</p> 

</blockquote>
</div><p>
Efter billeje på Tenerife i Spanien føler Jan Knoblauch fra Solrød Strand, at 
han er blevet snydt af firmaet Goldcar. 
</p><p>
Det var et lejemål, der blev formidlet af Auto Europe, som ikke selv lejer 
biler ud, men sender kunden videre til andre firmaer. 
</p><p>
Og Auto Europe bekræfter Jan Knoblauchs opfattelse: 
</p><p>
»Det er generelt sådan i Spanien, at servicementaliteten ligger på et sted, vi 
danskere vil omtale som snyd«, skriver Auto Europe til Jan Knoblauch. Og for 
at understrege pointen lyder det længere ned i mailen til den utilfredse 
kunde: 
</p><h3>
Firmaet forstår kundens frustration 
</h3><p>
»Jeg forstår udmærket din frustration omkring dette, da det selvfølgelig set 
med danske velfærdstatsøjne læner sig utroligt meget op ad svindel«. 
</p><p>
Problemet med lejemålet startede, da Jan Knoblauch skulle hente bilen i 
lufthavnen. Politiken har set den korrespondance, han har ført med Auto 
Europe, som er den egentlig ansvarlige for lejemålet. Hjemmefra havde Jan 
Knoblauch betalt for en forsikring mod selvrisiko, men den hjalp ham ikke 
meget, for han måtte betale det samme beløb én gang til: 
</p><p>
»Ved afhentning af det lejede køretøj blev jeg opkrævet 166,85 euro (ca. 1.200 
kroner, red.), med forklaring om, at forsikringen mod selvrisiko ikke var 
tegnet, fordi firmaet var gået konkurs. Det er jeg sikker på er en fejl«, 
skriver Jan Knoblauch til Auto Europe med ønske om at få dette beløb samt 
flere andre poster betalt tilbage. Han mener, at han har betalt i alt ca. 
1.600 kroner for meget. 
</p><p>
Jan Knoblauch klager også et upgrade-gebyr på fem euro. Han ved ikke, hvad de 
er gået til, og dem vil han gerne have retur. 
</p><p>
Han mener også, at billejeselskabet har anvendt en kurs på euro, som gav et 
højere slutbeløb i kroner. Den difference vil Jan Knoblauch også gerne have 
returneret. 
</p><h3>
Høj pris på benzin 
</h3><p>
Det samme gælder benzinregningen. Han kunne kun leje bilen på en måde, så han 
på forhånd betalte 70 euro for en tank benzin. Det er temmelig meget over 
markedsprisen, og Jan Knoblauch vil gerne have forskellen refunderet. 
</p><p>
Auto Europe afviser enhver form for tilbagebetaling, selv om de indrømmer, at 
det, der er foregået, er tæt på svindel. Og det skyldes én bestemt ting: At 
Jan Knoblauch har skrevet under på lejekontrakten. 
</p><p><b class="ext-link">LÆS OGSÅ</b><a class="embeddedlink">Svært at få særlig bildrøm 
opfyldt på USA-turen</a></p><p>
»Alt i alt kan det hele koges ned til, hvad der reelt har stået på 
lejekontrakten idet du underskriver den. Det burde være almindeligt kendt, 
at en underskrift er juridisk bindende, ligegyldigt hvor meget man brokker 
sig efterfølgende. Og det ikke kun i billejeindustrien. Ligeledes er disse 
serviceydelser (den ekstra forsikring, upgraden og Flex Fuel) blevet 
benyttet i hele lejeperioden, og er derfor selvsagt ikke refunderbare«, 
skriver Auto Europes kundeservice i München til Jan Knoblauch. 
</p><h3>
Giv besked hurtigt 
</h3><p>
Det er dog ikke usædvanligt, at man betaler en høj literpris for benzin, hvis 
man vælger at få bilen med en fyldt tank og aflevere den med en tom tank. 
Flere selskaber tilbyder dog kunden, at han selv kan tanke bilen op ved 
aflevering og derfor kun betale den pris, der gælder på almindelige 
tankstationer, men det var ikke tilfældet her. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/bilferie/ECE2566327/dyr-billeje-foelges-op-af-uforklarlig-regning/">Dyr billeje følges op af 
uforklarlig regning</a></p><p>
Billejeselskabet berører også en vigtig regel, som utilfredse kunder bør kende 
til, hvis de vil gøre sig håb om at få penge tilbage eller på anden måde få 
ret i en klagesag – nemlig øjeblikkeligt at gøre modparten opmærksom på, at 
der er noget galt. Auto Europe siger også, at de ikke kan agere vagthund 
over for Goldcar. 
</p><p>
Derfor skriver Auto Europe til Jan Knoblauch: 
</p><p>
»Auto Europe har en direkte hotline, der kan ringes op til, skulle der opstå 
problemer lokalt, og da jeg kan se, at dette heller ikke er blevet forsøgt, 
er det meget begrænset, hvad Auto Europe kan gøre for dig. Som nævnt er en 
underskrift juridisk bindende i alle situationer«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/bilferie/ECE2591508/tjek-afsloerer-kolossale-prisforskelle-paa-billeje-i-sydeuropa/">Tjek afslører kolossale 
prisforskelle på billeje i Sydeuropa</a></p><p>
Jan Knoblauch vil ikke forfølge sagen: 
</p><p>
»Men jeg synes, det er min pligt at advare så mange som muligt om den 
turistfælde, som måske betyder lidt for den enkelte, men samlet kan være en 
millioneurofidus for firmaerne«. 
</p><h3>
Gebyr for at få bilens nøgle 
</h3><p>
Politiken har tidligere bragt artikler om læsere, der følte sig snydt ved 
billeje. På Mallorca oplevede en læser således, at han kun kunne få 
udleveret nøglen til den lejede bil hos Ok Rent A Car, hvis han betalte et 
ekstra gebyr på 15 euro. 
</p><p>
Og da han afleverede bilen, blev han stillet over for et nyt gebyr. 
Forklaringen var, at han var mødt før kontorets åbningstid. At det myldrede 
med ansatte, der tog imod kunders biler, betød ikke, at han slap for 
gebyret. 
</p><p>
I en anden artikel kunne vi fortælle, hvordan biludlejningsselskabet Avis i 
Spanien fremsendte en regning til en kunde i Danmark efter et lejemål – uden 
nogen forklaring på, hvad beløbet dækkede. Det viste sig så efter et større 
opklaringsarbejde, at regningen ikke havde noget at gøre med det lejemål, 
Avis havde anført. Beløbet vedrørte en anden bil, den samme kunde havde 
lejet på et senere tidspunkt. 
</p><p class=" bl-elem">
Politiken har kontaktet Auto Europe for at få en kommenar til sagen, men vi 
hørte aldrig fra firmaet. 
</p>	
</div>

</div></body></html>
