---
layout:     post
title: 	    "Rejseminder: »Der var 19 piger og mig! Behøver jeg sige mere?«"
post_author:	    
post_date:	    Sun, 05 Apr 2015 18:29:49 +0200
post_site:	    politiken.dk 
post_link:	    http://politiken.dk/rejser/nyheder/ECE2612217/rejseminder-der-var-19-piger-og-mig-behoever-jeg-sige-mere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om Søren Krogsgaard Dahl</h4>
<div class="fakta-body" data-buildingblock="embedded_factboxlink">
<p>
56 år. Radiovært, musiker, komiker, foredragsholder og forfatter. Søren Dahl 
er især kendt som vært på Café Hack på P4 søndag formiddag. I dag har han 
generaldirektør Maria Rørbye Rønn i studiet i anledning af Danmarks Radios 
90 års fødselsdag. 
</p><p>
Desuden har han besøg af instruktør Christina Rosendahl og skuespiller Søren 
Malling i anledning af premieren på filmen ’Idealisten’ om journalist Poul 
Brinks afsløring af Thule-sagen. 
</p><p>
Dahl har haft stor succes med sit one man show ’Kun én som dig’. For tiden 
turnerer han med showet ’Uploaded’ sammen med sangerinden Maria Lucia og et 
flygel, hvor musikken strækker sig fra Mozart over Beatles til Dahls egne 
kompositioner. Parret optræder på torsdag i Aalborg Kongres- &amp; 
Kultur Center. 
</p><p class=" bl-elem">
Søren Dahl bor sammen med pædagogen Tine, deres fire sammenbragte børn og 
hunden Ramsey. 
</p>
</div>
</div><h3>
Min første rejse ... 
</h3><p>
gik til Sverige i 1970 eller 1971 med et skolekor fra Tingstrup Skole i 
Thisted – der var 19 piger og mig! Behøver jeg sige mere. Jeg var ikke kun 
til korsang. Jeg løb 100 meter på 11,9 sekunder, og jeg har været jysk 
juniormester i håndbold, men jeg kunne også spille klaver og synge. Jeg var 
rødhåret og søndagsskoleelev, så jeg havde brug for at kunne noget. 
</p><h3>
Min bedste rejse ... 
</h3><p>
er hver gang, jeg står i en lufthavn omgivet af familien på vej til at få 
mættet en fælles udlængsel. Vi elsker at rejse ud, men er også 
hjemmefødninge. Det er en dualisme, vi står i hele tiden. 
</p><h3>
Min værste rejse ... 
</h3><p>
var, da jeg fejrede min 18 års fødselsdag i Kastrup Lufthavn på grund af 
strejke i John F. Kennedy International Airport i New York. Det kan ikke 
blive meget værre. Det var sammen med et ungdomsorkester. Vi var 40 mand, 
som skulle til USA og vise flaget i forbindelse med 200 års dagen for 
amerikanernes uafhængighed i 1976. Vi kom af sted dagen efter, totalt 
radbrækkede efter at have overnattet i lufthavnen. Der var ikke noget, som 
hed »tag nu hen på et hotel«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2602182/rejseminder-obama-er-den-mest-interessante-rejsekammerat-jeg-har-haft/">Rejseminder: Obama er den mest 
interessante rejsekammerat, jeg har haft</a></p><h3>
På rejser medbringer jeg altid ... 
</h3><p>
en ’Turen går til’-guidebog, kreditkort og skiftetøj i mængder, jeg aldrig får 
brugt. 
</p><h3>
Min favoritrejsepartner ... 
</h3><p>
er min kæreste gennem 12 år Tine og vores fire sammenbragte børn. Efter at jeg 
er blevet far, er det eneste, der giver mening at være sammen med mine børn 
og dele oplevelserne med dem. Tine har en søn og en datter, som er mine 
papbørn i dag. Selv har jeg to sønner på 14 og 16 år, Martin og Niels. Min 
bedste rejse, inden jeg blev far, ville være noget kulturelitært, men nu er 
det meget sjovere at sidde på et fodboldstadion i England med mine drenge og 
se Manchester United spille. United er vores favorithold, også når det ikke 
går så godt. 
</p><h3>
Min seneste rejse ... 
</h3><p>
har været til Garmich Partenkirchen i Bayern i den forløbne uge sammen med 
Tine. Fruen og jeg stak af fra det hele og tog på skiferie og kom hjem i 
går. Jeg er vild med München, men nu skulle vi lidt op i bjergene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2586295/rejseminder-ellen-hillingsoe-spiser-gerne-komaver-og-dyrehjerner/">Rejseminder: Ellen Hillingsø 
spiser gerne komaver og dyrehjerner</a></p><h3>
Mit bedste rejsemåltid ... 
</h3><p>
er at være ved Klitmøller og gå ned på stranden og hente fladfisk. Dertil 
friskopgravede sandjordskartofler, økologisk smør i urimelige mængder og en 
kold porseguld og selvfølgelig sammen med familien – så kan det ikke blive 
bedre. Du er det rigtige sted og spiser det rigtige. 
</p><h3>
Det dummeste, jeg har gjort på en rejse ... 
</h3><p>
var som 13-årig at være ved at kaste op i skødet på grønlandsminister Knud 
Hertling. Jeg var på en rejse ned langs Grønlands vestkyst oppe fra 
Diskobugten – fra Jakobshavn (Ilulissat, red.) til Nuuk. Jeg var med et 
orkester, og vi besøgte stort set alle byer og bygder. Fordi det blæste så 
meget, at færgen ikke kunne sejle, kom vi i stedet med små politikuttere. 
Jeg var så på det hold, hvor grønlandsministeren sejlede med. I stedet for 
at stå oppe på det lille dæk, sad vi under dæk, og så skulle jeg bare kaste 
op. Jeg væltede i bogstaveligste forstand over i skødet på 
grønlandsministeren, men han nåede lige at skubbe mig væk. 
</p><h3>
Jeg rejser altid tilbage til ... 
</h3><p>
London. Ikke alene på grund af dens mangfoldighed, men også fordi byen er så 
kaotisk. Rom er også kaotisk, men London er det på en anden måde. Jeg har 
altid været god til at finde rundt, men når jeg lægger den gamle 
Politiken-journalist Henrik V. Ringsteds bøger væk (Han har bl.a. skrevet en 
række bøger om London, <i>red.</i>) og går ind i de gamle 
kvarterer, farer jeg vild efter bare to gader. Det er så fedt. Jeg elsker 
den by. Jeg har været på ekstremt mange finkulturelle ture til London, men 
den kan også fodboldturen og pubturen - og så bare det at kigge på 
mennesker. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/rejseminder/ECE2538184/mgp-vaerts-vaerste-rejseminde-drak-vand-fra-bussens-toilet-og-blev-virkelig-daarlig/">MGP-værts værste rejseminde: 
Drak vand fra bussens toilet og blev virkelig dårlig</a></p><h3>
Mit bedste tip til London ... 
</h3><p>
er at køre med Undergrunden og kigge på menneskehedens mangfoldighed skulder 
mod skulder eller lår mod lår. Det gjorde mig klaustrofobisk, første gang 
jeg kom derover, men i dag er det vidunderligt at komme ned i Undergrunden 
og kigge. 
</p><h3>
Den mest interessante person, jeg har mødt på en rejse, vil ... 
</h3><p>
jeg ikke fremhæve. Det vil være en fornærmelse mod alle dem, man får lov at 
møde. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/rejseminder/ECE2545734/skuespillers-rejseminder-vi-havde-daasehakkeboeffer-og-de-frygteligste-madvarer-med/">Skuespillers rejseminder: »Vi 
havde dåsehakkebøffer og de frygteligste madvarer med«</a></p><h3>
Min næste rejse ... 
</h3><p class=" bl-elem">
går til London. Det er en fodboldtur med drengene. Det er endnu ikke fastlagt, 
hvilken kamp vi skal se, men vi satser på en udebanekamp med Manchester 
United. 
</p>	
</div>

</div></body></html>
