---
layout:     post
title: 	    "Syret mareridtsforestilling stiller skarpt på nødhjælpsspild"
post_author:	    
post_date:	    Sat, 07 Mar 2015 18:21:49 +0100
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2577522/syret-mareridtsforestilling-stiller-skarpt-paa-noedhjaelpsspild/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Hjælp!</b></h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Flyvende Grise, Republique. 
</p><p>
Koncept: Flyvende Grise. 
</p><p>
Iscen.: Nicolei Faber. Scen.: Nikolaj Spangaa. 
</p><p>
Tekst: Dennis Christiansen, Nicolei Faber, Mette Tranholm. 
</p><p class=" bl-elem">
Til 14. marts.
</p>
</div>
</div><p>
Hjælpen hjælper ikke. Det konstaterer den velvillige mand i jakkesættet, der 
holder foredrag for os om værdien af Danmarks udviklingshjælp – på en 
demonstrativt hvid scene, på sikker afstand af et problembefængt Afrika.
</p><p>
Så meget giver Danmark: nogle håndfulde majskorn – den mest almindelige form 
for nødhjælp – hældes ud på gulvet. 
</p><p>
De 927 majskorn svarer til 16,3 milliarder, som han, Casper, sammen med 
sækkevis af majs fra de globale bistandsmilliarder, efterhånden får kylet ud 
over gulvet i et stort virvar. 
</p><h3>
Nødhjælp lige i nødden
</h3><p>
En stor del af hjælpen går jo til spilde på grund af korruption, borgerkrig, 
hullet infrastruktur, vestlige handelsblokader m.m. Alt i alt nogle »rimelig 
dyre popcorn«. Faktisk er en række lande i Afrika »fattigere nu«, end 
dengang man begyndte at hjælpe.
</p><p>
Men snart havner Casper selv ude i majs-æltet, i et borgerkrigshærget 
Sydsudan, på jagt efter sin søster, der er forsvundet fra sit 
nødhjælpsarbejde i en flygtningelejr. 
</p><p>
Her bliver majsene billede på de hundredtusinder af afrikanere, der som ofre 
for borgerkrigen er strandet i lejrene, ligesom en massiv troperegn af majs 
ender med skylle ned over den hvide mand. 
</p><p>
Han får sin egen nødhjælp lige i nødden, strandet i det sorte morads, selv 
mere og mere hjælpeløs. 
</p><h3>
Fabulerende gejst
</h3><p>
Ene mand på scenen går Thomas Corneliussen gennem hele nedturen på medrivende, 
muterende vis. 
</p><p>
Snart giver han den som sort dj i partyhumør på hotellet i Juba eller som en 
af de mange ngo’er, der under de blodige konflikter har forskanset sig her 
til dunkende discorytmer, mens fyldte drinkglas kommer dumpende ned fra oven.
</p><p>
Snart er han en mere og mere groggy Casper, der efterhånden selv strander 
langt ude i bushens ingenmandsland, halvt transformeret til fluehapsende 
gekko. Et syret mareridt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2253050/tonstunge-robotter-er-doedvaegt-i-spraellende-fremtidsteater/">Tonstunge robotter er dødvægt 
i sprællende fremtidsteater</a></p><p>
Her mærker man den fabulerende gejst, som Flyvende Grise er kendt for med 
deres fysiske enmandsteater spækket med lyd og visuelle effekter (bl.a. i 
den Reumertvindende ’Historien om alt’). 
</p><p>
Samtidig holder ’Hjælp’ sig som en anderledes dokubaseret forestilling til en 
velgørende enkel og mere stram form. Det er en forestilling, der kan gøre én 
lidt klogere på bistandsproblematikken, i balancegangen mellem det 
infomættede foredragsplan og den personlige historie, hvor bror leder efter 
søster. 
</p><h3>
Fra hvid til hvid
</h3><p>
Men spændingskurven i Caspers jagt på søsteren bliver ikke ordentligt forløst. 
</p><p>
Bedst som han når frem til hende som klimaks – hvad der sker, skal ikke 
afsløres – trækker forestillingen sig tørt tilbage til det overordnede 
foredragsplan om, hvorvidt hjælpen nytter. 
</p><p>
Det ændrer dog ikke ved, at ’Hjælp’ har en klar pointe med Caspers historie. 
Han kommer sigende nok aldrig i kontakt med de afrikanere, der skal hjælpes. 
De eksisterer kun som majskorn, som udtryk for, at bistanden holder sig på 
det udvendige plan. 
</p><p>
Ligesom vi undervejs får at vide, at hjælpen ofte gives som middel til at få 
indflydelse, ressourcer etc. – hjælp til selvhjælp, så viser Caspers 
historie, at det helt konkret er ham, den hvide mand, der ender med at få 
hjælp. Hjælpen går fra hvid til hvid.
</p><p class=" bl-elem">
Det ser sort ud for vores udviklingsbistand. 
</p>	
</div>
</div></body></html>
