---
layout:     post
title: 	    "Obama og Castro udveksler håndtryk og smil til topmøde"
post_author:	    
post_date:	    Sat, 11 Apr 2015 07:21:55 +0200
post_site:	    politiken.dk 
post_link:	    http://politiken.dk/udland/ECE2623841/obama-og-castro-udveksler-haandtryk-og-smil-til-topmoede/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
USA's præsident, Barack Obama, og Raul Castro, Cubas præsident, har skrevet 
historie ved at mødes ansigt til ansigt og give hinanden hånden ved en 
planlagt, politisk begivenhed.
</p><p>
Det er første gang i omtrent et halvt århundrede, at et møde på højeste 
politiske niveau mellem de to lande finder sted.
</p><p>
Et billede taget ved Summit of Americas i Panama, hvor begge lande deltager, 
er bevis på det historiske møde.
</p><p>
Her ses Barack Obama, Raul Castro og Ecuadors præsident, Rafael Correa, stå 
sammen, mens de smiler og snakker ved det politiske topmødes åbningsceremoni.
</p><h3>
Først drøftelser i dag
</h3><p>
I en optagelse fra den venezuelansk tv-station TeleSur af præsidenternes møde 
er det ligeledes klart, at Obama og Castro giver hinanden hånden.
</p><p>
»Ved Summit of Americas har præsident Obama og præsident Castro i aften 
(fredag, red.) hilst på hinanden og givet hånd«, siger Bernadette Meehan, 
talskvinde for det nationale sikkerhedsråd i USA, ifølge Reuters.
</p><p>
En embedsmand fra Det Hvide Hus oplyser dog, at præsidenterne ikke førte nogen 
væsentlig samtale. De ventes dog at mødes til en 'drøftelse' 
i dag.
</p><p>
Håndtrykket mellem de to ledere er et stærkt symbol på USA's og Cubas fælles 
bestræbelser på at lægge flere årtiers fjendskab bag sig.
</p><h3>
Mødtes i Sydafrika
</h3><p>
Mødes Obama og Castro til samtaler i dag, bliver det i så fald første gang i 
næsten 60 år, at statsoverhovederne for de to lande gennemfører et planlagt 
møde.
</p><p>
De to ledere har trykket hånd tidligere, da de i 2013 begge var i Sydafrika 
efter Nelson Mandelas død.
</p><p>
Forholdet mellem USA og den kommunistiske stat i Caribien har været anstrengt 
siden Fidel Castros militærkup i 1959, som USA reagerede på med 
handelsembargoer.
</p><p class=" bl-elem">
Forinden bruddet var Cuba ellers en af USA's mest betydningsfulde 
handelspartnere.
</p>	
</div>

</div></body></html>
