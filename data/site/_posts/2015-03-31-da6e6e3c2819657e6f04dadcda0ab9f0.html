---
layout:     post
title: 	    "SF vil have udlevering af sundhedsdata kulegravet"
post_author:	    
post_date:	    Tue, 31 Mar 2015 13:10:06 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2611430/sf-vil-have-udlevering-af-sundhedsdata-kulegravet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sundhedsordfører Özlem Cekic (SF) vil have sundhedsminister Nick Hækkerup (S) 
til at komme med en kulegravning, så man får overblik over, hvem der har 
søgt og fået udleveret sundhedsdata om danskerne de seneste 10-15 år. 
</p><p>
Det sker i forlængelse af kritik fra læger og sundhedsjurister af, at 
millioner af private og ikke-anonymiserede oplysninger om danskernes helbred 
og sygdomme udleveres til forskere på sygehuse og universiteter, men også 
til private virksomheder og patientforeninger. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2611188/millioner-af-helbreds-broplysninger-udleveres-til-firmaer/">Millioner af 
helbreds-oplysninger udleveres til firmaer</a></p><p>
Det sker, uden at patienterne får noget at vide. 
</p><p>
»Det er også vigtigt at kende økonomien. Disse data er guld værd, og 
principper forsvinder let, når økonomien styrer. Min oplevelse er, at det 
her har udviklet sig til en bombastisk industri. Private firmaer vil gerne 
have fat i de her data, og også staten kan tjene penge på det«, siger Özlem 
Cekic til Ritzau. 
</p><p>
Hun mener ikke, der er ordentligt styr på de store mængder sundhedsdata. 
</p><p>
»Vi er et af verdens dygtigste lande til indsamling af data. Men det stiller 
høje krav til håndteringen, hvis vi skal bevare borgernes tillid. Jeg 
oplever ikke, at der er styr på det, heller ikke i Sundhedsministeriet. Jeg 
mener, der skal være én offentlig myndighed, som har ansvaret for alle data 
på sundhedsområdet«, siger Özlem Cekic. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2451830/laeger-politianmelder-region-syddanmark-for-ulovlig-indsamling-af-patientdata/">Læger politianmelder Region 
Syddanmark for ulovlig indsamling af patientdata </a></p><p>
Også Dansk Folkepartis sundhedsordfører, Liselott Blixt, mener, at det 
nuværende system truer fortroligheden mellem patient og læge. 
</p><p>
»Tilliden mellem patent og læge skal bibeholdes, så man ikke sidder og holder 
noget tilbage eller lyver af frygt for, at oplysningerne senere skal flyde 
ud til andre personer. Man kan godt sige til lægen, at man ikke vil dele 
sine data. Men det er de færreste klar over og bliver heller ikke oplyst 
om«, siger hun til Ritzau. 
</p><p>
Hun frygter ikke, at det vil gå ud over forskningen, at man gør mere ud af at 
få patientens samtykke, før man videregiver oplysninger. 
</p><p class=" bl-elem">
»Jeg tror, de fleste vil sige ja. Men det vil give muligheden for at tage 
forbehold for oplysninger, man ikke ønsker delt med andre«, siger hun. 
</p>	
</div>

</div></body></html>
