---
layout:     post
title: 	    "Interaktivt kort: 17.000 druknet i Middelhavet siden år 2000"
post_author:	    
post_date:	    Mon, 27 Apr 2015 14:33:31 +0200
post_site:	    politiken.dk 
post_link:	    http://politiken.dk/udland/ECE2642133/interaktivt-kort-17000-druknet-i-middelhavet-siden-aar-2000/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mere end 17.000 mennesker har mistet livet eller er forsvundet i havet som 
følge af drukneulykker i Middelhavet siden år 2000. Særligt overfarten 
mellem Libyen og Italien har kostet mange menneskeliv, men også strædet ved 
Gibraltar er en risikofyldt rejse for migranter. 
</p><p class="art-ext-other">

</p><p/><p><span class="img-contimg-fl-right"><img class="image inlineLightBox" src="http://multimedia.pol.dk/archive/00930/Mand-Profil-800_930891m.gif" alt="" border="0"/></span></p><p>
Politiken har fået adgang til 2871 registrerede ulykker fra <a href="https://www.detective.io/detective/the-migrants-files/" target="_blank">The 
Migrant Files</a>, en database der oplister dødsfald og forsvundne migranter 
i hele Europa fordelt på en lang række dødsårsager – sult, mord, mangel på 
medicin, drukneulykker o.a. 
</p><p>
Vi har filtreret tallene, så vi kun medtager tab i eller omkring Middelhavet 
og har valgt de ulykker, hvor mennesker er meldt druknet. Hver rød prik 
illustrerer en drukneulykke, hvor personer er omkommet eller meldt savnet. 
Jo større prik, jo flere ofre. 
</p><h3>
Fejlkilder 
</h3><p>
Tallet for døde og forsvundne immigranter opnås ved, at The Migrant File laver 
en global overvågning af nyhedskilder i og omkring Europa. Ved ulykker 
registreres døde og forsvundne med dato, geografisk data og det samlede 
antal. Det medfører selvfølgelig den risiko, at en drukneulykke registreres 
flere gange. 
</p><p>
En anden usikkerhed er i de tilfælde, hvor lig skylder op på en kyst nogle 
dage efter en ulykke. Her kan man ikke med sikkerhed sammenkæde det dødsfald 
med en bestemt ulykke. 
</p><p>
Og endelig er flere geografiske placeringer baseret på skøn. En beskrivelse af 
et forlis kan eksempelvis lyde, at »skibet sank på vej fra Libyen til 
Italien«, hvilket gør den præcise placering umulig. 
</p><p class=" bl-elem">
Ifølge The Migrant Files vil det reelle dødstal være højere, end opgørelserne 
viser. 
</p>	
</div>

</div></body></html>
