---
layout:     post
title: 	    "Spiralbruger: »Det tiltaler mig, at jeg ikke skal spise en masse hormoner«"
post_author:	    
post_date:	    Sat, 21 Feb 2015 12:15:53 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2554384/spiralbruger-det-tiltaler-mig-at-jeg-ikke-skal-spise-en-masse-hormoner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her hjælper hormonspiral</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/spiral_jpg_914682a_914701t.jpg" alt="" border="0"/></span><b>1.</b> Hormonspiralen bruges med succes til behandling af kvinder med 
blødningsforstyrrelser, meget kraftige menstruationer eller stærke 
menstruationssmerter. 
</p><p><b>2. </b>Hormonspiral giver til forskel fra nogle typer p-piller ingen 
forøget risiko for blodpropper. 
</p><p><b>3. </b>Derudover har den vist sig at forebygge underlivsbetændelse og 
livmoderhalskræft. 
</p><p class=" bl-elem"><i class=" bl-elem">Kilde: Dansk Selskab for Obstetrik og Gynækologi</i></p>
</div>
</div><div class="art-fakta article-box">
<h4 class="">
Spiral i tal</h4>
<div class="fakta-body" data-buildingblock="embedded_factboxlink">
<p>
Fra 2005 til 2013 faldt antallet af danske kvinder på p-piller med 11,6 pct. 
fra 427.034 til 377.219. I samme periode steg salget af hormonspiraler med 
65,1 pct. fra 15.000 til 43.000 om året. 
</p><p class=" bl-elem"><i class=" bl-elem">Kilde: <a class=" bl-elem" target="_blank" href="http://medstat.dk">medstat.dk </a></i></p>
</div>
</div><p>
Maria Lassen har haft en hormonspiral siddende i sin livmoder i et år. Hvis 
hun skulle vælge imellem de præventionsformer, hun har prøvet, ville hun 
vælge den igen. 
</p><p>
»Jeg er meget tilfreds med den. Virkelig tilfreds«, siger hun. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2518999/p-piller-og-spiral-oeger-risikoen-for-hjernesvulst/">P-piller og spiral øger risikoen 
for hjernesvulst</a></p><p>
For to år siden begyndte Maria Lassens venner på skift at fortælle hende, at 
de havde skiftet p-pillerne ud med en hormonspiral. Og at de var rigtig 
glade for det. På medicinstudiet havde hun forelæsninger om hormoner, og det 
gik op for hende, at de måske ikke var så sunde for kroppen. Og en dag 
fortalte en nær veninde hende, at hendes læge havde bedt hende stoppe på 
p-piller omgående, da han vurderede, at de kunne give hende en blodprop. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE1920681/p-piller-goer-det-lettere-at-blive-gravid-senere/">P-piller gør det lettere at 
blive gravid senere</a></p><p>
Derefter fandt Maria Lassen ud af, at der var mange med forhøjet 
kolesteroltal, og dermed forhøjet risiko for blodpropper, i hendes familie. 
For et år siden tog hun så til læge og fik en henvisning til en gynækolog. 
</p><p>
»Jeg har aldrig fået at vide, at p-piller kan være farlige, og jeg har nok 
bare tænkt, at det var det præventionsmiddel, der var for kvinder på min 
alder. Indtil mine veninder fortalte, at de kunne få hormonspiral«, siger 
hun i dag. 
</p><p>
Hos gynækologen forklarede Maria Lassen, hvorfor hun ville have en 
hormonspiral. Derefter fik hun en tid. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2302835/gratis-praevention-er-i-hoej-kurs-1200-kroner-er-jo-mega-dyrt-for-en-spiral/">Gratis prævention er i høj 
kurs: »1.200 kroner er jo mega dyrt for en spiral«</a></p><p>
»Jeg synes, de invaderer kroppens egne systemer mindre, fordi man stadig har 
sin cyklus og udsætter kroppen for færre udefrakommende ting. Det tiltaler 
mig, at jeg ikke skal spise en masse hormoner«, siger hun. 
</p><p>
Mange af hendes veninder havde været nervøse for at få lagt spiralen, og 
historierne gik da også om, at det gjorde utrolig ondt. Men Maria Lassen 
husker det mest som et jag, der kan sammenlignes med menstruationssmerter. 
Hendes gynækolog lagde lidt lokalbedøvelse i livmoderhalsen. Så kom jaget. 
Og så kunne Maria Lassen gå hjem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2205263/265000-danske-kvinder-faar-de-farligste-p-piller/">265.000 danske kvinder får de 
farligste p-piller</a></p><p>
Her fik hun flere smerter. De små jag fortsatte flere måneder. Hun havde også 
pletblødninger og nåede at blive bekymret. Men gynækologen beroligede hende 
til en opfølgende samtale. Snart efter forsvandt både smerter og 
pletblødninger. Det samme gjorde Maria Lassens menstruation. Det er hun glad 
for, og det er en af grundene til, at hun fik hormonspiral i stedet for 
kobberspiral, som ellers både er billigere og mindre medicinsk: 
</p><p class=" bl-elem">
»Kobberspiral øger blødningen. Det var jeg ikke så interesseret i. Så meget 
nulhormon behøver jeg ikke«. 
</p>	
</div>
</div></body></html>
