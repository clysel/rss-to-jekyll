---
layout:     post
title: 	    "Obama forsvarer sit ordvalg om terror, men skærper tonen"
post_author:	    
post_date:	    Thu, 19 Feb 2015 06:18:40 +0100
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2553317/obama-forsvarer-sit-ordvalg-om-terror-men-skaerper-tonen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/></p>

</div>
</div>
<p>
Det Hvide Hus har haft svært ved at holde tungen lige munden i kølvandet på 
terrorangrebene i Paris og i København. 
</p><p>
Da Barack Obama sent i går aftes dansk tid holdt tale forud for en 
international konferece om bekæmpelse af voldelig ekstremisme, forklarede 
præsidenten, hvorfor han næsten aldrig sætter ordet ‘islamisk’ i samme 
sætning som ‘terrorisme’ og ekstremisme, og altid kalder Islamisk Stat for 
ISIL. 
</p><p>
»Al Qaeda og ISIL og den slags grupper er desperate efter legitimitet. De 
forsøger at fremstille sig som religiøse ledere - hellige krigere i forsvar 
for islam. Det er defor ISIL kalder sig ‘Islamisk Stat'. Og de udbreder den 
idé, at USA og Vesten er i krig med Islam. Det er sådan de rekrutterer«, 
sagde Obama. 
</p><div class="art-quote article-box">
<p class="quote"/>
<blockquote>
<p class="quote-txt">
De er ikke religiøse ledere - de er terrorister. Og vi er ikke i krig med 
Islam. Vi er i krig med folk, der har perverteret Islam
</p>
<p class="sender">
Barack Obama 
</p>
</blockquote>
</div><p>Det er afgørende, at afvise præmissen om at terrorgrupper og Islamisk 
Stat repræsenterer noget religiøst, hvis radikaliseringen af unge mænd skal 
bremses, mener Obama. 
</p><p>
»De er ikke religiøse ledere - de er terrorister. Og vi er ikke i krig med 
Islam. Vi er i krig med folk, der har perverteret Islam«, sagde Obama på 
dagens møde, der samlede lokale politimyndigheder samt religiøse og 
politiske ledere til at diskutere anti-radikalisering internt i USA. 
</p><h3>
Obama er kritiseret for sit ordvalg 
</h3><p>
Obama har været under anklage for at negligere,at de seneste terrorangreb i 
Europa, og grupper som Islamisk Stat, Al-Qaeda og Boko Haram hævder at være 
inspireret af Islam. 
</p><p>
»Når det bliver helt umuligt ikke at omtale terroristers islamistiske 
inspiration, insisterer regeringens talsmænd hårdnakket på at deres 
handlinger ikke repræsenterer det sande Islam«, skrev kommentator David Frum 
i magasinet The Atlantic. 
</p><p>
Hvordan kan Obama bekæmpe islamistiske radikale, hvis han end ikke vil sige 
ordene i samme sætning, siger kritikerne, der mener at Obama ligger under 
for ‘politisk korrekthed’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2551284/usa-vil-tillade-eksport-af-vaebnede-droner/">USA vil tillade eksport af 
væbnede droner</a></p><p>
Selvom Obama forsvarede sit ordvalg skærpede han imidlertid tonen, og 
anerkendte at truslen fra Islamisk Stat og Al Qaeda er anledningen til at 
holde mødet. Muslimske teologer og imamer har et medansvar for at bekæmpe 
ikke alene terrorisen, men den forståelse af Islam, der er i konfrontation 
med vesten. 
</p><div class="art-quote article-box">
<p class="quote"/>
<blockquote>
<p class="quote-txt">
Ligesom ledere som jeg selv afviser ideen om at Islamisk Stat repræsenterer 
Islam, må muslimske ledere gøre mere for at miskreditere ideen om, at vores 
nationer er ude på at undertrykke Islam
</p>
<p class="sender">
Barack Obama 
</p>
</blockquote>
</div><p>»Realiteten er - som også mange muslimske ledere har sagt - at der er 
en afart af Islam, der selv om den ikke støtter Islamisk Stat eller brug af 
vold, accepterer ideen om, at den muslimske verden har været udsat for 
historiske uretfærdigheder, at Mellemøstens problemer stammer fra 
kolonitiden eller konspirationer, og at Islam er uforenelig med modernitet 
og tolerance, eller er blevet forurenet af vestlige værdier«, sagde Obama. 
</p><p>
»Ligesom ledere som jeg selv afviser ideen om at Islamisk Stat repræsenterer 
Islam, må muslimske ledere gøre mere for at miskreditere ideen om, at vores 
nationer er ude på at undertrykke Islam«, sagde Obama. 
</p><p>
»Alle er nødt til at at sige meget klart, at uanset hvilken uretfærdighed man 
påberåber sig, forsvarer vold mod uskyldige civile ikke islam eller 
muslimer, den skader dem«. 
</p><h3>
Danmarks udenrigsminister deltager i konferencen 
</h3><p>
Konfrencen fortsætter i dag med et internationalt møde med taler ved bl.a. 
FN’s generalsekretær Ban Ki-Moon, Frankrigs justitsmininister, Bernard 
Cazeneuve, og den amerikanske præsident. 
</p><p class=" bl-elem">
Fra Danmark deltager udenrigsminister Martin Lidegaard i stedet for 
justitsminister Mette Frederiksen, der måtte blive hjemme på grund af 
terroranslagene i København. 
</p>	
</div>
</div></body></html>
