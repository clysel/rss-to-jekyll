---
layout:     post
title: 	    "Intern uro i OB efter splid mellem stjerne og fans"
post_author:	    
post_date:	    Wed, 08 Apr 2015 09:14:40 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2619355/intern-uro-i-ob-efter-splid-mellem-stjerne-og-fans/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
OB mistede i aftes tidligt grebet om hjemmekampen mod FC Vestsjælland efter 
Thomas Dalgaards føringsmål i 4. minut. Derefter pressede de 
nedrykningstruede sjællændere sig ind i matchen og fik vendt 0-1 til en 
2-1-sejr på scoringer efter pausen. 
</p><p>
OB-holdet falmede og blandt de mange fynboer under niveau var også Emil 
Larsen. 
</p><p>
Offensivspilleren, der befinder sig i periferien af landsholdstruppen, blev 
udskiftet efter en times spil. Det skabte en bizar form for glæde på 
lægterne hos dele af OB's tilskuere, der var vældigt tilfredse med, at se 
Larsen blive taget ud. 
</p><p>
Utilfredsheden er gensidig, forklarer 23-årige Emil Larsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2618904/to-maal-paa-9-minutter-taender-et-haab-i-slagelse-og-omegn/">To mål på 9 minutter tænder et 
håb i Slagelse og omegn</a></p><p>
»Fansene kan ikke lide mig, og jeg kan ikke lide dem. Sådan er det«, 
forklarede Emil Larsen til TV3 Sport1 efter kampen, som han ifølge eget 
udsagn heller ikke slap for godt fra. 
</p><p>
»Jeg spillede ikke godt i dag. Det gjorde jeg ikke«, sagde Larsen. 
</p><p>
Emil Larsens udtalelser om klubbens tilhængere får formentlig konsekvenser. 
Træner Ove Pedersen vil have en samtale med Larsen. 
</p><p>
»Det er vi nødt til, det er logisk. Jeg tror også, der er andre end mig, der 
vil have en snak med ham. Jeg går da ud fra, at sportsdirektøren vil«, siger 
Ove Pedersen til Ekstra Bladet. 
</p><p>
»Det er helt klart, at han mener det. Men det kan ikke nytte noget at sætte 
sig op mod fansene. Det kan ikke nytte noget. Det der med, at fansene ikke 
kan lide ham, har han sikkert ret i, men han skal nok lade være med at sige, 
at det er gensidigt«, forklarer Ove Pedersen. 
</p><h3>
Ville til Brøndby 
</h3><p>
Emil Larsen har haft et anstrengt forhold til OB's tilhængere siden 
sensommeren 2013, hvor et skifte til Brøndby kollapsede, da vestegnsklubben 
droppede Larsen efter lægetjekket. 
</p><p>
Dengang erklærede Larsen, at han fortsat ville give alt for OB og fansene. 
</p><p>
»Så håber jeg, at det er nok til, at deres tillid kan genskabes«, siger Emil 
Larsen. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2049284/ober-accepterer-broendbys-nej-og-haaber-paa-tilgivelse-hos-fans/">OB'er accepterer Brøndbys nej 
og håber på tilgivelse hos fans</a></p>	
</div>

</div></body></html>
