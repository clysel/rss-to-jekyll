---
layout:     post
title: 	    "Tre Al-Jazeera journalister anholdt for at flyve droner i Paris "
post_author:	    
post_date:	    Thu, 26 Feb 2015 12:36:04 +0100
post_site:	    politiken.dk 
post_link:	    http://politiken.dk/udland/ECE2564298/tre-al-jazeera-journalister-anholdt-for-at-flyve-droner-i-paris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nervøse parisere har de seneste døgn rapporteret om mystiske natlige 
droneflyvninger i den franske hovedstad, Paris. Observationerne har skabt 
bekymring i byen, som stadig er i højeste terrorberedskab efter sidste 
måneds angreb mod satirebladet Charlie Hebdo og det jødiske kvarter. 
</p><p>
I går blev tre journalister fra den arabiske tv-station Al-Jazeera anholdt, 
mistænkt for at flyve droner i hovedstaden. 
</p><p>
Det skriver The Guardian. 
</p><p>
Indtil videre er der dog ikke noget, der tyder på, at journalisterne har noget 
at gøre med de seneste dages droneaktivitet, siger anklagemyndigheden. 
</p><p>
Al-Jazeera har ifølge BBC udtalt, at journalisterne var »ved at lave et 
indslag om den seneste tids mystiske droneaktivitet« i den franske 
hovedstad. 
</p><p/><h3>
Fransk drone-mysterie 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/NET-drone-observati_916421a.gif" alt="" border="0"/></span></p><p>
Journalisterne blev anholdt, da de fløj med en drone i det parisiske 
Boulogne-område i løbet af onsdag eftermiddag. 
</p><p>
»Den ene styrede dronen, den anden filmede det, og den tredje så på« siger en 
kilde fra anklagemyndigheden i Paris til det franske nyhedsbureau AFP. 
</p><p>
I Frankrig er det ulovligt at flyve med droner over det centrale Paris, og det 
kan straffes med op til et års fængsel og en bøde på omkring en halv million 
kroner. Derfor kan journalisterne også tilbageholdes i op til 24 timer 
ifølge fransk lov. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2209793/400000-saa-teenagers-dronefilm---nu-skal-han-i-retten/">400.000 så teenagers dronefilm 
- nu skal han i retten</a></p><p>
Journalisternes droneflyvning sker samtidig med, at flere droner er blevet 
observeret i det parisiske luftrum om aftenen og nattetimerne i løbet af de 
seneste døgn. 
</p><h3>
Bekymrede borgere 
</h3><p>
Her har det franske politi modtaget utallige henvendelser fra bekymrede 
indbyggere, som har set de ubemandede fly svæve over bl.a. Eiffeltårnet, 
Louvre-museet og Place de la Concorde. 
</p><p>
Politiet er stadig på bar bund i opklaringen af den mystiske droneaktivitet og 
ved endnu ikke, om der er tale om en kriminel operation eller om det blot er 
drengestreger. 
</p><p><b class="ext-link">DANSKE FORHOLD</b><a class="embeddedlink" href="http://politiken.dk/indland/ECE2441828/trafikstyrelsen-faar-hver-maaned-5-6-meldinger-om-ulovlige-droner/">Trafikstyrelsen får hver måned 5-6 
meldinger om ulovlige droner</a></p><p>
De understreger samtidig, at dronerne er for små til at kunne forvolde skade 
mod byens bygninger. 
</p><p>
»Det kan være en koordineret handling, men vi ved det ikke endnu« har en kilde 
tæt på efterforskningen udtalt til det franske nyhedsbureau AFP. 
</p><p>
Observationerne i Paris er de seneste i en lang række mystiske droneaktiviter 
i Frankrig. 
</p><p class=" bl-elem">
Sidste år blev der set droner hænge over 17 forskellige atomkraftsanlæg, hvor 
det ellers ikke er tilladt at komme nærmere end 2,5 kilometer, og i sidste 
måned svævede en drone rundt over præsidentpaladset. 
</p>	
</div>
</div></body></html>
