---
layout:     post
title: 	    "Aktionærer afviser at betale for oprydning af Cheminova-gift"
post_author:	    
post_date:	    Thu, 30 Apr 2015 14:57:20 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2650364/aktionaerer-afviser-at-betale--for-oprydning-af-cheminova-gift/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selskabet Auriga Industries har nedstemt forslaget om at betale for 
oprydningen af Cheminovas giftdepot på Harboøre Tange ved Vesterhavet. 
</p><p>
Det er resultatet af en netop afsluttet generalforsamling i selskabet 
</p><p>
Auriga Industries har for nylig solgt Cheminova for 8,3 milliarder kroner, og 
hovedaktionæren, Aarhus Universitets Forskningsfond, foreslog derfor, at en 
del af salgsoverskuddet skulle gå til oprydningen af giftdepotet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2641932/historisk-chance-for-oprensning-ved-hoefde-42/">Historisk chance for 
oprensning ved høfde 42</a></p><p>
Forslaget gik på at lægge 125 millioner kroner fra salget over i en 
oprensningsfond. 
</p><p>
Men det har aktionærerne i Auriga Industries, der er tidligere ejere af 
Cheminova, altså nedstemt. 
</p><h3>
Har et ansvar 
</h3><p>
Også formanden for Kritiske Aktionærer, Frank Aaen (EL), havde opfordret 
selskabet til at betale for en oprydning. 
</p><p>
Han mener, at selskabet skal erkende, »at det har et ansvar for at rydde op 
efter den forurening, selskabet har været ansvarlig for«. 
</p><p><b class="ext-link">TIDSLINJE </b><a class="embeddedlink" href="http://politiken.dk/oekonomi/ECE2641953/tidslinje-77-aar-med-den-forkaetrede-kemigigant-cheminova/">77 år med den forkætrede kemigigant 
Cheminova</a></p><p>
Men allerede inden generalforsamlingen tegnede der sig en dyster fremtid for 
forslaget. 
</p><p>
Pensionsgiganten ATP afviste på forhånd at stemme for at give penge til 
oprydningen. Og da ATP har fem procent af de afgørende aktier i Auriga 
Industries, var det ventet, at det ville blive svært at få forslaget 
igennem. 
</p><p>
Meldingen fra pensionsselskabet har fået meget kritik fra flere kanter. 
</p><p>
Både miljøminister Kirsten Brosbøl (S) og Danmarks Naturfredningsforening (DN) 
har skudt med skarpt mod ATP inden det afgørende bestyrelsesmøde. 
</p><p>
Samtidig har SF og Enhedslisten kritiseret selskabet voldsomt. Ifølge Frank 
Aaen ville udgiften til oprensningen af giftgrunden kun svare til 1,25 
kroner pr. ATP-medlem, og derfor er han uforstående overfor 
pensionsselskabets afvisning. 
</p><p class=" bl-elem">
Bestyrelsen i Auriga Industries har gennem hele forløbet støttet sig til en 
dom fra Vestre Landsret i 1987, der afgjorde, at Auriga Industries ikke er 
ansvarlig for oprensningen af Harboøre Tange ved Vesterhavet. 
</p>	
</div>

</div></body></html>
