---
layout:     post
title: 	    "Rambøll med rekordoverskud trods aflyste olieprojekter"
post_author:	    Ulrik Andersen
post_date:	    Mon, 09 Mar 2015 14:08:00 +0000
post_site:	    ing.dk 
post_link:	    http://ing.dk/artikel/ramboell-med-rekordoverskud-trods-aflyste-olieprojekter-174636
---
<html><body><div><section class="body"><p>Selvom aktiviteten i Rambølls olie &amp; gas-forretning falder i takt med olieprisen, så er det langtfra alt, der ser sort ud i det regnskab, som rådgiverkoncernen har<a href="http://www.ramboll.dk/medier/rdk/aarsregnskab_2014"> fremlagt i dag</a>. Koncernens driftsresultat før goodwillafskrivninger (EBITA) nåede op på 413,2 mio. kr. - højere end både 2013 (390 mio.kr.) og 2012 (405,6 mio. kr.). Problemet for Rambøll er bare, at omsætningen er vokset mere end driftsresultatet, så Rambøll er blevet dårligere til at tjene penge. EBITA-marginen faldet fra 6,5 procent i 2010 til 5,0 i både 2013 og 2014.</p>
			<p>Ifølge Rambøll er forklaringen indtjeningen er blevet dårligere i Storbritannien, Norge og i forretningsenhederne Management Consulting og Olie &amp; Gas. Olie &amp; Gas er en af Rambølls kerneforretninger. Således øgede Olie &amp; Gas sin omsætning med 35 procent fra 2011 til 2012, og driftsmarginalerne i denne sektor har tidligere hørt til i den højere ende.</p>
			
			<p>Ligesom sin konkurrent Cowi, nyder Rambøll imidlertid godt af, at have ingeniører siddende i lavtlønslande, som gør koncernen konkurrencedygtig på en række store infrastrukturopgaver.</p>
			<p>»Ved at udnytte vores globale kompetencer mere effektivt er det lykkedes os at vinde nogle af de største og mest interessante infrastrukturprojekter i Norden og Mellemøsten. Vi har blandt andet draget nytte af vores global engineering centre i Delhi, Indien, som i stigende grad er blevet en konkurrencefordel, når vi byder på byggeri- og transportprojekter i vores traditionelle hjemmemarkeder,« forklarer Rambølls koncernchef, Jens-Peter Saul, i en pressemeddelelse.</p>
			
			<p>Desuden indeholder regnskabet ikke omsætningen fra den amerikanske miljørådgivningskoncern Environ, som Rambøll købte i december 2014. Pga. opkøbet forventer Rambøll, at koncernens omsætning vil runde 10 mia. kr. i 2015. Men hvor stor overskudsgraden bliver, har Rambøll ikke udmeldt forventninger til.</p>
		</section></div></body></html>
