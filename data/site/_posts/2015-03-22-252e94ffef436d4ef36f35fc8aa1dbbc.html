---
layout:     post
title: 	    "Jelved: Ulovlige patientdata frigives først om 230 år"
post_author:	    
post_date:	    Sun, 22 Mar 2015 23:18:38 +0100
post_site:	    politiken.dk 
post_link:	    http://politiken.dk/indland/ECE2599654/jelved-ulovlige-patientdata-frigives-foerst-om-230-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Det er kun totalitære regimer, der sletter sporene, når myndighederne begår 
ulovligheder
</p>
<p class="sender">
Marianne Jelved 
</p>
</blockquote>
</div><p>
Data om danske patienters medicinering og samtaler med lægen skal gemmes i 
Rigsarkivet, selvom informationerne er indsamlet på ulovlig vis. 
</p><p>
Men først efter 230 år vil offentligheden få mulighed for at se, hvem der har 
lidt af hvad. 
</p><p>
Det siger kulturminister Marianne Jelved (R) i dag, inden der sandsynligvis 
kommer en afgørelse i sagen i morgen, hvor der er høringsfrist inden klokken 
12. Blandt andre lægerne vil have databasen slettet. 
</p><p>
»Arkivloven skelner ikke mellem lovligt og ulovligt indsamlet materiale. Netop 
for at magthaverne kan kigges efter i kortene«. 
</p><p>
»Der skal også tages hensyn til de mennesker, hvis data ligger i databasen. 
Deres oplysninger skal ikke være tilgængelige i flere menneskealdre. Derfor 
blokeres adgangen til oplysningerne i databasen i 230 år«, skriver Marianne 
Jelved på Facebook. 
</p><p><b class="ext-link">LÆS DEBATINDLÆG FRA LÆGE</b><a class="embeddedlink" href="http://politiken.dk/debat/ECE2484627/undskyld-kaere-patienter---men-jeres-personlige-data-er-i-fare/">Undskyld 
kære patienter - men jeres personlige data er i fare </a></p><p>
Sagen begyndte i efteråret, da det kom frem, at den såkaldte DAMD-database er 
ulovlig. 
</p><p>
Den gemmer nemlig på langt flere oplysninger om danskernes helbred, end der 
var tilladelse til. 
</p><h3>
Rigsarkivet krævede register udleveret 
</h3><p>
Region Syddanmark, som er ansvarlig for databasen, varslede i december, at man 
ville slette den. Men kort efter krævede Rigsarkivet, at den blev udleveret 
til arkivering. 
</p><p>
Marianne Jelved sagde først nej. Hun mente, at det var ude af proportioner, at 
ulovligt indhentede personfølsomme informationer skulle gemmes. 
</p><p>
Men da materialet blev stemplet bevaringsværdigt og vigtigt af Rigsarkivet, 
skiftede ministeren mening. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2416381/sf-vil-vide-om-indsamling-af-patientdata-var-lovlig/">SF vil vide, om indsamling af 
patientdata var lovlig</a></p><p>
På Facebook langer hun ud efter Venstres formand for Region Syddanmark, Carl 
Holst, og Venstres kulturordfører Ellen Trane Nørby. Det er Region 
Syddanmark, der administrerer databasen. 
</p><p>
»Det er kun totalitære regimer, der sletter sporene, når myndighederne begår 
ulovligheder«. 
</p><p>
»Det kan undre, at Venstres Carl Holst og Ellen Trane Nørby vil have slettet 
DAMD-databasen, hvor myndighederne netop er ansvarlige for ulovlig 
indsamling af patienters data«, skriver hun på Facebook. 
</p><p>
I morgen er der høringsfrist på den ændringsbekendtgørelse, som skal gøre det 
muligt for Rigsarkivet at kræve databasen udleveret. 
</p><p class=" bl-elem">
Kan Rigsarkivet inden tirsdag klokken 12 ikke fremlægge lovhjemmel for, at 
databasen kan gemmes, slettes den af Region Syddanmark. 
</p>	
</div>
</div></body></html>
