---
layout:     post
title: 	    "Forsker: Facebook har ædt andre netfænomener"
post_author:	    
post_date:	    Thu, 05 Mar 2015 13:09:08 +0100
post_site:	    politiken.dk 
post_link:	    http://politiken.dk/kultur/medier/ECE2574456/forsker-facebook-har-aedt-andre-netfaenomener/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Egentlig er årsagen til de virtuelle spøgelsesbyer ret simpel: Facebook. 
</p><p>
Det er storbyen, der har fået unge brugere til at flygte fra steder som Habbo, 
NationX og Arto. Massevandringen til Facebook startede allerede i 2006, og 
fire år senere havde omkring hver anden dansker – eller nærmere bestemt 
2.524.540 – oprettet en profil. 
</p><p>
»Det var let at skabe en profil på Facebook. Og de fleste mennesker har ikke 
tid og overskud til have mange sociale medier samtidig. Derfor vælger man 
det, som er mest populært, og hvor de fleste mennesker er«, siger Jakob 
Linaa Jensen, forskningschef i sociale medier på Danmarks Medie- og 
Journalisthøjskole. 
</p><h3>
Et metamedie 
</h3><div class="art-quote article-box">
<p class="quote"/>
<blockquote>
<p class="quote-txt">
Jeg synes også, det er problematisk, at Facebook dominerer så meget, for det 
har koloniseret en underskov af andre netfænomener
</p>
<p class="sender">
Jakob Linaa Jensen, forskningschef 
</p>
</blockquote>
</div><p>
Han kalder det både for imponerende, men også problematisk, at Facebook er 
blevet dominerede. Det seneste tal siger, at 3,5 millioner mennesker er på 
Facebook i Danmark. </p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2445706/selfie-er-my-fair-lady-for-webgenerationen/">'Selfie' er 'My Fair Lady' for 
webgenerationen</a></p><p>
»Facebook formår som ingen andre at integrere forskellige medier. Det er gået 
fra at være et socialt netværk til at være et metamedie«, siger Linaa 
Jensen: 
</p><p>
»Men jeg synes også, det er problematisk, at Facebook dominerer så meget, for 
det har koloniseret en underskov af andre netfænomener«. 
</p><h3>
To profiler er for besværligt 
</h3><p>
Hos Arto gik man fra at have 496.000 brugere i 2007 til 47.000 i 2012. Malene 
Charlotte Larsen, der forsker og underviser i sociale medier og digital 
ungdomskultur på Aalborg Universitet, husker, at hun i starten fulgte med i 
debatterne blandt unge på Arto om, hvorvidt man skulle gå over til Facebook. 
</p><p class=" bl-elem">
»Her var der faktisk mange argumenter imod til at begynde med, for Facebook 
var der, hvor éns forældre havde profiler. Herefter kom en periode, hvor 
folk havde profiler begge steder, men det var for besværligt«, siger hun. 
</p>	
</div>
</div></body></html>
