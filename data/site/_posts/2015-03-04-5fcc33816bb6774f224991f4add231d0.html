---
layout:     post
title: 	    "Frygt for attentat: Nyt debatmøde med Lars Vilks flyttes"
post_author:	    
post_date:	    Wed, 04 Mar 2015 15:43:47 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2573554/frygt-for-attentat-nyt-debatmoede-med-lars-vilks-flyttes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
En planlagt paneldebat med den svenske muhammedtegner Lars Vilks, som skulle 
være afholdt i morgen i Göteborg, er nu blevet flyttet. 
</p><p>
Arrangementet skulle foregå i Folkets Hus i Göteborg, men her afholder det 
svenske Lärarförbundet samme dag en konference. Det er frygt blandt 
medlemmerne i forbundet for at være til stede i samme bygning som Lars 
Vilks, som har fået Folkets Hus til at flytte paneldebatten til fredag. 
</p><p>
Lars Vilks var efter alt at dømme målet for det angreb, der 14. februar fandt 
sted ved kulturhuset Krudttønden på Østerbro i København, hvor 55-årige Finn 
Nørgaard mistede livet og tre betjente blev såret. 
</p><p>
Vilks var beskyttet af livvagter fra svensk politi under arrangementet i 
København. Siden angrebet har han opholdt sig på en hemmelig adresse, fordi 
hans hjem i Höganäs i Skåne ikke anses for at være sikkert. 
</p><p>
Paneldebatten i Göteborg vil derfor være første gang, han viser sig offentligt 
siden attentatet i København. 
</p><p>
»Politiets bevogtning føltes ikke tilstrækkelig« siger Elisabeth Mossberg, 
formand for Lärarförbundet i Göteborg, til Svt.se, om frygten blandt 
forbundets medlemmer. 
</p><h3>
Debat flyttes igen 
</h3><p>
Det er Ung Pirat, ungdomsafdelingen af det politiske parti Piratpartiet, der 
har inviteret Lars Vilks til at deltage i paneldebatten om ytringsfrihed. 
Kunstneren Alexander Bard skal også deltage. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2556805/forkaempere-for-ytringsfrihed-aflyser-moede-efter-attentat/">Forkæmpere for ytringsfrihed 
aflyser møde efter attentat</a></p><p>
Paneldebatten er allerede blevet flyttet en gang. Oprindelig skulle debatmødet 
om ytringsfrihed have fundet sted i en messehal i Göteborg i forbindelse med 
en mediekonference 5. og 6. marts. Men af sikkerhedsmæssige grunde blev det 
arrangement aflyst, har Ung Pirat oplyst ifølge Göteborg-Posten. 
</p><p>
Hvis alt går efter planen afholdes paneldebatten altså fredag, og dermed kan 
det svenske Lärarförbundet holde sin kongres samme sted i morgen. 
</p><p>
»Vi skal have årsmøde. Vores medlemmer følte sig ikke trygge ved at gå til det 
møde. Vi har fået enormt mange reaktioner. Medlemmer turde ikke møde op. Det 
meddelte vi Folkets Hus«, siger Elisabeth Mossberg fra Lärarförbundet til 
Svt.se. 
</p><p>
»Både Paris og København ligger friskt i hukommelsen. Man vil ikke risikere, 
at noget sker på et årsmøde«, tilføjer hun. 
</p><h3>
Skal gæste Danmark igen 
</h3><p>
Lars Vilks var en af de første, der for år tilbage tegnede profeten Muhammed i 
Jyllands-Posten. Den svenske tegner har siden haft livvagter til at følge 
sig døgnet rundt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2566581/terrorfrygt-universitet-aflyser-forelaesning-med-lars-vilks/">Terrorfrygt: Universitet 
aflyser forelæsning med Lars Vilks</a></p><p>
14. marts, en måned efter terrorangrebet i København, skal Lars Vilks igen 
gæste Danmark. 
</p><p>
Her modtager han efter planen Trykkefrihedsselskabets ytringsfrihedspris, 
Sappho-prisen. Det har selskabet oplyst i en pressemeddelelse. 
</p><p class=" bl-elem">
Prisen skal overrækkes på Christiansborg, og ved prisoverrækkelsen skal De 
Konservatives folketingskandidat Naser Khader holde tale for Lars Vilks. 
</p>	
</div>
</div></body></html>
