---
layout:     post
title: 	    "VIDEO: Dansk politi tester to slags droner"
post_author:	    Christian Østergaard
post_date:	    Mon, 11 May 2015 03:00:10 +0000
post_site:	    ing.dk 
post_link:	    http://ing.dk/artikel/video-dansk-politi-tester-slags-droner-175985
---
<html><body><div><section class="body">
			<p>Politiet vil nu også have del i det danske droneboom. Etaten har indkøbt to slags droner og uddannet 20 dronepiloter, der skal bruge de fjernstyrede quadkoptere til dokumentation og eftersøgning.</p>
			<p>Det er kriminalteknikerne i Rigspolitiet og to politikredse, der frem til efteråret skal finde ud af, om droner er et brugbart værktøj for det danske politi.</p>
			
			<p>»Udviklingen i verden omkring os har gjort, at vi har tænkt, at vi skal prøve denne teknologi af. Det har heller ikke skortet på opfordringer fra droneinteresserede. Droner giver mening i politiet fordi vi har en helt klar interesse i at kunne overskue opgaver. I dag bruger vi helikopter, men droner er klar med kortere responstid og er billigere, så de er et oplagt supplement,« siger vicepolitiinspektør Benny Øchkenholt, der er leder af Rigspolitiets afdeling for plan og udvikling og ansvarlig for droneprojektet.<br/>
			<figure class="plugin right zoomable"><img data-original-image="http://ing.dk/sites/ing/files/inspire.png" src="http://ing.dk/sites/ing/files/styles/w1120_media_right/public/inspire.png?itok=owa2UmW0" alt=""/><figcaption><cite>Foto: DJI</cite></figcaption></figure><br/>
			<aside class="plugin right box">
			  DRONER DER DUER</aside></p>
			<p>Ingeniøren fremhæver i denne uge eksempler på de mange steder, hvor dronerne har gjort deres indtog hos danske myndigheder og i dansk erhvervsliv.</p>
			<p>Følg med på ing.dk og i papiravisen denne fredag.
			</p>
			
			<p>Politiets droner bliver ikke udstyret med særligt udstyr, men skal udnytte de medfølgende kameraer til at overskue store områder eller dokumentere, hvordan en politiindsats forløber. Det er særligt relevant på steder, hvor politiet ellers kan have svært ved at danne sig et overblik. Det gælder for eksempel en nylig drabssag i Herlufmagle, hvor et offer blev fundet i en Mergelgrav og der var behov for at overskue området rundt om offeret.</p>
			<p>»Dronerne har allerede været brugt i meget forskellige sager, men over mergelgraven var for er et oplagt sted at sende en drone i luften inden man selv træder ind. Så ved vi om der er noget, vi skal være opmærksomme på,« siger Benny Øchkenholt og henviser til, at politiet på den måde kan undgå at ødelægge beviser, de ellers ikke ville være opmærksomme på på vej ind på et gerningssted.</p>
			
			<p>På grund af overbliksopgaverne har politiet især lagt vægt på kameraets kvalitet da de skulle udvælge droner til forsøgsperioden. Se politiets egen præsentation af den ene af de to typer droner i videoen herunder.</p>
			<p><section class="video plugin"/></p>
			
			<p/></section>
			<p>»Vi har lagt vægt på en meget høj grad af funktionssikkerhed og meget høj kvalitet i billedtransmissionen fra dronen. Samtidig skal det være noget, vi kan flytte rundt og som er nemt at pakke sammen og flytte ud og anvende hurtigt. Et argument er netop den korte responstid i forhold til eksempelvis en helikopter,« siger Benny Øchkenholt om politiets valg af dronemodeller.</p>
			<p>Benny Øchkenholt vil dog ikke fortælle præcis hvilke to typer droner politiet arbejder med, da han understreger, at de endnu ikke har lagt sig fast på hvilken model, der kan komme til at fortsætte arbejdet i politiet. Han vil derfor ikke fremhæve de to fabrikanter i forhold til andre.</p>
			<p>Vurderet ud fra politiets egen video er en af de to droner dog den nyligt lancerede Inspire One fra DJI. Den udmærker sig ved at kunne hæve benene når dronen er lettet, så kameraet kan panorere hele vejen rundt. Dronen filmer derudover video i 4K, som kan streames direkte til droneføreren.</p>
			<p>Udover den høje opløsning har Inspire-dronen fået ros for sin stabilisator, der betyder, at dronen kan manøvrere meget frit uden, at det går ud over billedkvaliteten.</p>
			<p>Endelig har DJI implementeret et navigationssystem, der gør, at dronen kan stå stille i luften selv om der ikke er GPS-dækning, eksempelvis indendørs. Det fungerer ved hjælp af lydbølger og et lille navigationskamera, som tilsammen holder øje med dronens afstand til omgivelserne.</p>
			<p>Politiets droneprojekt startede ved årsskiftet, men er først for alvor kommet i gang nu, hvor alle 20 dronepiloter er uddannet og udstyret er klar.</p>
			<p>En DJI Inspire koster i dag omkring 25.000 kr. i løskøb i danske webbutikker. Se Make Magazines begejstrede anmeldelse af politiets nye drone i videoen herunder.</p>
			</div></body></html>
