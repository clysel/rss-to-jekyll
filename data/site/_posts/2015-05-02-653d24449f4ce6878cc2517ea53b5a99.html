---
layout:     post
title: 	    "Professor: »Grøften flød med gule stoffer«"
post_author:	    
post_date:	    Sat, 02 May 2015 14:09:00 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2651955/professor-groeften-floed-med-gule-stoffer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Jeg skulle </p><p>holde øje med, hvornår </p><p>bilen fra </p><p>spildevands-kommissionen kom. Den </p><p>kontrollerede nemlig, at </p><p>fabrikken </p><p>ikke svinede</p><p/><p class=" bl-elem"/>

<p class="sender">
</p><p>Finn </p><p>Bro-Rasmussen </p><p>Finn </p><p class=" bl-elem">Bro-Rasmussen</p> 

</blockquote>
</div><p>
Med en dugfrisk eksamen som kemiingeniør i hånden mødte en ung og håbefuld 
Finn Bro-Rasmussen en sommerdag i 1952 op ved porten til Cheminovas fabrik i 
Måløv vest for København. 
</p><p>
Han havde ingen forestillinger om, hvad der ventede ham. Han havde blot brug 
for pengene. 
</p><p>
Som nygift og flyttet i ny lejlighed var det vigtigt for ham at få et job. Og 
da en af hans lærere på Danmarks Tekniske Højskole fortalte, at der var 
ledige stillinger på Cheminova, slog han til. 
</p><p>
Det begyndte godt. Den 24-årige Finn Bro-Rasmussen fik et hjørne i et flot 
laboratorium med de fineste kolber og udstyr. Her skulle han arbejde med 
giftmidlerne ddt og bladan, som blev brugt som sprøjtemidler i landbruget. 
</p><p>
Selve fabrikken lå bag laboratoriet, og Finn Bro-Rasmussen arbejdede med de 
patenter på giftstoffer, som fabrikkens excentriske stifter, Gunnar 
Andreasen, havde købt af de allierede under en motorcykeltur gennem det 
besejrede Tyskland. 
</p><h3>
Holdt øje med bilen 
</h3><p>
Men Finn Bro-Rasmussen fik også hurtigt at vide, at han havde en anden 
arbejdsopgave. Oppe fra vinduerne i laboratoriet havde han et godt udsyn til 
Cheminovas indgang. 
</p><p>
»Jeg skulle holde øje med, hvornår bilen fra spildevandskommissionen kom. Den 
kontrollerede nemlig, at fabrikken ikke svinede«, fortæller han. 
</p><p>
Finn Bro-Rasmussen fik klar besked: »Hvis bilen kommer, skal du ringe ned til 
os. Så lukker vi for spildevandet, så det ikke løber, mens de er her. Så kan 
vi åbne igen, når de er gået«. 
</p><p>
Som han udtrykker det i dag : 
</p><p>
»Det var chokerende. De tre måneder, hvor jeg var ansat hos Cheminova, lærte 
jeg virkelig, hvordan den kemiske industri kunne fungere eller i hvert fald, 
hvordan denne fabrik i praksis gjorde det«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2650488/midtjylland-udskyder-giftoprydning-i-10-aar/">Midtjylland udskyder 
giftoprydning i 10 år</a></p><p>
Fabrikkens giftige spildevand blev ledt direkte ud i Værebro Å, mens 
giftaffaldet blev kørt på lossepladsen i Måløv. 
</p><p>
Det førte mange år senere til, at man måtte lukke drikkevandsboringer og rense 
grundvandet i området. 
</p><p>
En mere personlig ulempe ved jobbet har Finn Bro-Rasmussen heller aldrig 
glemt: »Både i fabrikken og laboratoriet stank der af kemikalier. Det blev 
hængende i tøjet, så vi skiftede tøj fra inderst til yderst, når vi gik hjem 
ved fyraften. Men alligevel lugtede vi, fordi stanken også hang i det nye 
tøj«. 
</p><p>
De ansatte i laboratoriet blev kørt i en bus til Ballerup S-togs-station, hvor 
de tog S-toget mod København. 
</p><p>
»Når andre kom ind i kupeen, holdt de sig for næsen og sagde: »Ih, hvor der 
lugter«. Og så løb de nærmest væk fra os«. 
</p><p>
Vel hjemme gav hans kone ham ordre om at lægge tøjet til vask og gå i bad. 
</p><p>
Efter de tre måneder hos Cheminova skulle han aftjene sin værnepligt, som 
dengang var på 18 måneder. Han troede nu, at han var sluppet fra at forholde 
sig til den stinkende fabrik. 
</p><p>
Men det skulle vise sig, at Cheminova blev en del af hans skæbne. 
</p><h3>
Giftdepotet ved høfde 42 
</h3><p>
I 1953 flyttede Cheminova nemlig fra Måløv til Harboøre Tange, hvor det 
giftige spildevand blev sendt direkte ud i Vesterhavet, mens giftaffaldet 
fra den storstilede produktion af sprøjtegifte blev dumpet ved høfde 42 helt 
frem til 1962. 
</p><p>
Giftaffaldet og spildevandet slog fisk og fugle ihjel, og adskillige tons 
kviksølv hobede sig op i både hav og fjord. 
</p><p>
I mellemtiden var Finn Bro-Rasmussen blevet ansat under Sundhedsstyrelsen, 
hvor han startede det laboratorium, som undersøgte grøntsager og madvarer 
for rester af sprøjtegift: 
</p><p>
»Det begyndte med et lille laboratorium med mig og fire medarbejdere, hvor vi 
skulle undersøge grøntsager for ddt og bladan, som blev produceret af 
Cheminova. Så var jeg tilbage igen. Nu så jeg blot Cheminova udefra som det 
offentliges repræsentant«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2644552/miljoeminister-cheminova-har-en-moralsk-forpligtelse-til-at-rydde-giftdepot/">Miljøminister: Cheminova har 
en moralsk forpligtelse til at rydde giftdepot</a></p><p>
Men i 1964 blev han direkte involveret i Cheminovas giftige affald. En lokal 
fisker i Thyborøn, Aage Hansen, der var kendt som Rav-Aage, henvendte sig 
til Sundhedsstyrelsen, fordi han havde gået langs stranden og fundet døde 
fisk på stranden. 
</p><p>
Da Finn Bro-Rasmussen fik ham i røret, havde han svært ved at forstå fiskeren, 
der talte vestjysk. Men han fik Rav-Aage til at gå ud og samle fisk og sende 
dem til København. 
</p><p>
Finn Bro-Rasmussen brugte sin bededagsferie på at analysere fiskene: 
</p><p>
»Søndag aften kunne jeg ringe til Sundhedsstyrelsen og sige: Hør, de fisk er 
altså døde af giften bladan«. 
</p><p>
Sundhedsstyrelsen begyndte at tage prøver ved spildevandsudledningen ved høfde 
42. 
</p><p>
»Men Cheminova lagde blot et længere udløbsrør, så spildevandet blev ledt 
længere ud i havet. Det tog over 20 år, før det lykkedes at få etableret en 
egentlig spildevandsrensning«, fortæller Finn Bro-Rasmussen. 
</p><p>
Fem år efter den første aftale mellem Rav-Aage og Finn Bro-Rasmussen fik 
depotet ved høfde 42 en asfaltkappe. 
</p><p>
»Så når det regnede, sivede vandet ikke direkte ned i depotet og førte giften 
med videre ud«, siger Finn Bro-Rasmussen. 
</p><p>
I 1976 forlod han Sundhedsstyrelsen, og året efter blev han ansat som 
professor i miljølære og miljøkemi på Danmarks Tekniske Universitet. Og igen 
blev han involveret i Cheminova. 
</p><p>
Hans studerende begyndte at gå op i Cheminovas forurening ved Harboøre Tange, 
og det samme gjorde studerende ved Aarhus Universitet. Universitetets 
forskningsfond var ejer af Cheminova. 
</p><p>
»Cheminova kunne ikke få styr på forureningen. Da jeg besøgte fabrikken i 
1980, kunne jeg se, at de havde gravet en grøft rundt om en fabriksbygning 
for at holde styr på spildevandet. Grøften flød med gule stoffer, der sivede 
ud fra bygningen«, fortæller Finn Bro-Rasmussen. 
</p><p>
Den voksende offentlige debat førte til, at 5.500 ton giftigt sand blev gravet 
op i 1981 og kørt til en tysk saltmine. 
</p><p>
Men en kerne på cirka 110 tons giftaffald blev aldrig gravet op, og i 2000 
blev det opdaget, at der sivede gift ud fra høfde 42. Derfor blev der i 2006 
gravet spunsvægge af stål 15 meter ned i sandet, som skal kapsle giften 
inde. Men det var en midlertidig løsning. 
</p><h3>
Millioner til oprydning 
</h3><p>
I denne uge var der lagt op til en endelig løsning. Hovedaktionæren, Aarhus 
Universitets Forskningsfond, med 39 procent af aktiekapitalen i Auriga, der 
er selskabet bag Cheminova, stillede et forslag til selskabets 
generalforsamling: Der skulle afsættes 125 millioner kroner til at rydde 
giftdepotet ved høfde 42. 
</p><p>
Generalforsamlingen konfirmerede Aurigas salg af Cheminova for over otte 
milliarder kroner til amerikanske FMC Corporation, og de 125 millioner 
kroner skulle komme fra salgssummen. 
</p><p>
Men forslaget blev ikke vedtaget, og Region Midtjyllands formand, Bent Hansen 
(S), vurderede bagefter, at en oprydning er udskudt med 10-15 år. Det er den 
periode, som spunsvæggen, der skal holde giften inde, ventes at holde. 
</p><p>
»Det er den horisont, vi arbejder efter. Så det må vente til 2025-2030«, sagde 
Bent Hansen. 
</p><p>
Formelt er det Region Midtjylland, som skal betale den samlede regning på 250 
millioner kroner for at fjerne depotet. Men regionen har kun afsat 20 
millioner kroner om året til rensning af forurening i hele regionen. 
</p><p>
Derfor så regionsformanden frem til, at aktionærerne bag Cheminova spyttede 
125 millioner kroner i kassen til Harboøre Tange, og Bent Hansen havde 
lovet, at regionen leverede de resterende 125 millioner kroner. 
</p><p>
Men det projekt er nu faldet til jorden, og regeringen har også afvist at 
skyde statspenge ind i en fjernelse af depotet. 
</p><p>
Selv om det er 51 år siden, at Rav-Aage sendte døde fisk fra Harboøre Tange 
til Sundhedsstyrelsen i København, er Finn Bro-Rasmussen ikke overrasket 
over den manglende oprydning. 
</p><p>
Cheminova har altid været »tung at danse med«, som han udtrykker det: 
</p><p class=" bl-elem">
»De vidste, at de ikke måtte smide giften direkte ud i naturen. Det var 
udelukkende et pengespørgsmål«. 
</p>	
</div>

</div></body></html>
