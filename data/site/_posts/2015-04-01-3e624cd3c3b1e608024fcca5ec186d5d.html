---
layout:     post
title: 	    "Kviklånschef: Unges gældsætning er ikke vores skyld"
post_author:	    
post_date:	    Wed, 01 Apr 2015 14:28:03 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2613732/kviklaanschef-unges-gaeldsaetning-er-ikke-vores-skyld/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
De hurtige lån</h4>
<div class="fakta-body" data-buildingblock="embedded_factboxlink">
<p>
Der findes i dag flere former for hurtige lån, hvor sagsbehandlingen kan 
foregå elektronisk og tage en dag eller blot få minutter. I branchen skelnes 
mellem tre typer: 
</p><p><b>Kviklån:</b> Lån, der har en løbetid, der kan måles i dage. Lån er 
typisk op til 5.000 kroner. De er ofte rentefrie i den første låneperiode på 
14 dage eller en måned, men en forlængelse kan være dyr. Eksempler: Vivus, 
TrustBuddy, Ferratum, Folkia og Mikrokredit. 
</p><p><b>Forbrugslån:</b> Lån, der har en løbetid på typisk 1-5 år. Eksempler: 
Kliklån, Selene, Banco Santander, Sparxpres, Lånlet. 
</p><p class=" bl-elem"><b>Varelån:</b> Lån, der er knyttet til køb af en bestemt vare, for 
eksempel elektronik. Typisk løbetid op til 5 år. Eksempler: Leasy, D:E:R, 
Ikano Bank. 
</p>
</div>
</div><p> Når unge i dag er mere gældsat end nogensinde, skyldes det især de 
lynhurtige kviklån, der kan optages på et kvarter og koster ågerrenter. 
Sådan lyder den hyppige kritik af den nye låneform, der på få år er blevet 
rasende populær i både Danmark og mange andre lande. 
</p><p>
Men den kritik er forfejlet, siger landechefen for et af markedets største 
selskaber, Vivus. Kviklån kan ganske vist blive dyre for forbrugeren og 
vokse til mere end det tredobbelte i løbet af et år. Men langt de fleste 
kommer aldrig i nærheden af de omkostninger, fordi lånene ofte bliver betalt 
tilbage længe før - og det er forkert at give kviklånsfirmaerne skylden for 
noget, der er et helt generelt samfundsproblem. 
</p><p>
»Jeg erkender, at alle långivere i Danmark skal arbejde med at blive mere 
ansvarlige«, siger Jens-Ole Kyhl Klitgaard, landechef i Danmark for det 
lettiske selskab 4finance, der ejer Vivus. 
</p><p>
»Men man kan ikke skyde skylden på en speciel kategori. Det er lån og kredit 
generelt, der er med til, at folk får noget gæld, de ikke kan betale 
tilbage. Alle lån er rettet mod, at folk skal optage gæld. Det gælder 
realkreditlån, varelån og alle forskellige former for onlinelån«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/privatoekonomi/ECE2612683/unge-er-forgaeldede---og-forkaelede/">Unge er forgældede - og forkælede</a></p><p>
Politiken har beskrevet, hvordan specielt mange unge fristes af både kviklån 
og de lidt længerevarende forbrugslån, der typisk løber mellem 1 og 5 år. 
Lånene løber tit løbsk for unge, der føler et stort pres for at have det 
perfekte tøj og det perfekte liv og ikke får lært at begrænse sig - specielt 
når markedet de seneste år har blomstret med selskaber, der er parat til at 
yde lynhurtige lån uden sikkerhed. 
</p><p class="art-ext-other">

</p><p>
Det har betydet en kraftig vækst af unge, der kommer i RKI-registret over 
håbløst forgældede, der rives af firmaet Experian. I 24 af Danmarks 98 
kommuner er hver tiende unge nu optaget i RKI. </p><div class="art-quote article-box">
<p class="quote"/>
<blockquote>
<p class="quote-txt">
Selvfølgelig er det i vores interesse, at nogen en gang imellem har lyst til 
at forlænge deres lån med en måned
</p>
<p class="sender">
Jens-Ole Kyhl Klitgaard, landechef Danmark, 4finance/Vivus 
</p>
</blockquote>
</div><p>
Det fik i dag Frank Papsø, der er nordisk direktør for analyse og 
forretningsudvikling i Experian, til i Politiken at advare om udviklingen, 
som han bl.a. begrundede med de hurtige kviklån. Tidligere har bl.a. 
Forbrugerrådet kritiseret kviklån for at løbe op i årlige omkostninger i 
procent (ÅOP) på over 800 procent og nogle gange over 1.000 procent. </p><p>
Den ÅOP-opgørelse er helt forkert, siger Jens-Ole Kyhl Klitgaard fra 
Vivus-selskabet 4finance. I Vivus gælder det, at den første måned er gratis, 
men en forlængelse efter den første måned er dyr. Hvis man forlænger 12 
gange i træk, kommer den reelle rente ifølge ham op på 231 procent - men det 
er usædvanligt. I gennemsnit har Vivus et afkast på 12 procent på et lån, 
siger han. Og det er sjældent, at låneren bliver sendt til inkasso. 
</p><p>
»Selvfølgelig er det i vores interesse, at nogen en gang imellem har lyst til 
at forlænge deres lån med en måned, men det er ikke i vores interesse, at de 
slet ikke kan betale tilbage«, siger han og understreger, at det koster 
4finance penge at sende en sag til inkasso. 
</p><h3>
Omkring 4 procent skal til inkasso 
</h3><p>
Det er en »forretningshemmelighed«, hvor mange der forlænger lånene, siger 
han. 
</p><p>
»Men jeg kan fortælle dig, hvor mange der lige nu ender med ikke at kunne 
betale tilbage. Det har historisk ligget på omkring 7 procent, men med de 
seneste tiltag, vi har lavet, vil det rykke ned på måske 4 procent. Det er 
fordi, vi får adgang til nye data og bliver bedre til at forudsige, hvem der 
har risiko for at være dårlige betalere«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/privatoekonomi/ECE2611901/skamfulde-unge-skjuler-gaeldsproblemer/">Skamfulde unge skjuler 
gældsproblemer</a></p><p class=" bl-elem">
Politiken har i dag kontaktet flere andre udbydere af kviklån - TrustBuddy, 
Ferratum og Folkia - med henblik på en kommentar, men uden held. 
</p>	
</div>

</div></body></html>
