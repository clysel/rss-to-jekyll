---
layout:     post
title: 	    "Kasper Eistrup vender tilbage til oliemaleriet i ny personlig udstilling "
post_author:	    
post_date:	    Sun, 29 Mar 2015 17:02:10 +0200
post_site:	    politiken.dk 
post_link:	    http://politiken.dk/kultur/kunst/ECE2609017/kasper-eistrup-vender-tilbage-til-oliemaleriet-i-ny-personlig-udstilling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
kunst. Ikke et ord om, at Kasper Eistrup er en kendt dansk musiker og 
komponist, og at han siden 1991 har været med i bandet Kashmir. For det er 
ikke den landskendte forsanger, som en netop åbnet udstilling vil fortælle 
os mere om. Denne gang gælder det billedkunstneren Kasper Eistrup. 
</p><p>
Værker af ham kan vi nu møde på udstillingen ’Book of Love’ i Galleri Benoni. 
</p><p>
Igennem 15 år har Kasper Eistrup også udfoldet sig som billedkunstner, 
sideløbende med sin musikalske karriere. Nogle husker måske hans plakat til 
Copenhagen Jazzfestival eller hans deltagelse i tidligere 
galleriudstillinger eller på kunstmesserne Art Copenhagen eller Art Herning. 
</p><h3>
Bygger bro mellem stilarter 
</h3><p>
Den seneste udstilling, ’Book of Love’, har været et år undervejs, og den er 
efter kunstnerens mening hans mest personlige og udfordrende til dato. For 
dens tema er kærlighedens væsen og de særlige relationer, der på forskellig 
måde kan opstå mellem mennesker. 
</p><p>
»’Book of Love bygger bro mellem mine stregtegninger og min tilbagevenden til 
oliemaleriet. Værkerne er en række nære portrætter af personer fra min 
familie og inderste kreds«, siger Kasper Eistrup om sine nye arbejder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2228719/kendte-musikere-folder-sig-ud-i-den-visuelle-kunst/">Kendte musikere folder sig ud 
i den visuelle kunst</a></p><p>
Billedet øverst er f.eks. et portræt af kunstnerens far og har titlen ’Pater 
Elephantus’. Men blandt hans motiver er der også mennesker, som han ikke er 
i nær familie med: »Jeg har aldrig været bange for at stoppe folk på gaden, 
hvis jeg føler en umiddelbar forbindelse eller synes, at de har et 
interessant ansigt, jeg kan bruge i et af mine værker«. 
</p><p class=" bl-elem">
Galleri Benonis adresse er St. Kongensgade 40 i København, og det er her, i 
gadeplan, man kan møde Kasper Eistrups nye billeder lige indtil 5. maj. 
</p>	
</div>
</div></body></html>
