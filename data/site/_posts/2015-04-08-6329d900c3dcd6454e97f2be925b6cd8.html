---
layout:     post
title: 	    "Film om mystiske ungdoms-selvmord i Wales åbner CPH PIX i dag"
post_author:	    
post_date:	    Wed, 08 Apr 2015 14:41:56 +0200
post_site:	    politiken.dk 
post_link:	    http://politiken.dk/ibyen/_film/ECE2619603/film-om-mystiske-ungdoms-selvmord-i-wales-aabner-cph-pix-i-dag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<h5>
CPH PIX </h5>
<div class="fakta-body" data-buildingblock="embedded_factboxlink">
<p>
’Bridgend’ vises i Imperial i aften kl. 21.15 og i Grand 13. april kl. 21.30 i 
forbindelse med CPH PIX. 
</p><p class=" bl-elem">
Filmen får almindelig biografpremiere 25. juni.
</p>
</div>
</div><p>
I det blåtonede nattemørke i den walisiske skov står en gruppe unge omkring et 
træ, hvorfra en af deres venner har hængt sig. 
</p><p>
Igen og igen råber de højt og langsomt hans navn op mod himlen. De gentagne 
råb lyder som en rus af glæde og overgivelse. Og de unge ser ud til at være 
i en form for trance, der kunne vare i en evighed. 
</p><p>
Scenen er fra Jeppe Røndes nye film ’Bridgend’, og instruktøren ved godt, at 
den opleves som lige dele dragende og urovækkende: 
</p><p>
»Jeg forstår godt de kræfter, der er på spil, når de hylder deres døde ven på 
den måde. Det er vildt, og det er måske næsten provokerende, at de hylder 
døden, som de gør ved at råbe den dødes navn højt op imod himlen«. 
</p><h3>
Fra dokumentar til fiktion 
</h3><p>
’Bridgend’ er den første film, hvor Jeppe Rønde har arbejdet med fiktion. 
</p><div class="art-fakta article-box">
<h4 class="">
Blå bog </h4>
<h5>
Jeppe Rønde </h5>
<div class="fakta-body" data-buildingblock="embedded_factboxlink">
<p><b>Filminstruktør </b>født i Aarhus i 1973. Har læst filmvidenskab og kunsthistorie 
på Københavns Universitet og var færdiguddannet i 2002.
</p><p><b>Han debuterede</b> i 2001 med dokumentarfilmen 'Søn' og har senere 
opnået international anerkendelse for de to dokumentarfilm 'Jerusalem, 
min elskede' og 'The Swenkas' (2005). 
</p><p class=" bl-elem"><b>Vandt prisen</b> som Danmarks bedste reklameinstruktør i 2010 og 
prisen for bedste reklamefilm i Cannes i 2013 for 'The Lover' for 
non-profit-pornoorganisationen Come4. 
</p>
</div>
</div><p>
I aften åbner den festivalen CPH PIX i København. Tidligere har 42-årige Jeppe 
Rønde lavet dokumentarfilm. Med ’Jerusalem, min elskede’ og ’The Swenkas’ 
brød han for et årti siden igennem som et stort talent inden for den 
personlige dokumentar.</p><p>
Selv om rollelisten i ’Bridgend’ er besat af skuespillere, hvoraf mange er 
debuterende amatører, er filmen i så høj grad baseret på virkelige 
hændelser, at den næsten lige så godt kunne være endnu en personlig 
dokumentar fra Jeppe Røndes hånd. 
</p><h3>
Pistolen peger på far og mor 
</h3><p>
’Bridgend’ handler om et skræmmende fænomen, verden gennem medierne fik 
kendskab til i begyndelsen af 2008. I tidsrummet mellem 2008 og 2010 begik 
mindst 79 unge fra Bridgend i Wales selvmord. De fleste ved hængning og 
hovedparten på et sted, hvor de efter al sandsynlighed ville blive fundet af 
deres forældre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/_film/ECE2618162/kim-skotte-det-skal-du-se-paa-cph-pix/">Kim Skotte: Det skal du se på 
CPH PIX</a></p><p>
Derfor har nogle psykologer kaldt selvmordene i Bridgend ’180-graders mord’, 
påpeger Jeppe Rønde: 
</p><p>
»Hvis et barn hænger sig et sted, hvor det er sikkert, at hun bliver fundet af 
sin far eller mor, kan forældrene i overført betydning godt se, hvem 
pistolen peger på. Derfor går de her forældre i Bridgend rundt som zombier. 
Det er de unge, der dør, men det er forældrene, der bliver slået ihjel«. 
</p><h3>
Et hårdt samfund 
</h3><p>
Årsagerne til selvmordene i Bridgend er alt andet end indlysende. Stedet er, 
som Jeppe Rønde siger, et område svarende til en kommune som Skive. En 
provinsby med et mindre opland og uden andre utvetydige kriseforklaringer 
end en høj arbejdsløshed i forældregenerationerne som langtidsfølge af 
Thatchers minelukninger i 80’erne. 
</p><p>
»Det er et hårdt samfund, men på mange måder synes jeg ikke, at det er hårdere 
end provinssteder i Danmark. Jeg kommer selv fra provinsen. Det mærkelige 
er, hvorfor selvmordsepidemien sker i Bridgend og ikke i nabokommunen? 
Filmen giver ikke noget entydigt svar, men stiller en masse spørgsmål, der 
leder hen til spørgsmålet om, hvem vi er som mennesker. Hvorfor stå op om 
morgenen? Det spørgsmål har jeg stillet i alle mine film«. 
</p><h3>
Ondskaben 
</h3><p>
Da Jeppe Rønde i 2008 læste om selvmordene i Bridgend, blev tanken om dem 
hængende i ham. Egentlig var han på det tidspunkt i gang med et andet 
filmprojekt. Sammen med et filmhold jagtede han krigsforbryderen Radovan 
Karadzic og fandt ham også, inden han blev fanget. 
</p><p>
Anholdelsen af Karadzic betød, at filmprojektet strandede. Men jagten på ham 
på Balkan tydeliggjorde for Jeppe Rønde, at vi som mennesker har nogle 
facetter, vi ikke nødvendigvis er bevidst om, fordi de normalt er så fjerne 
for os: 
</p><p>
»På Balkan mødte vi mange, der havde holdt af deres naboer i 20 år og så lige 
pludselig koldblodigt slog dem ihjel. Det mørke eller den underliggende 
ondskab er en del af os som mennesker. I Bridgend er denne mørke kollektive 
ubevidsthed, der strømmer gennem dalene og synes at trække i de unge, en 
utrolig stærk kraft. Jeg tog dertil, og det lykkedes mig at komme tæt på de 
unge og stille alle de spørgsmål, der trænger sig på. Hvorfor hænger de sig? 
Hvorfor hylder de de venner, der har hængt sig? Det er vildt, at de gør det. 
Sådan bliver døden næsten et livsmanifest. På en måde er det sindssygt smukt 
og samtidig gruopvækkende trist. Det har de her modsatrettede kræfter i sig. 
Som er en del af livet«. 
</p><h3>
Drugged and beaten 
</h3><p>
Jeppe Rønde holder sin 2 meter lange krop i ro, når han snakker. Det er 
ansigtets udtryk og især det åbne bliks intensitet, som udadtil viser, hvor 
meget oplevelserne i Bridgend har sat sig i ham. Gennem seks år var han i 
Wales flere gange, end han kan tælle. 
</p><p>
Filmens karakterer er skrevet på basis af mennesker fra Bridgend, men på en 
måde, så de ikke er umiddelbart genkendelige. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2618123/dokumentar-viser-paa-afskyelig-og-smuk-vis-rundt-i-de-oestrigske-kaeldre/">Dokumentar viser på afskyelig 
og smuk vis rundt i de østrigske kældre</a></p><p>
»Det har jeg lovet dem. Hvis de blev genkendt, ville de blive udstødt og i 
værste fald få tæsk med knive. Der er jo voldsomt blandt de unge der«, siger 
han. 
</p><p>
I Bridgend oplevede han at blive udsat for at blive »drugged and beaten«, som 
han siger. Nogen havde givet ham stoffer i drinken, og da han vågnede, var 
der blod i sengen. Hans knæ var smadret, og han anede ikke, hvordan det var 
sket: 
</p><p>
»Jeg tror selv, at det var en form for test. De ville se, om jeg kunne gå hele 
vejen. Senere har jeg spurgt dem, hvad der skete. De grinte bare og svarede, 
at jeg da kom hjem. Og ja, det gjorde jeg«. 
</p><h3>
Vi følger hinanden 
</h3><p>
På et andet tidspunkt, mens han var der, oplevede området syd for Bridgend i 
Cornwall, at et større antal delfiner svømmede op på stranden, hvor de 
spiste sand for at kvæle sig selv. 
</p><p>
Ifølge marinbiologer begik delfinerne kollektivt selvmord. Ligesom det ene 
unge menneske efter det andet i Bridgend valgte at tage livet af sig. Uden 
nogen naturlig forklaring, siger Jeppe Rønde. 
</p><p>
»De er jo pattedyr ligesom os. Der er nogle ting, som gør, at vi sommetider 
uvilkårligt gør som andre. Vi følger hinanden. Nogle gange blindt«. 
</p><h3>
Dødsdriften 
</h3><p>
I sin film fortæller Jeppe Rønde historien om unge Sara, der flytter til 
Bridgend sammen med sin far, bliver en del af den kultagtige gruppe 
dødsfascinerede unge og forelsker sig i en af dem. Sara er filmens rene 
kærlighedsskikkelse, og hun er også den, der kan se de jævnaldrendes 
dødsdrift udefra. 
</p><p>
Under sin research i Bridgend mødte Jeppe Rønde flere, der har overlevet 
selvmordsforsøg og ikke forstår, hvorfor de gjorde det: 
</p><p>
»Hos flere af dem, jeg har mødt, har den typiske fortælling været, at de har 
haft en følelse af, at nogen kaldte på dem. De har følt sig trukket ind i et 
mørke, de ikke kunne modstå«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2614620/xavier-dolans-prisvindende-mommy-er-en-totalt-overvaeldende-film/">Xavier Dolans prisvindende 
'Mommy' er en totalt overvældende film</a></p><p>
Ligesom alle, der ser filmen, har Jeppe Rønde også selv gerne villet have et 
svar på, hvorfor de havde forsøgt at tage livet af sig. Men der er ikke 
noget enkelt svar, gentager instruktøren: 
</p><p>
»Vi vil gerne vide hvorfor, så vi kan lægge det bag os og føle os trygge igen 
og komme videre med vores liv. Den største frygt for forældre er vel, at ens 
barn dør på den måde. Det er i hvert fald det allerværste, jeg kan 
forestille mig. Jeg har selv en 8-årig datter«. 
</p><h3>
Man begynder at lugte af det 
</h3><p>
Ikke før meget sent gik det op for Jeppe Rønde, hvor meget det har tæret på 
ham at beskæftige sig med historien. Hammeren faldt først, da indspilningen 
af ’Bridgend’ var færdig, og han ikke længere havde kameraet som skjold 
mellem sig selv og stoffet: 
</p><p>
»Det er ikke, fordi jeg har lyst til at hænge mig. Men når man rører så meget 
ved noget, lugter man også af det, som man siger. Så det har i den grad sat 
sig i mig. På godt og ondt må jeg faktisk sige. For jeg vil hellere kende de 
kræfter, som man kan kalde dødsdrift og det kollektivt ubevidste, end jeg 
vil være ubevidst om dem og bange for dem. Når man er bange, kan det lettere 
ramme en. Sådan er det jo med alt. Det handler om at finde ud af, hvem vi 
er«. 
</p><h3>
Kærligheden 
</h3><p>
Da Jeppe Rønde var aktuel med dokumentarfilmene ’Jerusalem, min elskede’ og 
’The Swenkas’, var der lagt op til, at de to film skulle være de første i en 
trilogi om tro, håb og kærlighed. 
</p><p>
I ’Jerusalem, min elskede’ søgte han efter den tro, han havde mistet 
efter en barndom, hvor han som 7-årig mistede sin far og voksede op hos 
bl.a. sin indremissionske mormor. Troen slås han stadig for at genfinde. 
</p><p>
I ’The Swenkas’ fandt han håbet blandt mode- og musikglade zulumænd i 
post-apartheid-Sydafrika. 
</p><p>
Trilogiens sidste del om kærligheden blev parkeret. Af en god grund, siger 
han: 
</p><p>
»Hvis jeg havde lavet den film om kærlighed efter ’The Swenkas’, ville jeg 
være nødt til at have en vis distance til stoffet imens. Og det kunne jeg 
ikke. For jeg levede jo kærligheden i de år. Jeg fik kone og datter, og jeg 
kunne ikke finde ud af lave en film om kærligheden, mens jeg levede den. Det 
har jeg måttet lære«. 
</p><p>
Han tænker lidt. Og tilføjer så: 
</p><p class=" bl-elem">
»På den anden side ... ’Bridgend’ er jo en kærlighedshistorie. Filmen spørger, 
om kærligheden kan redde alt? Det siger man jo, at den kan. Jeg tvivler. Men 
jeg vil stadig gerne tro på det«. 
</p>	
</div>

</div></body></html>
