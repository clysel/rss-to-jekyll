---
layout:     post
title: 	    "Sportsdøgnet: Olsen sagde farvel, fordi han ikke treode, at DBU ville have ham"
post_author:	    
post_date:	    Wed, 18 Mar 2015 11:50:18 +0100
post_site:	    politiken.dk 
post_link:	    http://politiken.dk/sport/ECE2593001/sportsdoegnet-olsen-sagde-farvel-fordi-han-ikke-treode-at-dbu-ville-have-ham/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b class="ext-link">Fodbold:</b> Morten Olsen havde ikke annonceret <a href="http://politiken.dk/sport/fodbold/ECE2592020/paa-et-tidspunkt-skal-man-jo-trykke-paa-knappen/">sit 
farvel til landsholdet</a>, hvis DBU havde givet udtryk for, at de ønskede 
at forlænge hans kontrakt. »Havde jeg en forhåbning om at få kontrakten 
forlænget, havde jeg ikke taget beslutningen«, fortæller han Ekstra Bladet. 
Han åbner også op omkring landsholdskonflikten, som han ærgrer sig over har 
været for uigennemsigtig. Han afviser dog, at spillerne skulle være grådige. 
»De vil alle spille, selv om de fik nul kroner for det. De er stolte af at 
spille på landsholdet. Men hvis DBU tjener en masse penge, skal spillerne 
også have del i dem«, siger han. 
</p><p><b>Tennis:</b> Serena Williams comeback til Indian Wells turneringen efter 14 
års fravær fortsatte i nat, da hun i 1/8-finalen slog landsmanden Sloane 
Stephens 6-7, 6-2, 6-2. Til gengæld er Maria Sharapova ude efter et nederlag 
til den forsvarende mester Flavia Pennetta. På herresiden er både Roger 
Federer og Rafael Nadal videre. 
</p><div class="art-fakta article-box">
<h4 class="">
Direkte sport i tv</h4>
<div class="fakta-body" data-buildingblock="embedded_factboxlink">
<p><b>TV3+ </b></p><ul><li class=" bl-elem">20:00 Fodbold: Barcelona-Manchester City</li></ul><p><b>TV 2 Sport</b></p><ul><li>19.20 Håndbold: Skanderborg-Aarhus (m)</li><li class=" bl-elem">01.35 Basketball, NBA: Miami-Portland</li></ul><p><b>TV3 Sport 1</b></p><ul><li class=" bl-elem">20.00 Fodbold: Dortmund-Juventus </li></ul><p><b>TV3 Sport 2</b></p><ul><li>19.00 Badminton: Aarhus AB-Greve </li><li class=" bl-elem">21.30 Tennis: BNP Paribas Open (k)</li></ul><p><b>Canal 8 Sport</b></p><ul><li>19.00 Tennis: BNP Paribas Open (m)</li><li class=" bl-elem">23.00 Tennis: BNP Paribas Open (m)</li></ul><p><b>Eurosport</b></p><ul><li>12.45 Curling: VM, Skotland-Tyskland (k)</li><li>14.00 Billard: Snooker, World Grand Prix</li><li class=" bl-elem">20.00 Billard: Snooker, World Grand Prix</li></ul><p><b>Eurosport 2</b></p><ul class=" bl-elem"><li>18.00 Basketball: Unics Kazan-Kraznodia</li><li>20.00 Basketball: Paris Levallois-Banvit</li><li class=" bl-elem">21.45 Basketball: Las Palmas-Izmir</li></ul></div>
</div><p/><p><b class="ext-link">Fodbold:</b> Den succesrige træner for Ateltico Madrid, Diego Simeone, er 
på vej til at forlænge med den spanske hovedstadsklub. Oven på <a href="http://politiken.dk/sport/fodbold/championsleague/ECE2592413/ringe-straffesparksevner-afgjorde-intens-champions-league-dyst/">gårsdagens 
Champions League-sejr</a> og avancementet til turneringens kvartfinaler, 
fortæller Simeones agent, at en forlængelse er lige på trapperne. »Omkring 
Simeones forlængelse vil der være godt nyt i løbet af de næste par dage. 
Tilhængerne gik glade hjem i går, og de vil blive glade igen snart«, siger 
hun ifølge AS. 
</p><p><b>NBA/NHL: </b>Amerikanske sportsstjerner skal sove noget mere. Det viser 
resultater af et studie foretaget på Stanford University, der har fulgt 
hockey- og basketspilleres præstationer efter forskellige mængder søvn den 
foregående nat. Der er tradition i de amerikanske basket- og hockeyligaer at 
møde tidligt ind til en morgentræning på kampdage, men flere hold 
eksperimenterer nu med senere træning og mere fokus på skønhedssøvnen. »Søvn 
bør tages lige så alvorligt som kost og fysisk træning«, påpeger en ekspert 
i søvn og døgnrytmer, der konsulterer flere NBA-hold. 
</p><p><b>Doping:</b> Rusland har fået global støtte i en dopingsag, som landets 
idrætsforbund, sportsministerium og antidopingagentur for tiden har på 
halsen. En dokumentar i tysk tv anklager de tre instanser for at have 
samarbejdet om et systematisk dopingprogram til russiske sportsfolk, men nu 
hævder kassereren for den internationale sammenslutning af idrætsforbund 
(IAAF), at mange af hans kolleger giver deres opbakning til russerne. 
Kassereren, Valentin Balakhnichev, er ellers selv i midten af konflikten, 
idet han var formand for det russiske idrætsforbund, da anklagerne blev 
fremført. Han har trukket sig som formand, mens efterforskningen er i gang. 
</p><p class=" bl-elem"><b>Cricket:</b> Sydafrika slog i nat Sri Lanka og kvalificerede sig dermed som 
det første hold til semifinalerne i årets VM i cricket, der i disse uger 
løber af stablen i Australien. De øvrige tilbageværende lande er Bangladesh, 
Indien, Pakistan, New Zealand, de Vestindiske øer og værterne fra 
Australien. 
</p>	
</div>
</div></body></html>
