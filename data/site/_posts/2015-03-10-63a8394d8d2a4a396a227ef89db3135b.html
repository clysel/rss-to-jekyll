---
layout:     post
title: 	    "Anmeldelse: Ualmindeligt talentfuld sangerinde giver de hjerteknuste en ny hymne"
post_author:	    
post_date:	    Tue, 10 Mar 2015 10:30:00 +0100
post_site:	    politiken.dk 
post_link:	    http://politiken.dk/kultur/musik/cd-beat/ECE2580593/anmeldelse-ualmindeligt-talentfuld-sangerinde-giver-de-hjerteknuste-en-ny-hymne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Vi to datid nu</h4>
<h5>
Cisilia</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Single. Universal
</p></div>
</div><p>
Engang sang Bruce Springsteen, at han havde lært mere i løbet af tre minutters 
rocksang, end han havde lært i skolen. I dag behøver en god popsang ikke 
engang tre minutter. Den kan nøjes med fem giftigt fængende sekunder og en 
enkelt mundret vending for at sætte tingene på plads. 
</p><p>
De gyldne fem sekunder rammer Cisilia på sin anden single, ’Vi to datid nu’, 
når hun med hæs stemme og håndklappende lethed sætter ekskæresten skakmat i 
linjen: 
</p><p>
»Du har været hele byen rundt/ Og du kysser din mor med den samme mund«. 
Touché, du færdig. Næste! 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2578740/den-staedige-blondine-vender-staerkt-tilbage-med-faengende-popalbum/">Den stædige blondine vender 
stærkt tilbage med fængende popalbum</a></p><p>
På samme måde som Souvenirs i 1997 »troed’, du var hos Mikael«, og Sys Bjerre 
for syv år siden sad helt alene, mens »du er i Marienlyst med Malene«, har 
Cisilia lige tilføjet det danske sprog en popvending, der sidder som en 
syngende lussing. 
</p><h3>
Direkte i sin levering 
</h3><p>
Musikalsk danser Cisilia ud ad en upbeat reggaetangent, hun allerede slog an 
på sin første single, ’Ring den alarm’, sidste sommer. Med en stemme, der 
både knækker og fylder, formår hun at sætte fra på de sidste par års 
dancehallrytmik med popmusikkens ubekymrede antrit. To sange, der afslører 
en ualmindeligt talentfuld sangerinde. Hun halser ikke efter tempoet, men 
dikterer det. 
</p><p>
Der er ikke visdom i springsteensk forstand at hente i fortællingen om 
fjolset, men til gengæld er Cisilia fantastisk direkte i sin levering. Både 
i måden, hun angriber melodien på, og i sine tekster, der flimrer af de 
sociale mediers koder: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2569410/pede-b-har-begaaet-sit-hidtil-bedste-album/">Pede B har begået sit hidtil 
bedste album</a></p><p>
»Yo, du spilled’ spillet godt/ bare synd for dig at du ikke havde brikker nok/ 
Du skrev de rigtige ting ja/ men bare ik’ det rigtige navn/ nu har jeg taget 
et screenshot/ og tagget hele København«. 
</p><p>
Cisilia har givet de hjerteknuste og forrådte en ny hymne. En af den slags, 
man bliver i bedre humør af. Fordi den har form som en stikpille og virker 
som en brusetablet. 
</p><p class="art-ext-other">

</p><p class=" bl-elem"/>	
</div>
</div></body></html>
