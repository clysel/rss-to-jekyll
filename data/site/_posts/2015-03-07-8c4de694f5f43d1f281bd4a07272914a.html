---
layout:     post
title: 	    "Suveræne Jan Ø. putter herresinglen tilbage på All England-kortet"
post_author:	    
post_date:	    Sat, 07 Mar 2015 15:00:36 +0100
post_site:	    politiken.dk 
post_link:	    http://politiken.dk/sport/ECE2577671/suveraene-jan-oe-putter-herresinglen-tilbage-paa-all-england-kortet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For første gang siden 2004 er Danmark repræsenteret i herresinglefinalen i All 
England.
</p><p>
Lørdag eftermiddag levede Danmarks bedste badmintonspiller Jan Ø. Jørgensen op 
til sin seedning som nummer to i turneringen ved at vinde semifinalen i 
overbevisende stil.
</p><p>
Jørgensen slog japaneren Sho Sasaki med cifrene 21-11, 21-12.
</p><p>
Danskeren bragte sig foran 3-0 i første sæt og lod aldrig japaneren komme 
tilbage i sættet. Han understregede sin suverænitet i første sæt ved at 
vinde de sidste syv point til sejr på 21-11.
</p><p>
I andet sæt var Sasaki bedre med i begyndelsen, men danskeren fik overtaget 
ved at veksle 3-4 til 8-4.
</p><h3>
Dansk overskud
</h3><p>
De lange dueller tærede tilsyneladende mest på Sasakis kræfter, og Jan Ø. 
havde det største overskud.
</p><p>
Han kom ellers til kampen med nederlag i to ud af tre indbyrdes kampe mod 
Sasaki, men denne gang var danskeren klart bedst. Han var i total kontrol og 
spillede sig til otte matchbolde, hvorefter han udnyttede den første.
</p><p>
Dermed er Jan Ø. Jørgensen klar til at repræsentere Danmark i 
herresinglefinalen som den første, siden Peter Gade tabte til Lin Dan i 2004.
</p><p>
Gade er også den seneste danske vinder i herresingle. Han vandt i 1999.
</p><p class=" bl-elem">
I søndagens finale skal Jørgensen møde enten Chen Long eller Lin Dan. De to 
kinesere mødes i den anden semifinale senere lørdag.
</p>	
</div>
</div></body></html>
