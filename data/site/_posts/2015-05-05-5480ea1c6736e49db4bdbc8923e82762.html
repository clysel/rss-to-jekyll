---
layout:     post
title: 	    "Ny lounge i Københavns Lufthavn er til det arbejdende folk"
post_author:	    
post_date:	    Tue, 05 May 2015 09:50:18 +0200
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2649673/ny-lounge-i-koebenhavns-lufthavn-er-til-det-arbejdende-folk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Lounges i Kastrup</h4>
<div class="fakta-body" data-buildingblock="embedded_factboxlink">
<p>
Lufthavnen i Kastrup tilbyder nu i alt fem lounges. Flere af dem benyttes af 
flyselskaber, typisk til kunder, der rejser på de dyrere billetter, eller 
som har f.eks. guldkort til flyselskabets bonusprogram. 
</p><p><b>CPH Lounge:</b> Lufthavnens egen lounge. Adgang for alle, der vil betale 
169 kroner. 
</p><p><b>Aspire lounge (tidligere Diners):</b> For indehavere af et Diners 
kreditkort. Det koster dog stadig 95 kroner at få adgang. Bruges også af 
visse flyselskaber. 
</p><p><b>Aviator Lounge (tidligere Novia):</b> Samme vilkår som herover. 
</p><p><b>SAS Lounge:</b> For rejsende med SAS og Star Alliance-selskaber. Rejsende 
på de dyre billetter og/eller guldkort har gratis adgang. All SAS- og Star 
Alliance-rejsende kan købe adgang for 169 kroner ved køb i forvejen. Ved 
indgangen er prisen 210 kroner. 
</p><p><b>Regus Express:</b> Omtalt i artiklen her på siden. 
</p><p>
Desuden har <b>Georg Jensen</b> en lounge, der kun åbnes efter aftale. 
</p><p class=" bl-elem">
Flere oplysninger <a class=" bl-elem" href="http://www.cph.dk/for-rejsen/workspace-and-lounges/" target="_blank">her.</a></p>
</div>
</div><p>
Når flyrejsende hører ordet ’lounge’, danner der sig et billede af bløde 
sofaer, buffeter og total afslapning. 
</p><p>
Men den nyeste lounge i Københavns Lufthavn i Kastrup handler mere om 
kontorer, videokonferencer og arbejdsstationer. Der er dog også god kaffe. 
</p><p>
Det er firmaet Regus, der står bag den nye lounge. Regus er et firma, der 
bl.a. udlejer kontorer i kortere eller længere perioder, og firmaet er til 
stede i 850 byer verden over; og nu altså også i Københavns Lufthavn. 
</p><p>
Regus vil tilbyde lokalerne i lufthavnen til folk, der skal bruge en pause i 
rejsen til arbejde eller møde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2491959/gaa-gennem-lufthavnen-som-en-rockstjerne/">Gå gennem lufthavnen som en 
rockstjerne</a></p><p>
»Du kan selvfølgelig godt sidde på en bænk i lufthavnen og arbejde på din 
computer. Men så mangler du måske strøm eller en ordentlig 
internetforbindelse. Det er heller ikke sikkert, at andre skal kigge med på 
det, du laver«, siger Peter Møller, der er dansk chef for Regus. 
</p><h3>
Alle former for kommunikation 
</h3><p>
I den nye lounge, som helt korrekt hedder Regus Express, er der ingen mangel 
på muligheder for kommunikation. Videomøder kan finde sted via storskærme, 
og der kan printes, scannes og transmitteres fra alverdens apparater i 
loungen. Møder kan holdes i lokaler fra 2 til 30 personer, og man kan vælge 
udsigt over Øresund – eller slippe for den. 
</p><p>
Almindelige strøgkunder, der bare vil nyde morgenmad inden afrejsen, er også 
velkomne. Hvis de finder den. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2063168/ros-til-ombygning-af-koebenhavns-lufthavn/">Ros til ombygning af 
Københavns Lufthavn</a></p><p>
»Lufthavnen er meget restriktiv omkring skiltning«, siger Peter Møller med det 
svageste suk. Den nye lounge ligger på 4. sal i den østlige side af 
afgangsormåde i Terminal 3. 
</p><p>
Det betyder også, at den ligger før sikkerhedskontrollen. Mange af kunderne i 
loungen skal dog formentlig slet ikke ud at flyve. De kan i stedet tænkes at 
skulle holde møde med folk, der netop er ankommet til lufthavnen. 
</p><p>
Og forretningsmanden fra USA behøver ikke møde forpjusket og rejsehærget op 
til mødet i loungen. Den rummer badeværelser, der holder standarden fra et 
firestjernet hotel. 
</p><p class=" bl-elem">
Alt koster i loungen. Der findes en omfattende <a href="http://www.regus.dk/locations/business-centre/copenhagen-airport-terminal-3-regus-express/" target="_blank">prisliste</a> 
på diverse ydelser. Hvis man kun vil ind for at spise morgenmad, koster det 
150 kroner. Der er international stemning i loungen. I hvert fald blev 
Politiken ved et besøg i loungen tidligere på ugen modtaget af en 
receptionist, der ikke talte dansk. 
</p>	
</div>

</div></body></html>
