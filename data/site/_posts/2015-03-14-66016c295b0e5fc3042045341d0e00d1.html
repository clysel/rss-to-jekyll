---
layout:     post
title: 	    "R&B-stjerneskuds tonede mavemuskler var ikke nok"
post_author:	    
post_date:	    Sat, 14 Mar 2015 12:55:33 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2587591/rb-stjerneskuds-tonede-mavemuskler-var-ikke-nok/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Tinashe. </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div><p>
Lille Vega. Fredag. 
</p></div>
</div><p>
Det var ikke noget for sarte ører, da den amerikanske R&amp;B-musiker 
Tinashe lod sin første koncert på dansk jord åbne med et øredøvende 
instrumentalbrag af apokalyptiske dimensioner ført an af hendes eneste 
medbragte musiker. En trommeslager, der efter alt at dømme spillede, som 
blev han aflønnet efter, hvor tyndslidte hans trommer var ved koncertens 
afslutning. 
</p><p>
Det var mildest talt også et godt stykke fra udgangspunktet. Tinashes 
albumdebut fra 2014, ’Aquarius’, var nemlig karakteriseret af en 
tilbagelænet minimalisme. 
</p><p>
Som man imidlertid mestendels måtte spejde forgæves efter, da kvinden med det 
bemærkelsesværdige fulde navn Tinashe (udtales Ti-NARH-shay) Jørgensen 
Kachingwe med vekslende gennemslagskraft spillede weekenden ind i et udsolgt 
Lille Vega. 
</p><h3>
Beats blev kærnet til tandsmør 
</h3><p>
Bedst var det, når benævnte trommeslager holdt sig i baggrunden af det 
backtrack-tunge lydbillede og lod Tinashes glimrende stemme være i centrum. 
</p><div class="art-quote article-box">
<p class="quote"/>
<blockquote>
<p class="quote-txt">
Hendes vokal bar aldrig præg af, at den i bund og grund blev leveret hen over 
aerobictrin
</p>
</blockquote>
</div><p>
Som på en solid, pågående udgave af ’Bet’, hvor hendes vokal knopskød som 
liflige lianer over et stramt beat – i hvert fald indtil hun forsvandt fra 
scenen for at smide sin armygrønne kedeldragt til fordel for et noget mere 
afklædt outfit. Imens gled sangen over i en båndet guitarsolo, der, sagt på 
en pæn måde, passede noget bedre ind på albummet, end den gjorde på scenen 
foran et feststemt, weekendkådt publikum. </p><p>
Det var koncerten i en nøddeskal. Albummets cool minimalisme fik en 
stedmoderlig behandling, og trommeslageren gav ikke nogen udtalt favør til 
koncerten. Alt for ofte blev Tinashe overdøvet af hans overivrige 
damptromle, hvilket blandt andet gik ud over hittet ’Pretend’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2441992/musikredaktoeren-de-bedste-popplader-straeber-efter-at-vaere-sig-selv/">Musikredaktøren: De bedste 
popplader stræber efter at være sig selv</a></p><p>
Ifølge hendes Wikipedia-profil er den 22-årige Tinashe barn af en zimbabweansk 
far og en amerikansk mor med både irske, norske og danske aner. Undervejs i 
koncerten fik hun dog kaldt Danmark for noget, der lød som D-mark, så de 
danske rødder ligger formentlig mere end et par generationer tilbage. Men 
hverken attitude eller energi fejlede noget, og en benhård kondition 
sikrede, at hendes vokal aldrig bar præg af, at den i bund og grund blev 
leveret hen over aerobictrin. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Koncert_med_Tinashe_920793y.jpg" alt="" border="0"/><span class="caption"><span class="f-img-caption">Foto: 
</span>Anders Rye Skjoldjensen</span></span></p><p/><p>
Men end ikke en stak tonede mavemuskler kunne camouflere det faktum, at 
Tinashe som kunstner ikke er helt flyvefærdig endnu. 
</p><p class=" bl-elem">
Hits som ’All Hands On Deck’ og ’2 On’ var særdeles kærkomne, men med deres 
melodiske overskud og eminent minimale beats – der for en sjælden gangs 
skyld ikke blev kærnet til tandsmør af trommeslageren – stak de også ud i en 
koncert, som lidt for ofte manglede en følelse af stjernestøv på scenen. 
</p>	
</div>
</div></body></html>
