---
layout:     post
title: 	    "Klippestyrt isolerer tusindvis af turister i Val Thorens"
post_author:	    
post_date:	    Sat, 28 Feb 2015 12:13:44 +0100
post_site:	    politiken.dk 
post_link:	    http://politiken.dk/rejser/ECE2567824/klippestyrt-isolerer-tusindvis-af-turister-i-val-thorens/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To store klippestykker er faldet ned på en landevej ved Val Thorens, og 
adgangen til det franske skisportssted er blokeret, skriver franske medier. 
</p><p>
Den svenske avis Expressen rapporterer, at blandt andre 1.600 svenske 
skoleelever, som skulle være rejst i dag, ikke kan komme hjem. 
</p><p>
Hos Nortlander Skitours oplyser man, at over 1.000 af selskabets rejsende er 
påvirket af situationen, herunder cirka 150 danskere. 
</p><p>
»Vi har arrangeret skirejser i 25 år, og mine kolleger, som har været med 
siden starten, siger, at det er det værste, de har prøvet«, siger direktør 
Toke Hyldgaard til Ritzau og tilføjer: 
</p><p>
»Hvis der vælter en lavine ned over en vej, kan man skrabe den væk. Men det er 
noget sværere med sten«. 
</p><p>
På flere franske medier kan man se foto fra vejen, der er flækket under vægten 
fra de store klippesten. 
</p><p>
Klippestykkerne på 50 ton styrtede ned på vejen fredag eftermiddag, og al 
trafik til og fra Val Thorens meldes stoppet - i hvert fald bustrafik, som 
mange skiturister ankommer i. 
</p><h3>
Ind og ud via småveje 
</h3><p>
Expressen skriver, at der er en mindre vej, hvor man i bil kan komme ind og ud 
af området. 
</p><p>
Det populære skisportssted er ifølge den svenske avis helt booket i 
øjeblikket, og der skal være omkring 35.000 mennesker i området. 
</p><p>
Den franske redningstjeneste regner med, at vejen tidligst kan åbnes klokken 
17 lørdag, og det giver problemer for skiturister på vej til og fra området. 
</p><p>
»De passagerer, der er landet her til formiddag, bliver indlogeret på hotel i 
Grenoble, hvor de skal afvente situationen«, forklarer Toke Hyldgaard. 
</p><p class=" bl-elem">
»De folk, der har misset deres fly, er vi i gang med at chartre nogle fly til, 
så de forhåbentlig kan rejse hjem i morgen«, meddeler Nortlander-direktøren. 
</p>	
</div>
</div></body></html>
