---
layout:     post
title: 	    "Nye streamingtjenester vil gøre op med Spotifys gratismodel"
post_author:	    
post_date:	    Mon, 06 Apr 2015 21:30:09 +0200
post_site:	    politiken.dk 
post_link:	    http://politiken.dk/kultur/musik/ECE2617663/nye-streamingtjenester-vil-goere-op-med-spotifys-gratismodel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Streamingtjenester </b></h4>
<h5>
<b>Fakta</b></h5>
<div class="fakta-body" data-buildingblock="embedded_factboxlink">
<p><b>Spotify:</b> Kom på markedet 2008. Har 15 millioner betalende brugere og 60 
millioner brugere, der lytter til en gratis version med reklamer. Tilgængelig 
over næsten hele verden.
</p><p><b>Wimp: </b>Kom på markedet 2010. Har i dag 580.000 betalende brugere, men 
også mulighed for at lytte gratis med reklamer. Tilgængeligt i fem 
lande og muligt at tilkøbe Wimp i høj lydkvalitet. 
</p><p><b>Tidal:</b> Kom på markedet i 2014, men blev i marts i år relanceret af 
bl.a. Jay Z og Madonna, som også er delejere. Ingen mulighed for at 
lytte gratis, kun to højkvalitetsudgaver: Tidal Premium eller Tidal Hifi. Muligvis 
mulighed for at lytte til visse af de delejende kunstneres musik her først. 
</p><p><b>Beats: </b>Apples streamingtjeneste, oprindelig lavet af bl.a. Dr. Dre. Apple 
vil formodentlig relancere tjenesten i år og har meldt ud, at Beats ikke vil 
have en gratismodel. 
</p><p class=" bl-elem"><b>Music Key:</b> Googles streaming-tjeneste, som lige nu kun findes i en 
betaversion. Vil formodentlig rulles fuldt ud i år og vil ikke have en gratisversion. </p>
</div>
</div><p>
Der blev ikke sparet på de storladne fraser, da 15 af musikkens allerstørste 
stjerner iført hotpants, guldkæder og solbriller i sidste uge relancerede et 
site til at streame musik.
</p><p>
»Det her er et øjeblik, som vil ændre musikkens historie«, fastslog R&amp;B-musikeren 
Alicia Keys på pressemødet i New York, hvor blandt andre Jay Z, Madonna, 
Beyoncé, Kanye West, Rihanna og Coldplay også var med.
</p><p>
Superstjernerne var samlet for at præsentere Tidal, en musikstreamingtjeneste, 
der tilbyder streaming i højere lydkvalitet og i modsætning til den 
altdominerende streamingservice Spotify ikke vil lade sine brugere streame 
musikken helt gratis. 
</p><p>
Kort efter flød Twitter nærmest over med jokes om de superrige musikeres 
forsøg på at præsentere det, at de gerne vil tjene flere penge på deres 
musik, som noget historisk. 
</p><h3>
Ekspert: Første bølge
</h3><p>
Ligefrem musikhistorie bliver det nok ikke, men Tidal kan faktisk godt ses som 
en begyndelse på et potentielt nybrud i musikbranchen, lyder det fra Rasmus 
Rex, der på RUC skriver ph.d. om musikere og musikbranchens økonomi i en 
digital verden.
</p><p>
»Lanceringen af Tidal er den første bølge i noget, der kunne blive et opgør 
med gratismodellen inden for musikstreaming«, siger han.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2611008/jay-z-lokker-stjernenavne-med-sig-til-spotify-konkurrent/">Jay Z lokker stjernenavne med 
sig til Spotify-konkurrent</a></p><p>
For Tidal bliver snart, i det kommende år formodentlig, suppleret af 
musikstreamingtjenester fra giganterne Apple og Google. Indtil videre tyder 
alt på, at de to tjenester, Beats og Music Key, ikke vil give mulighed for 
at lytte helt gratis som på Spotify.
</p><p>
»Det kan potentielt flytte rigtig meget, at to virksomheder med så stor pondus 
og adgang til styresystemerne på vores mobiltelefoner kommer ind på det her 
marked«, siger Rasmus Rex. 
</p><h3>
Malk de Koijn: Det ændrer intet
</h3><p>
I dag er svenske Spotify nærmest synonymt med musikstreaming med 15 millioner 
betalende brugere og 60 millioner brugere, der lytter til en gratis version 
med reklamer. Spotify har været årsagen til fornyet optimisme i en branche, 
hvis pladesalg gennem 1990’erne og 00’erne blev ædt op af netpirateri.
</p><div class="art-quote article-box">
<p class="quote"/>
<blockquote>
<p class="quote-txt">
Du kan ikke bare fjerne discount-tilbuddene, når folk har vænnet sig til Netto
</p>
<p class="sender">
Tue Track, musiker 
</p>
</blockquote>
</div><p>
Men den altdominerende kritik af tjenesten har været, at kunstnerne ikke fik 
nok betaling. Og særlig at kunstnere, som ikke var hitmagere eller 
mainstream, slet ikke kunne leve af de små beløb, de fik per afspillet sang 
– Spotify udbetaler mellem 0,006 og 0,0084 dollars per stream. <br/><br/>
Mange i musikbranchen, især musikere og copyrightforeninger som Koda, har 
længe sagt, at gratismodellen ikke er nogen endelig løsning. Sidste år 
skabte det stor opmærksomhed, da popmusikeren Taylor Swift fjernede al sin 
musik fra Spotify i et opgør med gratismodellen.</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2612983/morten-bay-apple-goer-klar-til-at-smadre-spotify/">Morten Bay: Apple gør klar til 
at smadre Spotify</a></p><p>
Herhjemme forsøgte rapgruppen Malk de Koijn i 2011 at fjerne deres album 
’Toback to the Fromtime’ fra Spotify op til et julesalg. Men pladen blev 
næsten umiddelbart lagt op igen, fordi brugerne blev vrede, fortæller Tue 
Track fra Malk de Koijn og Ponyblod. Det er forsvindende få penge, Malk de 
Koijn tjener på Spotify, og Tue Track tror ikke umiddelbart på, at nye 
tjenester fra Apple, Google eller Tidal kan ændre på det.
</p><p>
»Det er pladeselskaberne, der blev reddet af Spotify, fordi de har et så stort 
bagkatalog af sange. Jeg har ikke den store fidus til, at hverken Tidal, 
Apple eller Googles nye tiltag vil ændre på, at musikere som mig ikke får 
særlig meget ud af det«, siger han.
</p><p>
Han hilser egentlig den øgede konkurrence på streamingmarkedet velkommen, men 
han tror, det bliver svært at få forbrugerne til at betale penge for 
musikstreaming af bedre kvalitet. 
</p><p>
»Du kan ikke bare fjerne discount-tilbuddene, når folk har vænnet sig til 
Netto«, som han siger. 
</p><h3>
Tidal – et nicheprodukt 
</h3><p>
Og det kan han have ret i, siger Rasmus Rex fra RUC. På den korte bane vil det 
være svært særlig for Tidal, men også Google og Apple at udfordre både 
Spotifys dominans og deres gratismodel. 
</p><p>
»Så længe gratis er en mulighed gennem Spotify, vil Tidal være et nicheprodukt 
for musikelskere, der godt vil bruge mange penge på kvalitet og 
eksklusivitet. Spotify har den fordel, at det nærmest er synonymt med 
streaming. Der skal store kræfter med til at udkonkurrere det«. 
</p><p>
Men på den lange bane kunne Apple og Google faktisk godt have den slags 
muskler. For eksempel kunne man forestille sig, at Apple præinstallerede 
deres streamingtjeneste Beats på alle iPhones – måske endda med et periodisk 
gratis prøveabonnement. 
</p><p>
»Med tanke på Apple og Googles indflydelse er det ikke utænkeligt, de vil 
kunne kunne komme ind på massemarkedet for streaming i fremtiden«, siger 
Rasmus Rex.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2565076/simon-lund-har-musikken-virkelig-fundet-vejen-frem/">Simon Lund: Har musikken 
virkelig fundet vejen frem?</a></p><p>
Hos rettighedsorganisationen Koda hilser direktør Anders Lassen de nye 
streamingtjenester og et opgør med gratismodellen velkommen. 
</p><p>
»Gratismodellen har være gift for vores medlemmer, og det, vi håber kommer til 
at ske, er, at den her nye bølge af konkurrence får gratismodellen til at 
forsvinde«, siger han. 
</p><p>
Det er kun de 50 største af deres medlemmer, der får en god indtjening på 
Spotify. De resterende 40.000, hvoraf 15.000 er aktive, tjener ikke nok på 
det til at leve af det, siger Anders Lassen. 
</p><p class=" bl-elem">
»Spotify var rigtig godt, da de kom, fordi de reddede os fra en situation, 
hvor forbrugerne var vant til at få <i>alt</i> gratis. Det har virkelig 
hjulpet særlig de store kunstnere. Næste skridt er, at der kommer penge til 
mellemlaget af musikere. Det er vi desværre ikke kommet til endnu, og det 
kan de nye tjenester nok ikke ændre på«. 
</p>	
</div>

</div></body></html>
