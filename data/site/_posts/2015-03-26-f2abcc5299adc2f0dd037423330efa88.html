---
layout:     post
title: 	    "Apple er på vej med ny tv-boks"
post_author:	    
post_date:	    Thu, 26 Mar 2015 06:00:47 +0100
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2601213/apple-er-paa-vej-med-ny-tv-boks/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Apple har altid været hemmelighedsfulde omkring firmaets tv-planer. Før i 
tiden kaldte topchefen Tim Cook tv-boksen for en »hobby«, men med over 25 
millioner solgte Apple TV’er, kan det vel næppe kaldes en hobby længere. Og 
til sommer skulle der ske ting og sager. 
</p><p>
Til juni afholder Apple deres udviklerkonference, WWDC. Og de seneste rygter 
fra Silicon Valley siger, at der her vil blive præsenteret en ny udgave af 
Apple TV, der indeholder en hel del nyheder. Faktisk vil det være et ret 
stort skridt fremad for platformen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2581909/apples-nye-macbook-har-kun-t-hul-i-siden/">Apples nye MacBook har kun ét 
hul i siden</a></p><p>
De to største nyheder er formentlig, at Siri kommer om bord i Apple TV, og at 
Apple TV også får en app-butik. Det sidste gør det bliver muligt for 
tredjeparts-firmaer at udvikle apps til Apple TV, og det kan få ret stor 
betydning. For eksempel mangler der p.t. en HBO Nordic-app til Apple TV, 
sådan at man lige nu skal streame indhold fra sin iPhone eller iPad til 
boksen via Airplay i stedet. 
</p><p>
At Siri bliver en del af Apple TV vil formentlig også ændre en hel del på, 
hvordan Apple TV bruges i dag. Lige nu foregår alt via fjernbetjeningen, men 
med Siri vil man formentlig kunne give Apple TV kommandoer med stemmen. Man 
vil altså bare kunne sige til sin Apple TV, at man gerne vil åbne Netflix, 
lidt ligesom Xbox One-brugere kan gøre det i dag. 
</p><p><b>Kommer Apples kabel-alternativ også? <br/></b>Samtidig skulle Facebook og Twitter blive integreret i Apple TV, således 
at man for eksempel kan se updates og tweets fra vennerne i bunden af 
skærmen, mens man er i gang med at sluge hele sæson 3 af ’House of Cards’. 
</p><p>
Et rygte, der er lidt mere tvivlsomt, er hvorvidt Apple lancerer deres 
live-tv-tjeneste samtidig med den nye Apple TV. Det er nærmest en offentlig 
hemmelighed, at Apple barsler med en tjeneste, der kan erstatte et 
kabelabonnement, sådan at man kan se både live- og on-demand-tv på sin Apple 
TV-boks. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2580420/danmark-snydes-for-apple-watch-i-foerste-omgang/">Danmark snydes for Apple Watch 
i første omgang</a></p><p>
Det ville give ret meget mening at lancere tjenesten samtidig med den nye 
udgave af boksen, men spørgsmålet er, om Apple når at få alle aftalerne på 
plads i løbet af de næste 2-3 måneder. Hvis det bliver tilfældet, vil 
tjenesten formentlig starte i USA, hvor brugerne også vil kunne bede Siri om 
at skifte TV-kanal med stemmen. 
</p><p class=" bl-elem">
Et sikkert tegn på, at der under alle omstændigheder er ved at ske noget på 
Apple TV-fronten, er at Apple for nylig sænkede prisen på den lille boks. 
Den koster således kun 599 kroner i Danmark lige nu. Det er tydeligt signal 
om, at Apple gerne vil have solgt så mange af den gamle model som muligt, så 
der kan blive plads på lagrene til den nye. 
</p>	
</div>
</div></body></html>
