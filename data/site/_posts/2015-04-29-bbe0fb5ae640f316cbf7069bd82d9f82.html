---
layout:     post
title: 	    "Bred aftale giver løfter om billigere vand"
post_author:	    
post_date:	    Wed, 29 Apr 2015 19:37:52 +0200
post_site:	    politiken.dk 
post_link:	    http://politiken.dk/indland/politik/ECE2648856/bred-aftale-giver-loefter-om-billigere-vand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Regeringen er til aften nået til enighed med de fleste af Folketingets partier 
om en effektivisering af vandsektoren.
</p><p>
Samtlige partier undtagen Liberal Alliance er med i aftalen, der 
effektiviserer sektoren for 1,3 milliarder kroner. Det oplyser 
Miljøministeriet.
</p><p>
Hvad der nærmere ligger i »effektiviseringen«, er endnu ikke 
klart.
</p><p>
Dansk Folkeparti er glad for aftalen:
</p><p>
»Jeg er meget glad for, at Dansk Folkeparti har fået gennemført, at de små 
private vandværker slipper for en masse unødig administration og 
bureaukrati«, siger partiets miljøordfører Pia Adelsteen.
</p><p>
»Danskerne slipper dermed for en ubehagelig ekstraregning for deres 
vandforbrug«, siger hun.
</p><p>
Også SF er glade for aftalen.
</p><p>
»Jeg er rigtig glad for den nye vandaftale, der sikrer danskerne billigere og 
bedre vand i hanerne, og som samtidig gør vores vandsektor grønnere«, siger 
partiets erhvervsordfører Steen Gade.
</p><p>
»Med aftalen sikrer vi mulighed for blandt andet bedre rensning af spildevand, 
en styrket indsats mod monster-regn og oversvømmelser og et mindre 
CO2-udslip fra vores vandværker og rensningsanlæg«, siger han.
</p><p class=" bl-elem">
Forhandlingerne om en effektivisering af vandsektoren brød ellers sammen i 
december.
</p>	
</div>

</div></body></html>
