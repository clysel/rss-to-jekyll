---
layout:     post
title: 	    "Esben drikker elefantøl med is og citron"
post_author:	    
post_date:	    Mon, 09 Mar 2015 11:07:39 +0100
post_site:	    politiken.dk 
post_link:	    http://politiken.dk/indland/ECE2579269/esben-drikker-elefantoel-med-is-og-citron/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Esben Maaløe</h4>
<div class="fakta-body" data-buildingblock="embedded_factboxlink">
<p>
En måned efter Magnus Haslebos kronik svarede ’bunden’ i skikkelse af den 
arbejdsløse Esben Maaløe.I kronikken ’Her på bunden ser vi skævt til 
hinanden’ skrev han bl.a.: »Jeg bliver så fucking hidsig, når jeg hører 
privilegerede med et fantastisk job, overdådig løn samt cand.-et-eller-andet 
afsløre deres manglende kendskab til bunden, mens de med nedladende 
kommentarer om, hvordan andre bør opføre sig, eller analyser af, hvad 
problemets kerne er, afslører deres egen mangel på indsigt og vid«, skrev 
han.
</p><p><b class="ext-link">LÆS KRONIK</b><a class="embeddedlink" href="http://politiken.dk/debat/kroniken/ECE2571813/her-paa-bunden-ser-vi-skaevt-til-hinanden/">Her på bunden ser vi skævt til 
hinanden</a></p><p class=" bl-elem">
Alene på politiken.dk har kronikken fået 100.000 sidevisninger.
</p>
</div>
</div><p><b>10.30 </b></p><p>
Jeg vågner af mig selv og opdager, at jeg har tømmermænd. I går aftes trængte 
jeg til en bajer på min yndlingsbar efter en optræden i DR’s ’Debatten’, 
hvor jeg mødte ’Jord og Beton-Olsen’ (Joachim B. Olsen, red.). Så jeg vågner 
og føler, at jeg godt kunne sove et par timer til, som man gør, når man har 
givet natten en på hatten. Jeg har fået en ny ven, den hedder Arnbitter, og 
den er ret sjov. De er stærke, så jeg var blevet fuld, og da jeg vågner, er 
der ingenting, der virker, mindst af alt min hjerne. 
</p><p>
Min telefon skaber sig, og jeg har knækket stangen af min brille. Heldigvis 
har jeg et par magen til, de koster 40 kroner stykket, men dem kan jeg ikke 
finde. Jeg har ikke haft tid til at vaske, så jeg har ikke noget rent tøj. 
Det irriterer mig, når jeg ikke kan tage en ren skjorte på. Men der er nu 
intet som et godt brusebad, og det hjælper på humøret. 
</p><p>
Tømmermænd er en æressag, og hvis man får hovedpine og kvalme, er det, fordi 
man drikker for lidt. Når man har vænnet sig til det, og leveren er glohed, 
bliver man bare træt og klodset, og det fordamper i løbet af dagen. Jeg har 
intet problem med alkohol, men nu skal den have en slapper, min hjerne skal 
bruges på andre ting, og den kører langt bedre på mad end på ethanol. Jeg er 
gammel rockmusiker og har virkelig haft en livsstil, der brændte igennem på 
alle punkter. Masser af bajere og alt det, man ikke må. 
</p><p><b>11.15</b></p><p>
Jeg går på Facebook, der for mig er et folkeuniversitet. Det er her, jeg 
opdager, at den styrende elite ikke behersker simple discipliner som logik, 
stringens og argumentation. Man kan kalde det politisk aktivitet, men så 
lyder det, som om jeg er medlem af et lokalråd eller et parti, og det er jeg 
ikke. Det er mere græsrod og uorganiseret. 
</p><p>
Hvis en direktør fra Cepos har skrevet noget, jeg er uenig i, så snakker jeg 
med ham om det. Lige nu handler det om, at vi må forstå, at 
kontanthjælpsmodtagere får så mange penge, at vi ikke engang gider at tage 
et hårdt, slidsomt lavtlønsjob. Det provokerer mig. Jeg mener, der skal en 
generel omkalfatring til. En Et paradigmeskift, en omvæltning, en – tør jeg 
sige det – revolution. Den skal være fredelig, men den skal komme. 
</p><p><b>12.45</b></p><p>
Jeg spiser brunch med Politikens journalist. Jeg drikker kaffe og en fadøl, 
mens min mobil lader op. Min mor ringer, fordi hun har set mig i fjernsynet, 
det er hun glad og stolt over. 
</p><p><b>14.50</b></p><p>
På Istedgade kommer en gammel veninde, Bibi, cyklende. Hun siger »Sådan! Det 
er jo helt vildt og vigtigt«, og henviser til min Kronik. Jeg siger, at det 
jo er os almindelige mennesker, der skal finde ud af at lave tingene om. Jeg 
er dagens mand i skysovs, og det føles rart, men gid, jeg ikke behøvede at 
gøre det. Gid, at de, der tjener boksen på at betjene statsapparatet, var 
forstandige, samvittighedsfulde og dygtige. 
</p><p>
På min yndlingscafe skænker man selv kaffen, og da jeg lige har sat mig, 
dukker restaurantmutter op og siger: »Dig! Du har gratis kaffe resten af 
året!«. 
</p><p>
Jeg er helt virret i hovedet, men jeg beslutter mig for at samle al den 
mediedækning, der har været de seneste dage. Mit eget internet er lukket, 
jeg har ikke fået betalt regningen, og telefonen kan ikke holde strøm, så 
jeg må ud i verden og koble op 
</p><p><b>17.30</b></p><p>
Jeg finder en kaffebar i nærheden. Jeg downloader gårsdagens bedrifter i 
medierne, som jeg vil lægge op på min youtubekanal. Det er meningen, at det 
hele skal ligge på min nystartede ’avis’ ugh.uhdanmark.dk. 
</p><p>
Jeg ser min optræden i ’Debatten’. Jeg er o.k. skarp i replikken, selv om jeg 
kun havde sovet halvanden af de 36 timer forinden. Giv mig lidt 
forberedelsestid, mad og søvn, så tror jeg, at jeg kan debattere med hvem 
som helst og få folk til at le undervejs. 
</p><p><b>18.43</b></p><p>
Jeg er simpelthen for træt. Jeg vil ind at have en øl på min yndlingsbar og så 
hjem a sove. Jeg skal i radioen i morgen. Ingen Arnbitter lover jeg mig 
selv. Jeg drikker altid elefantøl i et stort glas med is og citron. En 
elefantøl er billigere end en halv liter fadøl, men når der kommer 
isterningerne i, varer den lige så længe, og så er mængden af alkohol 
større. Og så kommer folk altid hen og spørger, hvad det er, jeg drikker, og 
jeg vil gerne i kontakt med andre. Det er skide smart og mere 
driftsøkonomisk end de store fadbamser. 
</p><p>
Der er forskel på en alkoholiker og en alkoholist. En alkoholiker har brug for 
at drikke og skal have det. Jeg er alkoholist; jeg er en kunstner med det, 
og jeg har mit udtryk omkring det. Det, der kan holde mig fanget, er lysten 
til at gå ud og have det sjovt. 
</p><p><b>19.30 </b></p><p>
En af mine gamle kammerater ringer og siger, at jeg skal have noget at spise, 
og at han giver. Vi aftaler at mødes, men jeg må ringe tilbage til ham og 
sige, at han skal komme ned på baren. Jeg kan ikke vikle mig ud af 
samtalerne, og jeg har også lyst til dem. Jeg har det skide fedt dernede, 
jeg er meget ekstrovert, og jeg elsker at høre folks livshistorier. 
</p><p>
Vi går på restaurant, og jeg spiser en kæmpe planke af en wienerschnitzel og 
drikker en stor fadøl. Så er jeg fornuftig og går hjem. 
</p><h3 class="tvheader">Kroniken: Ulighed fra top til bund</h3>
<div class="tvplayer">
<p class="tvplayer-container" data-tvarticle-id="2573695">
</p>
<p class="art-imgdesc clip-source">
Kilde: politiken.tv / Producer: Peter Vintergaard, klip: Mikkel Stoumann Fosgrau
</p>
</div><p/><p>
En af fyrene på baren har stukket mig en klump fed, så jeg kan sove. Jeg siger 
nej, fordi jeg skal være klar i hovedet, men får alligevel en lille bitte 
klump. Jeg ryger slet ikke hash for tiden, så jeg bliver ret skæv. 
</p><p><b>23.02</b></p><p class=" bl-elem">
Vel ankommet hjemme i min seng opdager jeg, at jeg som sædvanlig ikke kan 
sove, og så går der Facebook i den. Jeg laver en statusopdatering: »Der er 
to relevante politiske fløje: De velorienterede og de højrøvsorienterede«. 
En ikke helt ueffen analyse, hvis jeg selv må have lov at sige det. 
</p>	
</div>
</div></body></html>
