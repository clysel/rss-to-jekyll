---
layout:     post
title: 	    "Guld og sølv: Johaug er VM's dronnning"
post_author:	    
post_date:	    Sat, 28 Feb 2015 14:31:38 +0100
post_site:	    politiken.dk 
post_link:	    http://politiken.dk/sport/ECE2567977/guld-og-soelv-johaug-er-vms-dronnning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
26-årige Therese Johaug rejser fra VM i de nordiske skidiscipliner i svenske 
Falun med tre guldmedaljer i tasken. 
</p><p>
Lørdag var den norske kvinde suveræn over 30 km i klassisk stil og 
detroniserede landsmanden Marit Bjørgen, der kom i mål med et minus på 53 
sekunder til Therese Johaug, mens svenske Charlotte Kalla mod slutningen af 
løbet stak af fra en fire kvinder stor forfølgergruppe og snuppede bronzen 
og dermed sin fjerde medalje ved dette VM. 
</p><p>
Therese Johaug tog teten efter bare 7 km og oparbejdede undervejs et forspring 
på langt over et minut, inden hun kunne cruise de sidste 5 km mod målet, 
hvor hun havde rigeligt med tid og overskud til at nyde hyldesten fra de 
tusinder af tilrejsende norske fans. 
</p><p><b class="ext-link">BAGGRUND</b><a class="embeddedlink" href="http://politiken.dk/sport/ECE2567887/norsk-guldrus-kvaeler-langrend/">Norsk guldrus kvæler langrend</a></p><p class=" bl-elem">
Langrendsdisciplinerne lukker søndag med mændenes 50 km. Her er Johan Olsson 
fra Sverige regerende verdensmester. Johan Olsson har vist fin form i 
Falun-sneen med guld på 15 km og sølv på stafetten. 
</p>	
</div>
</div></body></html>
