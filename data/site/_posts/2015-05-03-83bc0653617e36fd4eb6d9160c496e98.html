---
layout:     post
title: 	    "Suveræn Mayweather vinder boksebraget mod Pacquiao "
post_author:	    
post_date:	    Sun, 03 May 2015 07:02:06 +0200
post_site:	    politiken.dk 
post_link:	    http://politiken.dk/sport/boksning/ECE2652576/suveraen-mayweather-vinder-boksebraget-mod-pacquiao/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Floyd Mayweather viste tidligt i mores dansk tid, hvorfor han aldrig er blevet 
besejret i en boksering.
</p><p>
Den amerikanske boksestjerne vandt på point efter 12 runder mod filippinske 
Manny Pacquiao i et stærkt imødeset weltervægt-boksebrag i Las Vegas.
</p><p>
Det var et enstemmigt dommerpanel, der tildelte 38-årige Mayweather karrierens 
48. sejr ud af lige så mange mulige, og manden med øgenavnet 'Money' 
havde da også god kontrol over kampen.
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Mayweather_Pacquiao_933125y.jpg" alt="" border="0"/></span></p><h3>
Defensiven sejrede
</h3><p>
Med sejren er amerikaneren nu indehaver af VM-bælter i forbundene WBA, WBO og 
WBC.
</p><p>
Som så ofte set før skulle bokserne lige se hinanden an i første omgang, hvor 
Mayweather fik et par slag ind med sin farlige højre hånd. 36-årige Pacquiao 
vendte dog tilbage til ringhjørnet smilende.
</p><p>
Herefter gik den filippinske kriger op i tempo og viste sin vanlige 
aggressivitet og hurtige fodarbejde til stor begejstring for publikum, der 
skreg »Manny, Manny, Manny«.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/ECE2652064/mestermoede-kommer-med-fem-aars-forsinkelse/">Mestermøde kommer med fem års 
forsinkelse</a></p><p>
Men, som det skulle vise sig at blive symptomatisk for resten af kampen, var 
Mayweathers imponerende defensiv mere end almindeligt vanskelig at bryde 
igennem.
</p><p>
Selv når Pacquiao tvang sin modstander ud i tovene, fik han ikke mange slag 
ind på Mayweather, der var ekstremt dygtig til at undvige for derefter at 
slå kontra med sin højre hånd.
</p><p>
Og når Mayweather endelig angreb, satte han ind med større præcision end sin 
filippinske modstander.
</p><p class=" bl-elem">
Kampen blev blandt andet overværet af stjerner som Christian Bale, Michael 
Keaton, Paris Hilton, Ben Affleck, Clint Eastwood og Michael Jordan ved 
ringsiden i MGM Grand Garden Arena.
</p>	
</div>

</div></body></html>
