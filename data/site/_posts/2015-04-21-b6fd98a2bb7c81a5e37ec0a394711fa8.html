---
layout:     post
title: 	    "Studerende gør undervandsrobotter til allemandseje"
post_author:	    
post_date:	    Tue, 21 Apr 2015 20:24:33 +0200
post_site:	    politiken.dk 
post_link:	    http://politiken.dk/viden/ECE2635246/studerende-goer-undervandsrobotter-til-allemandseje/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ved det store bassins vandkant På Den Blå Planet har de 10 studerende fra 
Københavns Erhvervsakademi taget opstilling med bærbare computere, kamera og 
andet elektronisk grej, der skal bruges til testdykket af deres 
undervandsrobot 
</p><p>
Den lille hvide madkasselignende undervandsrobot er udstyret med tre propeller 
samt et lille kamera, der gerne skulle sende direkte billeder fra havbunden 
og op til de studerende ved bassinkanten. 
</p><p>
Men i virkeligheden er den svømmende madkasse blot en prøveklud for dens 
storebror, der er en markant større undervandsrobot, som de studerende i 
øjeblikket går og bygger på i et lille værksted på Amager. 
</p><p>
Testdykket skal nemlig vise de studerende, hvor der kan opstå problemer, når 
den store robot, der er på størrelse med et gammelt 42-tommer fjernsyn, skal 
ned på godt 100 meters dybde og undersøge havbiologien. 
</p><p>
Før eventuelle utætheder kan opdages, skal den lille robot dog først have lov 
til at svømme om kap med de meter lange hammerhajer, der nysgerrigt svømmer 
rundt ring under vandets overflade for at kigge nærmere på det hvide 
monstrum, som pludselig svømmer rundt på deres territorium. 
</p><p>
»Den skulle jo helst ikke tage vand ind, og så håber vi, at den kommer ned, så 
vi kan se den i fuld bevægelse. Det er kun en observationsenhed, og det er 
den, vi opbygger hele grundlaget for vores store undervandsrobot på«, 
fortæller Miki Jesper Højdal, der studerer til kort- og landmålingstekniker, 
og fortsætter: 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/Undervandsrobot_929725w.jpg" alt="" border="0"/><span class="caption"><span class="f-img-caption">Undervandsrobot. 
</span>Robotten er ike tung nok, så de studerende må have den op af vandet for at putte mere vægt på.</span></span></p><p>
»Så bare vi kan se, hvordan den agerer i vandet, og hvordan den styres, det 
vil give os en bedre idé om, hvordan vi skal opbygge styringen til den store 
robot«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2632951/om-lidt-rammer-den-foerste-rumsonde-merkur/">Om lidt rammer den første 
rumsonde Merkur</a></p><p>
Ved bassinkanten har hans medstuderende taget plads og forsøger at følge med i 
undervandsrobottens opdagelser, som de kan følge via den bærbare computer. I 
første omgang er den lille robot dog en kende for let, og den har derfor 
problemer ved at nå til bunds. Det var ellers ikke noget problem, da de 
testede den i havet for nogle dage siden, men vandsammensætningen i Den Blå 
Planets bassin gør, at der skal påmonteres flere vægte på den lille robot. 
</p><p>
Og det hjælper. 
</p><p>
For straks efter den er blevet nogle gram tungere, dykker den under 
vandoverfladen og sender de første direkte billeder op til de studerende, 
der alle står og følger med på computerskærmen. Testdykket går godt. 
</p><h3>
Læring gennem leg 
</h3><p>
»Meningen med livet er, at man skal lære gennem leg, for når vi leger, så 
lærer vi enormt godt og får ting ind på rygmarven, som du aldrig kan få via 
en lærebogsløsning. Tanken er, at de skal lære noget om teknologi og udvikle 
teknologi«, fortæller Peter Madsen, der er administrerende direktør i 
RaketMadsens rumlaboratorium. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2633039/los-angeles-vil-have-mange-millioner-fra-apple-efter-ipad-flop-i-skolerne/">Los Angeles vil have mange 
millioner fra Apple efter iPad-flop i skolerne</a></p><p>
Det er nemlig i hans laboratorium, hvor de studerende har fået lov til at 
kombinere teori og praksis, så de den kommende sommer kan sætte den store 
undervandsrobot i vandet. 
</p><p>
Af skade bliver man klog, men sjældent rig, siger et gammel ordsprog. Derfor 
er det også en vigtig proces i læringen, at den lille undervandsrobot først 
prøver kræfter med det azurblå vand i Den blå Planets store bassin, før de 
helt færdigudvikler den store undervandsrobot hjemme på værkstedet. 
</p><p>
»I stedet for at undervise i et tørt emne som tolerance og læren om, hvor 
meget der skal til, før et produkt ikke fungerer, så går vi ud og ser noget, 
der er utæt, bliver irriteret, og så går vi hjem og sørger for, at det er 
tæt«, fortæller Peter Madsen 
</p><h3>
Vand og elektronik går sjældent hånd i hånd 
</h3><p>
Nede i bassinet er den lille undervandsrobot omringet af omtrent fire 
millioner liter vand, mens den bliver styret af de studerende oppe på 
bassinkanten. Langsomt men roligt driver den gennem vandet med dens to 
propeller, der får robotten til at navigere roligt forbi bassinets beboer og 
koralrevet. 
</p><p>
Ved vandkanten er testdykket en succes. Uvidende om den lille robots 
vanskeligheder på sandbunden glæder de studerende sig over de hidtidige 
resultater, de har fået ud af testdykket, mens deres øjne er fastlåst på den 
bærbare computer, der viser billeder fra undervandsrobottens møde med 
hammerhajerne. 
</p><p>
Men i vandet har den lille undervandsrobot imidlertid ikke kunne stå for det 
massive tryk, mens den befandt sig på bunden af det dybe bassin 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/Undervandsrobot_929724y.jpg" alt="" border="0"/><span class="caption"><span class="f-img-caption">Undervandsrobot. 
</span>Hammerhajerne så nysgerrigt til, da den lille undervandsrobot udforskede deres bassin.</span></span></p><p>
Pludselig fryser billedet. Den har taget vand ind og er kortsluttet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2610467/slagteren-fra-north-carolina-skabte-raedsel/">Slagteren fra North Carolina 
skabte rædsel</a></p><p>
»Det var rimelig skidt. Elektronik og vand er en dårlig cocktail, men det må 
bare skærpe vores opmærksomhed i forhold til kvaliteten af den store. Så jeg 
synes ikke, det er en skuffelse, det er måske bare en udfordring, der 
hjælper os på rette vej«, fortæller Miki Jesper Højdal. 
</p><p>
Foran de 10 studerende ligger nu flere måneders hårdt slid, hvor erfaringerne 
fra testdykket nu skal gavne det videre arbejde med den hjemmelavede robot. 
</p><p>
»Vi har puttet meget avanceret teknologi i, og den kortsluttede og døde, da 
den tog vand ind. Med den store undervandsrobot adskiller vi det, så de 
styrende elementer i robotten ikke bliver lige så avanceret. Derudover 
adskiller vi kameraet fra styringen, så de kører på kredse for sig selv«, 
fortæller Martin Kurt Andersen, der læser en professionsbachelor i 
produktudvikling.
</p><p>
Vandindtaget lader dog ikke til at slå de studerende ud. 
</p><p class=" bl-elem">
»Succeskriteriet for den store robot er stadig, at den er funktionel på 100 
meter dybde«, fortæller Martin Kurt Andersen. 
</p>	
</div>

</div></body></html>
