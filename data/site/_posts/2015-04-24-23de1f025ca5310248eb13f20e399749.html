---
layout:     post
title: 	    "Bytte-bytte-købmand: 100.000 får nyt boliglån"
post_author:	    
post_date:	    Fri, 24 Apr 2015 08:18:17 +0200
post_site:	    politiken.dk 
post_link:	    http://politiken.dk/oekonomi/ECE2638053/bytte-bytte-koebmand-100000-faar-nyt-boliglaan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danskerne bytter boliglån som aldrig før. Men hvor de billige flekslån med 
afdragsfrihed længe har været boligejernes favorit, begynder det 
traditionelle lån med fast rente og afdrag for alvor at vinde frem. 
</p><p>
Nye tal fra Realkreditrådet viser, at de nye boligejere i høj grad har vendt 
det tidligere populære F1-lån ryggen og i stedet vælger et fastforrentet 
lån. Og selv de boligejere, der hidtil har sværget til de billige flekslån, 
er nu begyndt at skifte over til de fastforrentede lån, viser tallene. 
</p><p>
»Det er meget markant. Boligejerne er virkelig begyndt at vælge F-1-lånet 
fra«, siger Peter Jayaswal, underdirektør i Realkreditrådet. 
</p><h3>
F1-lånet er røget i skammekrogen 
</h3><p>
Alene det seneste kvartal er andelen af F1-lån skrumpet med 24 milliarder 
kroner. Til gengæld er lån med fast rente eller halvårlig rentebinding gået 
frem med 44 milliarder kroner. Det er især de traditionelle fastrentelån, 
der hitter . Her var der en fremgang på 32 milliarder, men også de helt 
korte lån, hvor renten fastsættes for et halvt år ad gangen, vinder frem med 
en stigning på 12 milliarder kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2576282/brevkasse-saadan-vaelger-du-det-rette-boliglaan/">Brevkasse: Sådan vælger du det 
rette boliglån</a></p><p>
»Der er ingen tvivl om, at den faste lave rente lokker, men der er altså også 
en gruppe boligejere, der stadig holder fast i den helt korte rente. Og her 
ser det ud til, at den nye låntype, hvor renten fastsættes hvert halve år, 
er blevet populær hos en del af de boligejere, der hidtil har sværget til 
F1-lånet«, siger Peter Jayeswal. 
</p><p>
Altså er det den gode gamle kending, og den nye, frække dreng i klassen, der 
stiger i popularitet. Så selvom boligejerne generelt er blevet mindre 
sårbare over for rentestigninger, er der stadig en gruppe, der sværger til 
de helt korte lån - og en del af dem er blevet mere rentefølsomme på grund 
af de nye korte lån. 
</p><h3>
Deadline for omlægning 
</h3><p>
Har man et fastforrentet lån, og ønsker man at skifte det ud med et nyt lån 
med en lavere rente, er det om at komme i gang. Skal man med i næste 
konverteringsbølge, hvor omkring 100.000 boligejere allerede har budt sig 
til, skal man give sit realkreditinstitut besked inden udgangen af denne 
måned. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2581387/danskernes-appetit-paa-nye-boliglaan-er-eksploderet/">Danskernes appetit på nye 
boliglån er eksploderet</a></p><p>
»Vi oplever meget stor interesse her op til fristen. Vi har det seneste halve 
år set, at rigtigt mange har valgt at omlægge deres lån, men der er stadig 
mange, der med fordel kan slå til«, siger Christian Hilligsøe Heinig, 
cheføkonom i Realkredit Danmark. 
</p><p>
Han peger på, at der stadig er en del boligejere med 3-, 3,5- eller 
4-procentlån, der med fordel kan konvertere. 
</p><h3>
Kursen er faldet tilbage 
</h3><p>
Kursen på det populære 2-procentlån er de seneste dage faldet en smule 
tilbage, så den nu ligger på knap 98 for et lån med afdrag og på 97 for et 
lån uden afdrag. Tommelfingerreglen er, at kursen skal være højere end 97, 
for at det kan betale sig at konvertere. Men selvom kursen bliver på det 
nuværende niveau, betyder det ikke, at man automatisk skal opgive at 
konvertere, vurderer Christian Hilligsøe Heinig. 
</p><p>
»Selv med den kurs, er det et meget attraktivt lån, og der er nu så stor 
likviditet i lånet, at risikoen for indlåsning er væk«, siger han. 
</p><p>
De seneste to konverteringsbølger har været de største i 10 år. Om denne bølge 
også slår rekord er for tidligt at spå om, men at mere end 100.000 
boligejere næste uge får et boliglån med en lavere rente og dermed kan se 
frem til at slippe billigere i husleje er der næppe tvivl om.
</p><p/><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00930/NEM-_ko-l_nelagkage_930257a.gif" alt="" border="0"/></span></p>	
</div>

</div></body></html>
