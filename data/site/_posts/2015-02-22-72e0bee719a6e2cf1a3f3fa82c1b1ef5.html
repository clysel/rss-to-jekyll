---
layout:     post
title: 	    "Endelig fik Sagan ram på sprinterne - men kun i kamp om femteplads"
post_author:	    
post_date:	    Sun, 22 Feb 2015 13:00:57 +0100
post_site:	    politiken.dk 
post_link:	    http://politiken.dk/sport/cykling/ECE2557879/endelig-fik-sagan-ram-paa-sprinterne---men-kun-i-kamp-om-femteplads/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter adskillige nytteløse forsøg lykkedes det i dag omsider Tinkoff-Saxos ny 
klassikerhåb Peter Sagan at få ram på sæsonens firedobbelte norske sejrherre 
Alexander Kristoff (Katusha) og de øvrige skrappe sprintere på startlisten i 
Tour of Oman.
</p><p>
Problemet var bare, at da den 25-årige slovak overtrumfede de andre hurtige 
afsluttere, gjaldt det kun kampen om femtepladsen på den 133,5 km lange færd 
fra Oman Air til Matrah Corniche.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2557324/sandstorm-og-ekstrem-hede-skaber-kaos-for-sagan-og-co/">Sandstorm og ekstrem hede 
skaber kaos for Sagan og Co.</a></p><p>
På de foregående etaper var samtlige lange udbrud blevet hentet, og 
Tinkoff-Saxo havde taget sin del af slæbet for at neutralisere angrebene.
</p><h3>
Angrebslyst blev belønnet
</h3><p>
Men i dag belønnedes det offensive initiativ, og østrigeren Matthias Brändle 
(IAM), der for to uger siden måtte aflevere sin timeverdensrekord til 
australieren Rohan Dennis (BMC), kunne jublende strække armene i vejret 
efter i finalen at være stukket af fra sine tre ledsagere i fremstødet.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2556646/efter-fem-aar-i-dvale-slaar-spanier-uventet-til-paa-kongeetape/">Efter fem år i dvale slår 
spanier uventet til på kongeetape</a></p><p>
Brändle slap tidligt på etapen fri sammen med belgierne Iljo Keisse 
(Etixx-Quick Step) og Jef Van Meirhaeghe (Topsport Vlaanderen) – i udbrud på 
samtlige etaper – samt amerikaneren Danny Pate (Sky).
</p><p>
Ingen i feltet ønskede at tage et afgørende ansvar i jagten på kvartetten, og 
denne arbejde glimrende sammen, indtil Brändle besluttede sig for, at tiden 
var inde til at satse på egen hånd.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2554184/tourens-bjergkonge-og-fuglsang-er-koert-i-stilling-til-klatreslag/">Tourens bjergkonge og Fuglsang 
er kørt i stilling til klatreslag</a></p><p>
Keisse var den sidste til at udfordre østrigeren, men belgieren måtte se sig 
slået med fire sekunder, mens Van Meirhaeghe og Pate fulgte med minus på 
henholdsvis 13 og 16 sekunder.
</p><h3>
Ingen indflydelse på slutklassementet
</h3><p>
1.16 minut senere sikrede Sagan sig så femtepladsen og sæsonens ottende top-10 
placering foran hollænderen Ramon Sinkeldam (Giant-Alpecin), franskmanden 
Nacer Bouhanni (Cofidis) og Alexander Kristoff.
</p><p>
Med Brändle over 20 minutter bagud inden etapen, fik resultatet ingen 
indflydelse på slutklassementet, hvor sejrherren på kongeetapen i fredags 
spanieren Rafael Valls (Lampre-Merida) kunne fryde sig over karrierens 
første samlede etapeløbsgevinst.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2552628/fuglsang-med-i-front-da-cancellara-viste-klassikerform/">Fuglsang med i front, da 
Cancellara viste klassikerform</a></p><p>
Placeringerne efter spanieren: 2. Tejay Van Garderen (BMC) 9 sekunder, 3. 
Alejandro Valverde (Movistar) 19, 4. Rafal Majka (Tinkoff-Saxo) 32, 5. 
Jacques Janse van Rensburg (MTN-Qhubeka) 1.04 minut, 6. Louis Meintjes 
(MTN-Qhubeka) 1.08, 7. Jakob Fuglsang (Astana) 1.10, 8. Ben Hermans (BMC) 
1.15, 9. Julian Arredondo 8Trek) 1.25, 10. Patrick Konrad (Bora-Argon18) 
1.36.
</p><h3>
Nibali og Rodriguez spillede ingen rolle
</h3><p>
To af feltets fremtrædende etapeløbsspecialister, den italienske Tour de 
France-vinder Vincenzo Nibali (Astana) og spanieren Joaquim Rodriguez 
(Katusha) formåede aldrig at hævde sig i opgøret om de bedste placeringer.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2550430/jubel-i-fuglsang-lejren-da-lykken-omsider-tilsmilede-sprinter/">Jubel i Fuglsang-lejren, da 
lykken omsider tilsmilede sprinter</a></p><p>
Nibali sluttede som nr. 20 med et minus på 3.23 minutter, mens Rodriguez på 
66.-pladsen var 12.16 minutter bagud.
</p><p class=" bl-elem">
Tinkoff-Saxo-rytterne ud over Majka sluttede således: 12. Roman Kreuziger 1.56 
minut, 51. Sagan 9.29, 52. Matti Breschel 9.57, 93. Edward Beltran 17.59, 
97. Ivan Rovny 19.20, 124. Daniele Brennati 29.49.
</p>	
</div>
</div></body></html>
