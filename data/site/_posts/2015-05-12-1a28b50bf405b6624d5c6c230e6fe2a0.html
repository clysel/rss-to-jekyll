---
layout:     post
title: 	    "Pandora sælger et hav af ringe og tror nu endnu mere på 2015"
post_author:	    
post_date:	    Tue, 12 May 2015 10:41:16 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2664465/pandora-saelger-et-hav-af-ringe-og-tror-nu-endnu-mere-paa-2015/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Pandora</h4>
<div class="fakta-body" data-buildingblock="embedded_factboxlink">
<p><b>Den danske virksomhed</b> sælger smykker i mere end 90 lande og har cirka 
9900 forhandlere. 
</p><p>
Selskabet har over <b>11.400 medarbejdere</b>, hvoraf de 7900 arbejder i 
Gemopolis i Thailand, hvor Pandoras smykker fremstilles. 
</p><p>
Historien om Pandora starter i <b>1982 i København</b> med ægteparret 
Winnie og Per Enevoldsens smykkebutik. 
</p><p>
Hovedkontoret ligger fortsat i Københavns-området. 
</p><p>
I august 2011 fremlagde Pandora et halvårsregnskab med en kraftig 
nedjustering, hvilket udløste et fald i aktiekursen på over <b>70 
procent</b>. 
</p><p>
Efterfølgende har Pandora haft held med at vende udviklingen blandt andet ved 
at <b>satse på billigere smykkekollektioner</b>. Aktiekursen er 
mangedoblet siden bunden i 2011. 
</p><p>
I 2014 var omsætningen vokset til knap 12 milliarder kroner. 
</p><p class=" bl-elem">
Kilde: Ritzau 
</p>
</div>
</div><p>
De første tre måneder af året har været overordentligt venlige ved den danske 
smykkevirksomhed Pandora. En vækst på 36,8 procent i omsætningen får derfor 
topchef Anders Kolding Friis til at opjustere forventninger til 2015 med en 
milliard kroner. 
</p><p>
»En opjustering så tidligt i 2015 afspejler en rigtig god udvikling 
salgsmæssigt i virksomheden. De er kommet rigtig godt fra start i 2015. 
Omsætningen er bedre end forventet, hvilket især er drevet af modne markeder 
som det australske, britiske og amerikanske«, siger aktieanalytiker i 
Sydbank Søren Løntoft Hansen. 
</p><p>
Virksomheden, der sælger såkaldte charms, ringe og andre smykker til så godt 
som hele verdens befolkning, leverede i februar et imponerende årsregnskab 
for 2014 med en omsætning på 11,9 milliarder. Men regnskabet for 1. kvartal 
i 2015, som bliver præsenteret i dag, peger på et endnu bedre 2015. Nu 
forventer koncernen en omsætning på mere end 15 milliarder. 
</p><p><b class="ext-link">PORTRÆT</b><a class="embeddedlink" href="http://politiken.dk/oekonomi/virksomheder/ECE2501944/portraet-pandoras-aeske-har-rummet-baade-nedtur-og-magi/">Portræt: Pandoras æske har rummet 
både nedtur og magi</a></p><p>
Kigger man på det australske, britiske, og amerikanske marked, er det især 
omsætningen i Pandoras ringe, der stryger i vejret. Det driver i vid 
udstrækning væksten i de områder, fortæller Søren Løntoft Hansen. 
Omsætningen fra ringe udgjorde i de første tre måneder af 2015 405 
millioner, hvilket svarer til en vækst på hele 84,1 procent sammenlignet med 
samme periode sidste år. På det amerikanske marked får ringene desuden hjælp 
af det nye samarbejde med Disney, der også sælger godt. 
</p><p>
Derudover er væksten drevet af åbningen af nye butikker. Det gælder for 
eksempel i Tyskland, hvor Pandora også har klaret sig godt i de tre første 
måneder af året. 
</p><h3><b>God start på jobbet </b></h3><p>
Det er ikke mere end to måneder siden, at Pandora skiftede topchef. Anders 
Colding Friis, tidligere Scandinavian Tobacco Group, overtog i marts jobbet 
fra Allan Leighton og blev dermed ifølge Ritzau den femte topchef siden 
børsnoteringen i 2010. Det gør ikke opjusteringen mindre interessant, siger 
Søren Løntoft Hansen. 
</p><p>
»Han har fået en rigtig god start på sit job i Pandora. Opjusteringen kommer 
ret tidligt, hvilket vidner om, at han må være komfortabel med situationen i 
virksomheden, hvilket han også har grund til. Det fortæller, at virksomheden 
står i en solid position«, siger Søren Løntoft Hansen. 
</p><p>
Topchefen udtrykker da også begejstring over regnskabet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2658721/pandora-skal-betale-milliardbod-til-skat/">Pandora skal betale 
milliardbod til Skat</a></p><p>
»Vi har igen fået en god start på året med tocifrede vækstrater i såvel alle 
de geografiske regioner som i alle produktkategorier«, hedder det i en 
regnskabsmeddelelse. 
</p><p>
Ved det netop offentliggjorte kvartalsregnskab hefter Søren Løntoft Hansen sig 
ikke mindst ved, at salget hos forhandlerne går fremad. Fremgangen på 36,8 
procent fortæller om salget til de 9900 butikker, der forhandler smykkerne 
over hele kloden, men kvartalsregnskabet viser også, at smykkerne ikke bare 
bliver liggende på lageret i butikkerne. 
</p><p>
»Salget ud af butikkerne overgår forventningerne. Det virker som om, væksten 
er blevet forøget i forhold til de tidligere kvartaler. USA vækster med 9 
procent. Australien 25 procent. Storbritannien holder også et højt niveau«, 
siger Søren Løntoft Hansen. 
</p><h3>
Tilbage på sporet 
</h3><p>
I 2011 blev selskabet hårdt ramt af høje metalpriser. Pandora forsøgte at 
lægge priserne over på forbrugerne, men kunderne var ikke vilde med de 
dyrere kollektioner. Det førte til, fortæller Søren Løntoft Hansen, en meget 
dæmpet vækst i forhold til forventningerne og et stort fald i aktiekursen på 
op mod 70 procent. 
</p><p>
»Men Pandora fandt ud at gå tilbage til udgangspunktet. Derfor sænkede 
selskabet prisen på nogle af kollektionerne, og man lod forhandlerne 
udskifte de dyre smykker til billigere og mere omsættelige smykker«, siger 
Søren Løntoft Hansen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2532593/stort-kursfald-lukkede-for-handlen-med-pandora-aktier-i-180-sekunder/">Stort kursfald lukkede for 
handlen med Pandora-aktier i 180 sekunder</a></p><p>
De selvsamme metalpriser, som var med til at bringe selskabet i knæ i 2011, 
løfter nu Pandora igen. Siden 2013 er prisen på for eksempel sølv næsten 
blevet halveret. Det sætter først nu igennem på bundlinjen, da Pandora 
sikrer sine metalpriser et år ud i fremtiden med kontrakter. 
</p><p class=" bl-elem">
»Når det gælder indtjeningen, kan vi se, at Pandora er drevet af lavere 
metalpriser og en velsmurt maskine. Selvom omkostningerne er en anelse 
højere, end jeg havde forventet, er man i stand til at holde dem nede, når 
virksomheden vækster«, siger Søren Løntoft Hansen. 
</p>	
</div>
</div></body></html>
