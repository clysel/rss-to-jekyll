---
layout:     post
title: 	    "I 1938 skrev Politiken: »Nordahl Grieg har talt. Og verden vil høre hans ord«"
post_author:	    
post_date:	    Sun, 05 Apr 2015 19:46:21 +0200
post_site:	    politiken.dk 
post_link:	    http://politiken.dk/kultur/boger/ECE2614094/i-1938-skrev-politiken-nordahl-grieg-har-talt-og-verden-vil-hoere-hans-ord/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nordahl Griegs reportageroman 'Ung må verden endnu være' er netop blevet 
genoversat til dansk. 
</p><p>
Hans Hertel giver den fire hjerter her i avisen, men går hårdt til den norske 
forfatters roman fra Sovjet, den spanske borgerkrig, England, Frankrig og 
Norge. 
</p><p>
»Hans kommunisme var en religiøs utopi, hvor hensigten helliger midlet, og med 
sin kyniske ’uskyld’, der benægtede fakta For Sagens Skyld, og med sin 
hvidvaskning af Moskva-processerne indgik han i tidens totalitære 
fristelse«, skriver Hertel om bogen set med 2015-øjne. 
</p><h3>
Politiken var begejstret - dengang 
</h3><div class="art-quote article-box">
<p class="quote"/>
<blockquote>
<p class="quote-txt">
(Bogens hensigt) er et forsvar; et ypperligt og behændigt forsvar for den 
kommunistiske mentalitet
</p>
<p class="sender">
Tom Kristensen i Politiken, 1938 
</p>
</blockquote>
</div><p>
Det er noget lettere at se på historiske hændelser i historiens lys, end når 
man står i samtiden. Da bogen udkom, var vi her i avisen ikke nær så 
kritiske over for den kommunismevenlige forfatter. </p><p>
»For at læseren ikke skal være i drømmende vildrede vil jeg tillade mig at 
citere romanens "heltinde" Kira Dimitrovnas ord: »En humanist er 
et menneske, som føler uvilje ved uret, og som ikke kæmper for det, som er 
ret«. Disse ord dækker ganske nøje bogens hensigt. Den er et angreb på 
humanisme og demokrati; den er et forsvar; et ypperligt og behændigt forsvar 
for den kommunistiske mentalitet, som vi synes trælleagtigt drejer sig efter 
ledelsens kommando og skifter mening fra dag til dag, og et forsvar for 
processerne, det bedste, der endnu er fremkommet på tryk, og efter disse 
korte oplysninger kan læseren godt kaste bogen fra sig, hvis han da har lyst 
til at gå glip af en af de bedste romaner, der i de senere aar har set 
lyset, artistisk velskrevet, psykologisk i orden og svært elegant i sin 
moderne komposition. Havde den været oversat til amerikansk, havde den været 
sikker på sukcesen«. 
</p><p>
Sådan hed det i <a href="http://multimedia.pol.dk/archive/00925/Ung_m__verden_18_1__925656a.pdf" target="_blank">anmeldelsen, 
som forfatteren Tom Kristensen skrev</a>. 
</p><p>
Han var meget begejstret for bogen og sagde, at »her har Nordahl Grieg gjort 
det usandsynlige, at han har forvandlet politisk diskussionsstof til roman«. 
</p><p>
»Nordahl Grieg har talt. Og verden vil høre hans ord«. 
</p><h3>
Berlingske mere kritisk 
</h3><p>
I modsætning til Politiken var kollegaerne hos Berlingske Tidende ovre i 
Pilestræde noget mere kritiske over indholdet i den blandt mange beundrede 
bog. 
</p><div class="art-quote article-box">
<p class="quote"/>
<blockquote>
<p class="quote-txt">
Som politisk-historisk ræsonnør lider Nordahl Grieg af den fejl, at han ikke 
ved ret meget, og at den med hensyn til den lille viden, han har, ved han 
hverken ud eller ind
</p>
<p class="sender">
Berlingskes anmelder, 1938 
</p>
</blockquote>
</div><p>
»Der kan siges en hel del godt om Nordahl Griegs nye bog, men det gode gælder 
kun romanen. Som politisk-historisk ræsonnør lider Nordahl Grieg af den 
fejl, at han ikke ved ret meget, og at den med hensyn til den lille viden, 
han har, ved han hverken ud eller ind«. </p><p>
Kommunismen under Stalin tror anmelderen ikke meget på det henrivende ved, men 
mindre den er som herunder beskrevet: 
</p><p class=" bl-elem">
»Det bedste indlæg for kommunismen leverer Grieg i sin skildring af Ljobas og 
Koljas forhold til Ljobas første mand, Grigor. Ljoba er gået fra Grigor for 
Koljas skyld. Grigor har fået en hjertesygdom; han har ikke kunnet tåle de 
sidste års voldsomme arbejdstempo. Kolja og Ljoba har taget den syge mand og 
hans lille datter (i et nyt ægteskab, men konen er død) hjem til sig, og 
Grigor dør i Koljas og Ljobas seng. Kolja vasker liget, »det nøgne legeme, 
der engang havde elsket hans hustru«. Og de beholder Natasja, skønt de har 
børn selv. Hvis det er kommunisme, hvad Nordahl Grieg her skildrer, så har 
kommunismen evindeligt ret overfor kapitalismen«, skriver Berlingske 
Tidende. 
</p>	
</div>

</div></body></html>
