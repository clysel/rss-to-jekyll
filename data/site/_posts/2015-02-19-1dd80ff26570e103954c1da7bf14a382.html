---
layout:     post
title: 	    "Transportminister truer med at droppe Femerntunnel"
post_author:	    Ulrik Andersen
post_date:	    Thu, 19 Feb 2015 08:36:14 +0000
post_site:	    ing.dk 
post_link:	    http://ing.dk/artikel/transportminister-truer-med-droppe-femerntunnel-174242
---
<html><body><div><section class="body"><p>Sænk prisen eller vi dropper projektet. Sådan lyder truslen fra transportminister Magnus Heunicke (S), der tirsdag måtte fortælle offentligheden, at entreprenørernes priser for at bygge tunnelen ligger 8,9 mia. kr. over de estimater, som politikerne hidtil er blevet præsenteret for.</p>
			<p>»Det er klart utilfredsstillende. Og det er vigtigt, at de, der byder, forstår budskabet: Det er ikke realistisk at gennemføre det her projekt med så høje priser,« siger ministeren til <a href="http://borsen.dk/nyheder/avisen/artikel/11/105378/artikel.html">Børsen</a>.</p>
			
			<p>Han vil ikke sige, hvor langt prisen for den 18 kilometer lange tunnel mellem Rødby og Puttgarten skal ned, for at projektet kan gennemføres, men der skal ‘hakkes betydelige beløb af,’ siger han til avisen.</p>
			<p>Aarsleff er et af de firmaer, der har budt på alle fire tunnelkontrakter. Her afviser direktør Lars Carlsen, at priserne bare kan sænkes.</p>
			<p>»Det må de jo gøre med projektændringer. Ellers kan jeg ikke forestille mig, at de får nogen besparelser,« siger han til Børsen.</p>
			
			<p>Politikerne bag Femernforliget har bedt Femern A/S genoptage forhandlingerne med entreprenørkonsortierne, og undersøge, hvad det vil betyde for prisen, hvis byggeperioden bliver forlænget eller nogle af kontrakterne bliver lagt sammen.</p>
		</section></div></body></html>
