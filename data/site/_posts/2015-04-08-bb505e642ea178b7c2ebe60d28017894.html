---
layout:     post
title: 	    "Englands magiske ø er lumsk og fascinerende"
post_author:	    
post_date:	    Wed, 08 Apr 2015 06:00:27 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2612144/englands-magiske-oe-er-lumsk-og-fascinerende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta om Lindisfarne</h4>
<div class="fakta-body" data-buildingblock="embedded_factboxlink">
<p>
Øen hedder også Holy Island og har 170 indbyggere. Den besøges årligt af en 
kvart million turister, og her er flere hoteller og pensionater. De fleste 
kommer for at opleve den særlige cocktail af naturmæssig skønhed og vigtige 
historiske og kirkelige attraktioner. 
</p><p>
Øen kan besøges hele året, men tager sig bedst ud marts-november. 
</p><p>
Lindisfarne er en nationalpark. Mere end 300 fuglearter holder til omkring 
øen. 
</p><p>
Til sammenligning har et af de største danske fuglereservater, Vaserne, ca. 
150 registrerede arter. 
</p><p>
Øen ligger en times kørsel i bil fra Newcastle og ca. halvanden time 
fra Edinburgh. Læs tidevandstabellen, før du forlader ø såvel som 
fastland. Man kan også tage tog til Berwick og bus herfra eller bus 
hele vejen fra Newcastle. 
</p><p>
Der findes en vandrerute over havbunden, som man kan gå på ved ebbe (med bare 
tæer eller iført gummistøvler) tæt på bilvejen. 
</p><p><a class=" bl-elem" target="_blank" href="http://www.lindisfarne.org.dk">www.lindisfarne.org.dk</a></p><p class=" bl-elem"><a class=" bl-elem" target="_blank" href="http://www.visitbritain.com">www.visitbritain.com</a></p>
</div>
</div><div class="art-fakta article-box">
<h4 class="">
LINDISFARNE</h4>
<div class="fakta-body" data-buildingblock="embedded_factboxlink">
<span class="img-contimg-fl-left"><img class="image inlineLightBox" src="http://multimedia.pol.dk/archive/00925/Bl_kklatkort__Lindi_925205v.jpg" alt="" border="0"/></span>
</div>
</div><div class="art-fakta article-box">
<h4 class="">
3 oplevelser på Lindisfarne</h4>
<div class="fakta-body" data-buildingblock="embedded_factboxlink">
<p><b>1. Her begyndte vikingetiden</b></p><p>
Lindisfarne og årstallet 793 får klokkerne til at ringe hos mange engelske 
skolebørn. Det år sejlede vikinger fra Skandinavien på det første togt over 
Nordsøen og plyndrede øens munkekloster. Mange historikere definerer 
årstallet og begivenheden som startskuddet på vikingetiden. Inden da havde 
irske munke gjort Lindisfarne kristent, og de smukke ruiner af klostret 
Lindinsfarne Priory står her endnu. At det i dag er en ruin, skyldes dog 
ikke vikinger, men at Henry VIII, der brød med den katolske kirke, lod 
klostret lukke og forfalde. 
</p><p><a class=" bl-elem" target="_blank" href="http://www.english-heritage.org.uk/daysout/properties/lindisfarne-priory">www.english-heritage.org.uk/daysout/properties/lindisfarne-priory</a></p><p><b>2. Øens berømte mjød</b></p><p>
Krabbesandwich er Lindisfarnes helt store egnsret, som er kendt i det meste af 
England, men endnu mere skattet er øens mjød. Den produceres efter hemmelig 
opskrift på St. Aidan’s Winery midt på øen og sælges fra den tilhørende 
velassorterede butik. Mjøden er honningsød og smager i retning af hedvin. Er 
man mere til øl, har butikken også et imponerende udvalg af alskens sjældne 
og lokale bryg. 
</p><p><a class=" bl-elem" target="_blank" href="http://www.lindisfarne-mead.co.uk">www.lindisfarne-mead.co.uk</a></p><p><b>3. Borgen, der var sommerhus</b></p><p>
Den ligner noget fra middel-alderen, men Lindisfarne Castle er ikke så gammel 
endda. Henry VIII byggede et fort her, men først omkring 1910 fik borgen sit 
nuværende udseende. Det kan man takke den excentriske, homoseksuelle 
bladkonge Edward Hudson for. Han lod fortet om-bygge til en ’middelalderlig’ 
ferieresidens, hvor han afholdt fester fulde af eskapader langt væk fra 
datidens snerpede offentlighed. Borgen rummer i dag museum. Og øens bedste 
udsigt. 
</p><p class=" bl-elem"><a class=" bl-elem" target="_blank" href="http://www.nationaltrust.org.uk/lindisfarne-castle">www.nationaltrust.org.uk/lindisfarne-castle 
</a></p>
</div>
</div><p>
Havet har trukket sig tilbage og efterladt et fladt ingenmandsland af brun 
havbund og lommer af blåtskinnende saltvand. I nogle timer er øen Lindsfarne 
nu ét med det engelske fastland, og bilister kan lægge det kuperede 
Northumberland bag sig og køre ad den smalle asfaltvej ud til tidevandsøen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2315050/lonely-planet-vil-have-laeserne-til-at-besoege-vikinge-danmark/">Lonely Planet vil have læserne 
til at besøge Vikinge-Danmark</a></p><p>
Midaldrende Janet er til daglig Blue Badge-guide og bor i en landsby uden for 
Newcastle en lille time længere mod syd, men nu er hun på vej til øen, som 
hun helst besøger hver 14. dag. 
</p><p>
»Så snart jeg kan se mit snit til det, smider jeg vindjakke og kikkert i bilen 
og kører herop. Det er sundt for sjælen«. 
</p><p>
Bilen ruller ud på det, der blot en time tidligere var en del af Nordsøens 
havbund. Forinden har en række advarselsskilte forklaret, at man ikke må 
køre videre uden at have læst og forstået tidevandstabellen. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/1_jpg_925195d.jpg" alt="" border="0"/><span class="caption"><span class="f-img-caption">Vandkunst. 
</span>Himmel, hav og land mødes i forunderlige spejlkonstruktioner på øen, især omkring Lindisfarne Castle. Tusindvis af fugle tilfører året rundt et lystigt lydspor. FOTO: Kristoffer Flakstad</span></span>
»Det skal man tage meget alvorligt«, siger Janet. »Tidevandet er lumsk og 
kommer hurtigt. Nu er der opsat nye varslingssystemer for bilisterne, men i 
2013 var der hele 14 uheld med bilister, der ikke nåede i land, før vandet 
kom«. 
</p><p>
Janet forklarer, at når det sker, er man ikke længere i tvivl om, at 
Lindisfarne er en ø. 
</p><p>
»Vandet står så højt, at bilister dårligt kan komme ud af deres køretøjer«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE1281431/her-er-stedet-der-kan-faa-taarerne-frem-hos-enhver/">Her er stedet, der kan få 
tårerne frem hos enhver </a></p><p>
I det samme passerer vi et lille hvidt tårn, som strengt taget er en kasse på 
meterhøje pæle. 
</p><p>
»Så er der kun ét at gøre«, siger Janet, »og det er at søge hurtigt ly op i 
sikkerhedsboksen der. Så kan man sidde der og hygge sig de følgende mange 
timer«. 
</p><h3>
Usædvanlige toner i landsbyen 
</h3><p>
Den dramatiske og ikke helt ufarlige entré til Lindisfarne er hurtigt glemt. 
For langs bilvejen ændrer havbundens farver konstant karakter, og lidt efter 
rejser øens grønne strandenge sig op fra spejlet af mudrede banker. I 
formiddagens milde belysning ser det ud, som om Lindisfarne svæver på havet. 
</p><p>
Vi parkerer ved Lindisfarne Village. Her står stenhuse med forhaver og malede 
trædøre. Vi passerer en pub, en teforretning og et par B&amp;B’s 
side om side med aldrende fiskerhuse. Janet standser. 
</p><p>
»Kan du høre det?«, spørger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1885809/vikingerne-kommer-skraek-og-raedsel-breder-sig-i-idylliske-york/">Vikingerne kommer: Skræk og 
rædsel breder sig i idylliske York </a></p><p>
Luften er fuld af pippen, kvidren og triller, som befandt man sig i en dansk 
haveforening i maj. Men det er november, og alligevel har fugle i alle 
størrelser herredømmet over Lindisfarnes luftrum. 
</p><p>
»Specielt her om efteråret og i det tidlige forår er det fantastisk at opleve 
fuglelivet. Så kommer trækfuglene på vej til og fra de arktiske egne. Vinde 
og havstrømme fører dem lige ind til Lindisfarne«, forklarer Janet 
begejstret. 
</p><h3>
Fuglereservat og borg i horisonten 
</h3><p>
Vi går væk fra landsbyen ud mod øens borg, Lindisfarne Castle, der troner som 
en konisk vulkantop på det yderste punkt. Lindisfarne er et strategisk sted, 
som alle dage har tiltrukket ikke blot trækfugle, men også folk, f.eks. 
vikingerne og senere Henry VII, der ønskede henholdsvis at erobre og 
forsvare øen. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/22_jpg_925201d.jpg" alt="" border="0"/><span class="caption"><span class="f-img-caption">FOTO: 
</span>Kristoffer Flakstad</span></span>
»Mange kommer her for at opleve historiens vingesus«, siger Janet, »og det er 
også rigtig spændende, men for mig er det fuglene, landskabet og lyset, der 
betyder allermest«. 
</p><p>
Vi sætter os på en bænk og ser ud over Lindisfarne-bugten med små fiskerbåde 
og sølvblåt vand. Northumberlands kyst kravler med sine kurver langs 
horisonten mod syd. Et stykke ude kan vi skimte silhuetten af den perfekte 
middelalderborg Bamburgh Castle. Og længst væk stikker Farne Islands, en 
gruppe ubeboede klippeskær, op af havet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/storbritannien/ECE1899344/hold-storbyferie-i-englands-intellektuelle-studenterby/">Hold storbyferie i Englands 
intellektuelle studenterby</a></p><p>
De øer er ét stort fuglereservat, og vil man derud, rådes man til at iføre sig 
regntøj og medbringe paraply – »men nedbøren består altså af fugleklatter«, 
fortæller Janet. 
</p><p>
Hun griber sin kikkert og følger en fugleflok. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/15_jpg_925198y.jpg" alt="" border="0"/><span class="caption"><span class="f-img-caption">FOTO: 
</span>Kristoffer Flakstad</span></span>
»Der er bare en særlig ro herude og et unikt lys. Lindisfarne er et magisk 
sted«, smiler Janet og tilføjer, at hver årstid har sin charme. 
</p><p class=" bl-elem">
Øjeblikket efter kaster hun et blik på sit ur. Det er på tide at finde bilen. 
Naturen fascinerer, men den dikterer også besøgstiden for alle, der ikke 
ønsker at tilbringe en halv dag i en sikkerhedsboks på pæle. 
</p>	
</div>

</div></body></html>
