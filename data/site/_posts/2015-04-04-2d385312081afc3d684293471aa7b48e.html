---
layout:     post
title: 	    "Landsforening: Pigen fra Tøndersagen er langt fra den eneste "
post_author:	    
post_date:	    Sat, 04 Apr 2015 18:00:36 +0200
post_site:	    politiken.dk 
post_link:	    http://politiken.dk/indland/ECE2616198/landsforening-pigen-fra-toendersagen-er-langt-fra-den-eneste/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den ældste pige fra Tøndersagen har skrevet et brev. 
</p><p>
Et brev, hvor hun beder om hjælp, fordi hun føler sig svigtet. Ikke kun i 
barndommen, hvor hun og hendes lillesøster blev systematisk udsat for deres 
fars seksuelle misbrug. Heller ikke kun af også kommunen, der greb for sent 
ind og først i 2005 fjernede børnene. Men nu specielt af systemet, som hun 
havnede i, efter kommunen greb ind. 
</p><p>
Brevet er adresseret til statsministeren. For ifølge den 20-årige afsender, er 
statsministeren hendes sidste udvej for at få den professionelle hjælp, hun 
har brug for. 
</p><p><b class="ext-link">LÆS BREVET</b><a class="embeddedlink" href="http://politiken.dk/debat/ECE2613963/kaere-helle-thorning-schmidt-du-er-min-sidste-udvej-hjaelp-mig/">Kære Helle Thorning-Schmidt, du 
er min sidste udvej. Hjælp mig! </a></p><p>
Ifølge Landsforeningen Spor, som er en forening af voksne, der har oplevet 
seksuelle overgreb, er Nadjas historie langt fra enestående. 
</p><p>
Den er generel. 
</p><div class="art-quote article-box">
<p class="quote"/>
<blockquote>
<p class="quote-txt">
Lægerne er glade, hvis de bare kan finde en diagnose og helst medicinere imod 
det. Så slipper de for at tale om baggrunden for den
</p>
<p class="sender">
Karin Dyhr, forfatter og foredragsholder 
</p>
</blockquote>
</div><p>
»Det brev er der så mange andre ofre, der kunne have skrevet. Og det er der 
også så mange andre, der har gjort til forskellige ministre. Det er bare 
ikke alle, der i samme grad har held med at komme i pressen«, siger Helle 
Borrowman, der er en af de to formænd i foreningen. </p><p>
»Problematikken, som Nadja beskriver, har vi forsøgt at gøre opmærksom på i 
årevis. Men det er svært at få lydhørhed«. 
</p><h3>
»Man mødes generelt med uvidenhed«
</h3><p>
I brevet efterlyser Nadja et system, der byder på mere menneskelig omsorg end 
medicin. Hun beskriver et sundhedspersonale, der endnu ikke har formået at 
tilbyde hende den hjælp, hun har brug for. 
</p><p>
»De er ikke ligeglade - de ved bare ikke, hvad de skal gøre. De ved ikke, 
hvordan de skal behandle en som mig, da man ikke kan læse om mig i en bog. 
Jeg er atypisk i forhold til deres lærebøger og passer ikke ind i nogen 
bestemt kasse, men mange forskellige kasser«, skriver hun. 
</p><p><b class="ext-link">SVARET TIL NADJA FRA STATSMINISTEREN</b><a class="embeddedlink" href="http://politiken.dk/indland/ECE2614081/hold-fast-i-dit-lille-haab/">Hold fast i 
'dit lille håb'</a></p><p>
Nadja sætter ord på en oplevelse, Helle Borrowman beskriver som »desværre 
normal« blandt ofre for overgreb. Det psykiatriske system har simpelthen 
ikke kendskab til, hvad man skal gøre med mennesker, der har været udsat for 
traumer, vurderer landsforeningsformanden. 
</p><p>
»I stedet mødes man med uvidenhed. Det er der en tendens til at gøre i 
Danmark, og stort set alle dem, som vi møder, har haft rigtig svært ved at 
få en kvalificeret hjælp gennem psykiatrien«, siger Helle Borrowman. 
</p><h3>
Medicinerer mod traumet 
</h3><p>
Problemet er ifølge Landsforeningen Spor, at systemet har meget fokus på 
symptomerne i stedet for på traumet bag. 
</p><div class="art-fakta article-box">
<h4 class="">
Nadjas historie</h4>
<div class="fakta-body" data-buildingblock="embedded_factboxlink">
<p>
Nadja stod i starten af 2014 frem og fortalte om sin barndom i Tønder, der var 
fyldt med massive omsorgssvigt og seksuelle overgreb fra en far, der endte 
med også at leje hende ud til sex med fremmede mænd. I 2005 fik politiet via 
et anonymt tip mistanke om overgrebene, og som 11-årig blev hun fjernet fra 
familien. 
</p><p>
I årevis vidste Løgumkloster og siden Tønder Kommune, at noget var helt galt i 
familien, men undlod at gribe ind og fjerne Nadja og hendes søster. 
</p><p>
Efter at hun fortalte sin historie, valgte Tønder Kommune i starten af marts 
2014 at anerkende sin del af det svigt, Nadja var udsat for som barn, og 
udbetalte hende en erstatning på 300.000 kroner. 
</p><p class=" bl-elem">
Nadjas far er idømt 10 års fængsel for misbruget, mens hendes mor fik en 
tidsubestemt behandlingsdom for medvirken til incest. 
</p>
</div>
</div><p>
Derfor bliver patienter tilbudt behandling mod en eksempelvis overhængende 
selvmordstrussel. Eller et alkohol- eller stofmisbrug. Måske depression. 
</p><p>
»Men som Nadja peger på, består behandlingen typisk af medicin. Og der mangler 
både en forståelse og mulighed for at gå ind og arbejde med det oprindelige 
traume. Man skal simpelthen arbejde på et helt andet niveau«, siger Helle 
Borrowman. 
</p><p><b class="ext-link">LÆS 1. KAPITEL OM NADJAS HISTORIE </b><a class="embeddedlink" href="http://politiken.dk/magasinet/feature/ECE2173802/nadjas-historie---stemmen-fra-toender-sagen/">Stemmen 
fra Tønder-sagen</a></p><p>
Selv forsøger Nadja faktisk at pege på en løsning, da hun skriver, at det 
eneste, der virker på hende, er, når hun bliver mødt og trøstet som et 
»lille« og »forskræmt« barn, der gemmer sig inden i hende og passer på 
hende. 
</p><p>
»Man medicinerer jo heller ikke et lille barn, når det græder eller er bange, 
vel? Man lader heller ikke et lille barn være alene, når det er ved at dø af 
skræk, vel? Så beroliger man det«, skriver hun i brevet. 
</p><p>
Helle Borrowman mener, at ofre for misbrug langt hen af vejen kan hjælpes med 
en relation til et andet menneske. 
</p><p>
»En positiv tilknytning«, forklarer hun. 
</p><p>
»Men det er meget svært når det, der bliver tilbudt, typisk er medicin«, 
tilføjer formanden. 
</p><p/><h3>
Forfatter: »Jeg møder tit folk som Nadja«
</h3><p/><p>
Hun bakkes op af Karin Dyhr. 
</p><div class="art-quote article-box">
<p class="quote"/>
<blockquote>
<p class="quote-txt">
Det er helt klart ikke godt nok
</p>
<p class="sender">
Charlotte Fischer (R), formand for Danske Regioners Psykiatri- og Socialudvalg 
</p>
</blockquote>
</div><p>
Karin Dyhr er forfatter og foredragsholder. Og så er hun offer. For i 18 år af 
sit liv blev hun udsat for incest. </p><p>
Det resulterede i over 70 indlæggelser på psykiatriske afdelinger, inden hun 
nåede et punkt, hvor hun selv turde betegne sig selv som »helt rask«. Der 
befinder hun sig stadig i dag, og det er faktisk lidt af et mirakel, 
forklarer hun. 
</p><p>
»For i de 17 år, jeg var indlagt i systemet, oplevede jeg konstant, hvordan 
systemet ville diagnosticere folk og ikke ville se på årsagerne bag. Lægerne 
er glade, hvis de bare kan finde en diagnose og helst medicinere imod det. 
Så slipper de for at tale om baggrunden for den«, siger Karin Dyhr, der har 
skrevet bogen 'Glaspigen' om overgrebene i hendes barndom og i dag lever af 
at holde foredrag. 
</p><p><b class="ext-link">LÆS 1. KAPITEL OM NADJAS HISTORIE</b><a class="embeddedlink" href="http://politiken.dk/magasinet/interview/ECE2179785/nadjas-historie-saa-hjaelp-mig-dog/">»Så hjælp 
mig dog«</a></p><p>
Spørger man Karin Dyhr, er de problemer, Nadja peger på i sit brev, »langt fra 
enestående«. 
</p><p>
»Når jeg holder foredrag møder jeg tit folk som Nadja, der fortæller, hvordan 
lægerne fokuserer på deres symptomer i stedet for det, der ligger bag. Men 
det er ikke fordi, at lægerne er onde eller dumme. De har bare ikke nok tid. 
Og så bliver man jo re-traumatiseret, når ens oplevelser bliver et tabu 
blandt fagfolkene«, siger hun. 
</p><h3 class="tvheader">Tønderpigen: »Jeg er fri, men føler mig stadig fanget«</h3>
<div class="tvplayer">
<p class="tvplayer-container" data-tvarticle-id="2499690">

</p>
<p class="art-imgdesc clip-source">
Kilde: politiken.tv / Interview: Janni Gjersen Hansen. Foto: Katinka Hustad. Klip: Henrik Haupt &amp; Peter Vintergaard.
</p>
</div><p/><p>
Karin Dyhrs egen vej ud af behandlingssystemet blev en afdelingssygeplejerske, 
som begyndte at tale med hende om hendes traume. Først dér begyndte hun at 
tage de første skridt væk mod diagnosen borderline, som var den, det 
psykiatriske system ellers fokuserede på. 
</p><p>
»Der bevægede jeg mig væk fra systemet, der bare ville medicinere, og begyndte 
at fokusere på 'den lille indeni'. Afdelingssygeplejersken begyndte at tale 
med mig om, hvad der lå bagved, og fik hjulpet mig med at få det sat ind i 
en kontekst«. 
</p><p>
»Medicin kan for nogle være nødvendig. Eksempelvis for nogle, der oplever 
angst. Men ikke på den lange bange. Det blev en relation af tillid, som 
helbredte mig. En relation, som man i Nadjas brev kan læse, hun også 
efterlyser«, siger Karin Dyhr. 
</p><p/><p/><h3>
Formand kræver redegørelse 
</h3><p>
For en uge siden blev Nadja lovet terapeutisk behandling. En behandling 
specielt rettet mod traumer efter seksuelle overgreb, som hun dog ifølge 
eget udsagn først er blevet stillet i udsigt af en læge, efter Nadja har 
været indlagt i et halvt år på den psykiatriske afdeling. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2615991/pigen-fra-toender-hjaelp-fru-statsminister/">Pigen fra Tønder: Hjælp, fru 
statsminister!</a></p><p>
Formand for Danske Regioners Psykiatri- og Socialudvalg, Charlotte Fischer 
(R), har også læst Nadjas brev til statsministeren. 
</p><p>
»Vi bliver nødt til at blive skarpere på den her gruppe patienter og gøre 
noget«, siger formanden og erkender: 
</p><p>
»Det er helt klart ikke godt nok«. 
</p><p>
Charlotte Fischer mener, at medicin kan være gavnligt på den kortsigtede bane. 
Eksempelvis i akutte tilfælde som i Nadjas, hvor hun er til fare for sig 
selv. 
</p><div class="art-quote article-box">
<p class="quote"/>
<blockquote>
<p class="quote-txt">
Problematikken, som Nadja beskriver, har vi forsøgt at gøre opmærksom på i 
årevis. Men det er svært at få lydhørhed
</p>
<p class="sender">
Helle Borrowman, formand i Landsforeningen Spor 
</p>
</blockquote>
</div><p>
»Men medicin bør ledsages af terapi. Hun har gennemlevet store traumer i sit 
uge liv - det er dem, der plager hende, og vejen ud af det er terapi. Men 
man får det indtryk, at hun er blevet opbevaret i seks måneder, hvor 
medicinen har stået alene. Det er ikke godt nok. Der skal foreligge en 
handlingsplan fra dag ét. En, der peger ud af hospitalet«, siger Charlotte 
Fischer. </p><p>
Nu vil formanden bede om en redegørelse, der skal kaste lys over, om Nadjas 
beretning er et generelt problem. 
</p><p>
»Og som skal belyse, hvad vi ved om den her type patienter, kvaliteten af den 
behandling, de får, og hvor tit de ender tilbage i systemet«, forklarer 
Charlotte Fischer. 
</p><p><i class=" bl-elem">Men hvorfor skal der en avisartikel til, før I begynder at handle? </i></p><p>
»Det er aldrig godt nok, når der skal en avishistorie til. Men vi sidder med 
et system, hvor der er pres på alt. Kigger du psykiatrien, så er der pres på 
alle områder: børn, unge, voksne, alle typer. Og vi har haft et stort 
fokus på lange ventetider, hvor det i dag går klart bedre. Det er ikke en 
undskyldning«, siger Charlotte Fischer og tilføjer: 
</p><p>
»Men det er en forklaring«. 
</p><p class=" bl-elem"><i class=" bl-elem">Nadja er et opdigtet navn.</i></p>	
</div>

</div></body></html>
