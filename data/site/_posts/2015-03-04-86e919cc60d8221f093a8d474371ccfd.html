---
layout:     post
title: 	    "Lykketoft: Vilks kan deltage i Sappho-arrangement på Christiansborg"
post_author:	    
post_date:	    Wed, 04 Mar 2015 12:08:12 +0100
post_site:	    politiken.dk 
post_link:	    http://politiken.dk/indland/politik/ECE2573041/lykketoft-vilks-kan-deltage-i-sappho-arrangement-paa-christiansborg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den svenske Muhammedtegner Lars Vilks vil højst sandsynlig få overrakt 
Trykkefrihedsselskabets Sappho-pris for ytringsfrihed ved et arrangement den 
14. marts på Christiansborg. 
</p><p>
For blot et enkelt folketingsmedlem skal invitere den terrortruede svensker, 
hvis overrækkelsen skal finde sted på magtens højborg i København. 
</p><p>
Det fastslår Folketingets formand, Mogens Lykketoft. 
</p><p>
»Når et medlem af Folketinget står som arrangør af et sådant møde, vil det 
kunne gennemføres på Christiansborg, dog under hensyntagen til de særlige 
retningslinjer, som præsidiet har vedtaget for højrisiko-arrangementer«. 
</p><p>
Det skriver Mogens Lykketoft til Ritzau i en mail fra Filippinerne, som 
præsidiet besøger i øjeblikket. 
</p><h3>
Pris for stålsat uforfærdethed
</h3><p>
Lars Vilks var formentlig målet for terrorangrebet mod et debatmøde i 
Krudttønden 14. februar i København, hvor en filminstruktør blev dræbt, og 
flere politibetjente og PET-vagter blev såret. 
</p><p>
Lars Vilks har haft livvagter døgnet rundt, siden han i 2007 tegnede profeten 
Muhammed som en hund. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2571752/selskab-overraekker-lars-vilks-pris-paa-christiansborg/">Selskab overrækker Lars Vilks 
pris på Christiansborg</a></p><p>
Han får Sappho Prisen for sin »stålsatte uforfærdethed«, forklarede 
Trykkefrihedsselskabets formand, Katrine Winkel Holm, i går. 
</p><p>
»I syv år har Lars Vilks levet med dødstrusler, og to gange er han blevet 
forsøgt myrdet, alene på grund af en enkelt blæktegning«. 
</p><h3>
Naser Khader vil tale
</h3><p>
»Det enorme pres, han lever under, ville få mange andre til hurtigt at mumle 
nogle undskyldninger eller bøje nakken. Dén fristelse er Lars Vilks aldrig 
faldet for«, sagde hun. 
</p><p>
»Tværtimod har han stille og roligt fortsat med at forklare og forsvare sin 
kunst og det frie ord. Det fortjener han at blive hædret for - ikke mindst 
efter begivenhederne 14. februar«, mener Katrine Winkel Holm. 
</p><p>
Ved prisoverrækkelsen den 14. marts vil De Konservatives folketingskandidat 
Naser Khader tale for Lars Vilks. 
</p><p class=" bl-elem">
I 2013 talte Naser Khader også, da Trykkefrihedsselskabet holdt møde på 
Christiansborg for Lars Hedegaard, som lige var sluppet levende fra et 
drabsforsøg ved sit hjem. 
</p>	
</div>
</div></body></html>
