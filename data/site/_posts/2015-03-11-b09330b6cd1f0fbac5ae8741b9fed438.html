---
layout:     post
title: 	    "Efter garagesagen: SF vil gøre det nemmere at dømme folk for menneskehandel"
post_author:	    
post_date:	    Wed, 11 Mar 2015 18:52:09 +0100
post_site:	    politiken.dk 
post_link:	    http://politiken.dk/indland/politik/ECE2582873/efter-garagesagen-sf-vil-goere-det-nemmere-at-doemme-folk-for-menneskehandel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En tidlig sommermorgen i 2013 blev en »hulkindet« og »ussel« rumænsk mand 
pludselig vækket af sin søvn på en madras i et hjørne af en garage i 
Helsingør. 
</p><p>
Fortumlet slog han øjenene op til en rundkreds af betjente fra politiets 
aktionsstyrke. Manden var beskidt, hans hår lignede noget, der ikke var 
blevet vasket i måneder, og lugten i garagen var voldsom. Betjentene var 
kommet for at befri ham. 
</p><p>
Ifølge Anklagemyndigheden var han blot én af op til 50 rumænere, der fra 
foråret 2007 til juni 2013 var blevet handlet til tvangsarbejde. 
Overhovederne i en serbisk roma-familie, en far og en søn, skulle angiveligt 
i løbet af den fireårige periode have beskæftiget dem i deres 
rengøringsfirma i op til 20 timers arbejde i døgnet, og blot givet dem 
småpenge i løn. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2211006/slavesag-i-helsingoer-rumaener-fik-3000-euro-for-halvt-aars-arbejde/">Slavesag i Helsingør: Rumæner 
fik 3.000 euro for halvt års arbejde</a></p><p>
Mistanken om det lyssky foretagende blev vakt, da flere vidner observerede 
forhutlede mennesker omkring det villakvarter, hvor garagen lå, besørge i 
det fri. Roma-familien lod tilsyneladende kun rumænerne benytte hovedhusets 
toilet, når det passede dem. 
</p><p>
Senere er det også kommet frem, at de to mænd har holdt mere end almindeligt 
godt opsyn med deres ansatte i garagen via fire overvågningskameraer. 
</p><h3>
Svært at dømme for menneskehandel 
</h3><p>
Ovenstående sag er bedre kendt som garagesagen. En sag, der har vakt stor 
opsigt, fordi som den første sag om mulig menneskehandel til tvangsarbejde 
er blevet prøvet i landsretten. 
</p><div class="art-fakta article-box">
<h4 class="">
Fakta</h4>
<h5>
Menneskehandel</h5>
<div class="fakta-body" data-buildingblock="embedded_factboxlink">
<p>
Ordet menneskehandel (på engelsk 'human trafficking') bliver i Danmark brugt 
om:
</p><ul><li>Handel med udenlandske kvinder til prostitution</li><li>Handel med udenlandske mænd, kvinder og børn til tvangsarbejde inden 
for blandt andet bygge-, restaurations- og rengøringsbranchen og 
den grønne sektor.</li><li>Handel med mennesker til kriminalitet og tiggeri</li><li class=" bl-elem">Handel med mennesker til organdonation</li></ul><p>
Menneskehandel er organiseret af bagmænd, der ved hjælp af blandt andet tvang, 
trusler, vold og udnyttelse rekrutterer ofre blandt mennesker, der i 
forvejen befinder sig i en sårbar situation. 
</p><p>
Man skelner mellem ’potentielle ofre’ og ’identificerede ofre’. Sidstnævnte 
gruppe er blevet officielt vurderet som ofre for menneskehandel.
</p><p class=" bl-elem"><i class=" bl-elem">Kilde: Center mod Menneskehandel</i></p>
</div>
</div><p>
Anklagemyndigheden mente, at de beskrevet omstændigheder burde være 
tilstrækkeligt bevis, men da retsformand Kaspar Linkis i sidste uge skulle 
afsige dom, endte han med at følge domsmandsretten og afvise anklagerne. I 
stedet dømte han de to mænd for udnyttelse af rumænerne, såkaldt åger. En 
forseelse med en væsentlig lavere strafferamme. </p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2573111/maend-frifindes-for-menneskehandel-med-rumaenere/">Mænd frifindes for 
menneskehandel med rumænere</a></p><p>
Sagen er ifølge flere eksperter udtryk for, hvor svær straffelovens 
bestemmelse om menneskehandel er at anvende i praksis. Da sagen blev 
behandlet i domsmandsretten kaldte anklager den for »vanskelig«, blandt 
andet fordi »den er baseret på internationale konventioner, og vi formulerer 
os typisk noget mere enkelt i den danske straffelov«. 
</p><p>
»Den er svær at arbejde med på alle niveauer«, fastslog hun og fik opbakning 
af juraprofessor Jørn Vestergaard, der til Jyllands-Posten udtalte: 
</p><p>
»Bestemmelsen om menneskehandel rummer ganske rigtigt mange uklarheder. Det 
skyldes blandt andet, at den til dels er sat sammen af begreber, som er 
hentet fra internationale konventioner og EU-regler. Disse er i sig selv 
uklare, og på enkelte punkter er der i øvrigt anvendt andre formuleringer i 
straffeloven end i konventionerne, hvilket ikke ligefrem skaber mere 
klarhed«. 
</p><h3>
Vil sidestille tvangsarbejde med menneskehandel 
</h3><p>
På Christiansborg har man flere gange drøftet behovet for at gøre bestemmelsen 
om menneskehandel lettere at anvende, uden at det er ført til en decideret 
lovændring. 
</p><p>
Men det vil SF nu have lavet om. Derfor fremsætter partiet et 
beslutningsforslag, der sidestiller tvangsarbejde under særlige vilkår med 
menneskehandel. 
</p><p>
»Jeg synes, det er et stort problem, at man kan tilbyde så ringe 
arbejdsvilkår, som dem man eksempelvis ser i garagesagen, uden at det bliver 
pådømt som tvangsarbejde. Når folk får taget deres id-papirer, bliver 
overvågnet af videokameraer osv., er vi ude i noget meget, meget groft, og 
jeg synes ikke, at det kan passe, at vi skal over og finde nogle tudsegamle 
paragrafer om åger bare for at få en dom ud af det. Hvis man kan tale om så 
dårlige vilkår, mener jeg faktisk, at det er at sidestille med 
menneskehandel og tvangsarbejde«, siger retsordfører Karina Lorentzen. 
</p><h3>
Bevisbyrden skal lettes 
</h3><p>
Hvis man i dag skal have en person dømt for menneskehandel, skal tre ting være 
opfyldt. For det første skal vedkommende have rekrutteret og transporteret 
en eller flere personer. For det andet skal han eller hun have gjort det ved 
hjælp af et tvangsmiddel. Og endelig skal den anklagede have gjort de her 
ting med henblik på at udnytte de pågældende til for eksempel tvangsarbejde 
eller til prostitution. 
</p><p>
Når bevisbyrden skal løftes, kan særligt tvangsaspektet være svært at bevise. 
Hvis ofrene ikke har direkte men, bliver det ofte påstand mod påstand. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2219927/rumaener-breve-og-fyresedler-til-underleverandoerer-skal-hindre-rengoeringsfusk/">Rumæner-breve og fyresedler 
til underleverandører skal hindre rengøringsfusk</a></p><p>
Derfor vil SF fjerne kravet om trusler og i stedet have indført, at der kan 
dømmes for menneskehandel og dermed straffe op til 10 års fængsel, hvis der 
er tale om slavelignende forhold. 
</p><p>
»Det kræver, at vi i stedet lægger vægt på, at der er tale om meget grov 
udnyttelse af mennesker, som ikke kender deres rettigheder, har fået 
indeholdt løn, taget id-papirer eller levet under særdeles uhumske forhold«, 
siger hun. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00919/RB_PLUS__Politiet___919948y.jpg" alt="" border="0"/><span class="caption"><span class="f-img-caption">Menneskehandel. 
</span>Sager om menneskehandel handler sædvanligvis om prostitution. Garagesagen var den første sag om menneskehandel til tvangsarbejde, som landsretten forholdt sig til. Foto: Peter Hove Olesen (arkiv)</span></span></p><h3>
Ville lette anklagers arbejde 
</h3><p>
Havde SF's forslag været virkelighed, da Kristine Scharling for et år siden 
stod som anklager i garagesagen, er hun ikke i tvivl om, at hendes chancer 
for at vinde sagen, havde været større: 
</p><p>
»I det øjeblik man lemper definitionen af, hvad tvangsarbejde er, så er det 
selvfølgelig nemmere at få folk dømt for menneskehandel til tvangsarbejde. 
Åger-bestemmelsen har vist sit værd, for der er dog blevet idømt nogle 
betydelige straffe for overtrædelsen af den. Men det, der er vanskeligt at 
arbejde med i relation til menneskehandelsbestemmelsen, som den ser ud i 
dag, er tvangsarbejdsdelen. For definitionen af tvangsarbejde er baseret på 
noget, der er lavet tilbage i 1930, hvor verden jo så helt anderledes ud, 
end den gør i dag«, siger hun. 
</p><p>
Interesseorganisationen Hope Now, der hjælper handlede mennesker i Danmark, 
kalder tiltaget »positivt«. 
</p><div class="art-quote article-box">
<p class="quote"/>
<blockquote>
<p class="quote-txt">
Når folk får taget deres id-papirer, bliver overvågnet af videokameraer osv., 
er vi ude i noget meget, meget groft, og jeg synes ikke, at det kan passe, 
at vi skal over og finde nogle tudsegamle paragrafer om åger bare for at få 
en dom ud af det
</p>
<p class="sender">
Karina Lorentzen (SF) 
</p>
</blockquote>
</div><p>
»Hvis anklagemyndigheden får nogle virkemidler, som vil gøre det mindre 
besværligt, så er det noget, vi kan bakke op om. Men der skal selvfølgelig 
være krav til, at beviset er rimelig håndfast og tilstrækkeligt til at kunne 
overbevise en dommer om, at det er sådan sagen hænger sammen. Bestemmelsen 
om menneskehandel er jo ikke den mest anvendte paragraf i den danske 
straffelov, og det bliver den selvfølgelig heller ikke. Men det er en svær 
bevisbyrde at løfte, fordi det som regel kræver rigtig megen efterforskning 
at kunne underbygge, når man nedlægger en påstand om menneskehandel, og det 
er heller ikke altid, at de mennesker, der har været handlede, er særlig 
samarbejdsvillige, fordi de er bange for, hvad der kan ske«, siger formand 
og advokat Anne Brandt Christensen. </p><h3>
Opbakning fra DF 
</h3><p>
På Christiansborg får SF opbakning til sit forslag fra Dansk Folkeparti: 
</p><p>
»Resultatet af garagesagen tyder jo på, at det i praksis er meget svært at 
blive dømt for menneskehandel. Derfor kan der bestemt godt være behov for at 
stramme lovgivningen, så tvangsarbejde under særligt skærpede omstændigheder 
kan sidestilles med menneskehandel. Jeg skal selvfølgelig lige se detaljerne 
i deres forslag, men vi er helt åbne for at lave en stramning«, siger 
retsordfører Peter Skaarup. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2213150/udnyttede-rumaenere-ville-tjene-penge-til-leveroperation/">Udnyttede rumænere ville tjene 
penge til leveroperation</a></p><p>
Venstre er mere forbeholdne: 
</p><p>
»Generelt ønsker vi, at folk, der organiserer menneskehandel, straffes 
væsentligt hårdere, og vi tager vel imod SF’s forslag. Men jeg tror 
samtidig, at man skal være varsom med at rykke alt for meget ved grænserne, 
når man diskuterer, hvornår noget er menneskehandel, og hvornår noget er 
tvang, uden at tænke sig grundigt om«, siger retsordfører Karsten Lauritzen. 
</p><p>
»Vi vil gerne være med til at diskutere det, men jeg har ikke læst dommen i 
garagesagen og har derfor ikke mulighed for at se, hvorfor retten ikke 
mente, at man kunne bruge den paragraf. Overordnet kan jeg bare sige, at det 
normalt ikke er sådan i et retssamfund, at bare fordi man ikke kan løfte en 
bevisbyrde, så sænker man kravet til bevisbyrden. Det er også nogle gange, 
fordi folk ikke er skyldige i lige præcis den paragraf, anklagemyndigheden 
prøver at få dem dømt efter«. 
</p><h3>
Hækkerup har tidligere afvist ændringer 
</h3><p>
Hos regeringen har forværende justitsminister Karen Hækkerup (S) tidligere i 
et svar til Folketinget afvist at ændre bestemmelsen om menneskehandel. I 
dag vil Socialdemokraternes retsordfører Trine Bramsen gerne se detaljerne i 
SF's forslag, før hun ønsker at tage stilling til en eventuel lovændring: 
</p><p>
»Alle ønsker jo at menneskehandel - herunder tvangsarbejde - skal kunne 
retsforfølges, men i et retssamfund er der jo også nødt til at være et 
juridisk grundlag. Derfor er jeg nødt til at se, hvad SF’s forslag konkret 
gå ud på«, siger hun. 
</p><p class=" bl-elem">
SF's beslutningsforslag vil i den kommende tid blive fremsat til behandling i 
Folketinget. 
</p>	
</div>
</div></body></html>
