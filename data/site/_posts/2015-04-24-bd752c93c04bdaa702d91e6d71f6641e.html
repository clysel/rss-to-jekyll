---
layout:     post
title: 	    "Nødhjælpsorganisationer dumper EU's redningskrans: Vores børn bliver flove over os"
post_author:	    
post_date:	    Fri, 24 Apr 2015 12:00:12 +0200
post_site:	    politiken.dk 
post_link:	    http://politiken.dk/udland/ECE2641120/noedhjaelpsorganisationer-dumper-eus-redningskrans-vores-boern-bliver-flove-over-os/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sløjt, skuffende og svagt. 
</p><p>
Flere nødhjælpsorganisationer sender hård kritik efter den plan, som EU's 
toppolitikere i aftes blev enige om i Bruxelles. Aftalen sætter rammerne 
for, hvordan landene vil håndtere flygtningestrømmen over Middelhavet, der 
den seneste tid har resulteret i hundredvis af druknede. 
</p><div class="art-quote article-box">
<p class="quote"/>
<blockquote>
<p class="quote-txt">
Man vender det blinde øje til, at folk fortsat vil dø på Middelhavet.
</p>
<p class="sender">
Anders Ladekarl 
</p>
</blockquote>
</div><p/><p>
Anders Ladekarl, generalsekretær i Røde Kors, mener slet ikke, at EU's plan 
kan betegnes som en redningsoperation. 
</p><p>
»Man vender det blinde øje til, at folk fortsat vil dø på Middelhavet. Det er 
uden for enhver tvivl, at det her ikke vil sætte en stopper for massive 
drukneulykker i Middelhavet«, siger han. 
</p><p><b class="ext-link">ANALYSE</b><a class="embeddedlink" href="http://politiken.dk/udland/int_europa/ECE2641004/analyse-europa-bevaebner-sig-i-middelhavet---men-loeser-ikke-problemet/">Europa bevæbner sig i Middelhavet - men 
løser ikke problemet</a></p><p>
»Når vores børn om 30 år skal læse om de her dage i historiebøgerne, så vil 
det være en historie om desperate mennesker på flugt fra nogle af dette 
årtis værste krige, som forsøgte at komme i sikkerhed, men som Europa traf 
en bevidst beslutning om, at man ikke ville redde, hvis de kæntrede i 
Middelhavet. Det tror jeg, vores børn kommer til at blive rigtig flove 
over«, siger han. 
</p><p>
I Dansk Flygtningehjælp er generalsekretær Andreas Kamm også skuffet. Han 
savner et klarere fokus på det, der ifølge ham burde være førsteprioriteten: 
At redde liv. 
</p><p>
»Jeg synes ikke, det er prangende. Man kunne have gjort det meget bedre, hvis 
man lavede et program, der havde hele Middelhavet som operationsfelt«, siger 
han. 
</p><p>
Også Red Barnets vicegeneralsekretær Jonas Keiding Lindholm er skuffet over 
resultatet: 
</p><p>
»Det er sløjt. EU's stats- og regeringschefer fremstår trætte, slappe, 
handlingslammede og i vildrede. Jeg savner lederskab, solidaritet og 
handling«, siger han til Ritzau. 
</p><h3>
Aftale kommer ikke langt nok ud på havet 
</h3><p>
Gårsdagens topmøde blev hurtigt stablet på benene efter sidste weekends 
tragiske ulykke, hvor omkring 800 mennesker mistede livet, da en fiskekutter 
kæntrede på vej fra Tripoli i Libyen til Italien. Alene i april har over 
tusind mennesker mistet livet i Middelhavet. 
</p><p>
Topmødet resulterede i en fælles politisk erklæring fra de 28 medlemslande, 
der vil styrke redningsprogrammet Triton ved mindst at tredoble programmets 
budget. Derudover sender landene en opfordring til EU's udenrigschef om at 
påbegynde forberedelsen af en militær operation, der skal komme 
menneskesmuglerne til livs. 
</p><p><b class="ext-link">PLAN</b><a class="embeddedlink" href="http://politiken.dk/udland/int_europa/ECE2640849/eu-landene-vil-tredoble-budgettet-for-redningsprogram/">EU-landene vil tredoble budgettet for 
redningsprogram </a></p><div class="art-fakta article-box">
<h4 class="">
Det er EU's ledere enige om</h4>
<h5>
Hovedpunkter i aftalen:</h5>
<div class="fakta-body" data-buildingblock="embedded_factboxlink">
<ul class=" bl-elem"><li>En tredobling af Tritons budget og en række bidrag i form af krigsskibe 
og andet.</li><li>En opfordring til EU's udenrigschef om at påbegynde forberedelsen af en militær 
operation.</li><li>Et mindre pilotprojekt om frivillig byrdefordeling af flygtninge.</li><li class=" bl-elem">Et topmøde med Den Afrikanske Union.</li></ul>
</div>
</div><p>
Til gengæld er der ikke lagt op til en forstærket redningsindsats på åbent hav 
lig den, som italienerne tidligere praktiserede med landets Mare 
Nostrum-program, og dermed har indsatsen det helt forkerte fokus, mener 
Anders Ladekarl. </p><p>
»I stedet har vi fået en forstærket grænseoperation, hvor fokus er på grænser 
og ikke på at redde mennesker i nød. Vi fik ingen forsøg på solidariske, 
europæiske løsninger. I stedet for konkrete planer om en massiv indsats i 
nærområdet er der et ønske om et topmøde med afrikanske ledere«, siger 
Anders Ladekarl. 
</p><h3>
Enkelte roser 
</h3><p>
Både Anders Ladekarl og Andreas Kamm havde håbet på, at EU-politikere ville 
lade sig inspirere mere af Mare Nostrum, som lukkede i efteråret på grund af 
pengemangel. 
</p><p>
»Uden at have set den her plan udfolde sig, vil jeg sige, at dens sigte er 
meget begrænset til at forstærke grænserne. Jeg er bange for, at det er for 
svagt, fordi det ikke når langt nok ud mod de skibe, der sagtens kan komme i 
havsnød længere væk«, siger Andreas Kamm. 
</p><p><b class="ext-link">FOTO</b><a class="embeddedlink" href="http://politiken.dk/fotografier/ECE2636585/foto-menneskestroemmen-der-udfordrer-europas-selvbillede/">Menneskestrømmen, der udfordrer Europas 
selvbillede</a></p><p>
Han roser til gengæld, at EU vil tage kontakt til Den Afrikanske Union, 
ligesom et fokus på menneskesmuglerne også er kærkomment. 
</p><p>
Det er endnu ikke klart hvordan, men EU vil »ødelægge smuglernes netværker og 
bringe de skyldige for retten«, ligesom der skal ske en »systematisk indsats 
for at finde, pågribe og ødelægge fartøjer, før de bliver brugt af 
smuglerne«, skriver de europæiske ledere. 
</p><p>
»Vi er ikke glade for de kriminelle netværk, der misbruger folks situation og 
tager sig godt betalt. Der er god grund til at bekæmpe dem, så jeg er glad 
for at se, at man vil tage fat i det«, siger Andreas Kamm. 
</p><p>
Han kan ikke vurdere, om EU's foreløbige planer vil have den ønskede effekt, 
eller om der bare vil dannes nye og problematiske ruter, hvis 
menneskesmuglerne forhindres i at operere på Middelhavet. 
</p><p>
»På den ene side har vi en masse mennesker, der er så desperate i forhold til 
den forfølgelse, der er bag dem, at de er villige til at tage chancen og 
krydse Middelhavet, og på den anden side har vi manglen på legal adgang til 
EU. Det er den kontrast, der skaber menneskesmuglernes marked, og det er 
svært at bekæmpe. Spørgsmålet er, hvad reflekserne vil være. Det tør jeg 
ikke sige. Men jeg er enig i, at den trafik, der er på Middelhavet, og den 
kynisme, de opererer med, skal bekæmpes«, siger han. 
</p><h3 class="tvheader">Se dokumentarfilm om bådflygtninges desperate kamp</h3>
<p class=" bl-elem"/>	
</div>

</div></body></html>
