---
layout:     post
title: 	    "Regeringen vil forbyde e-cigaretter til unge"
post_author:	    
post_date:	    Fri, 20 Feb 2015 22:30:02 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2556888/regeringen-vil-forbyde-e-cigaretter-til-unge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta </h4>
<h5>
Elektronisk cigaret</h5>
<div class="fakta-body" data-buildingblock="embedded_factboxlink">
<p>
E-cigaretten er en batteridrevet plastik- eller stålholder, der simulerer 
cigaretrygning via væsker. 
</p><p>
I 2014 havde 17 procent ældre end 15 år ifølge nye tal fra Kræftens Bekæmpelse 
prøvet e-cigaretter. 
</p><p>
24 procent af e-rygerne vil gerne holde op, det vil 41 procent ikke. 
</p><p class=" bl-elem">
86 procent ryger e-cigaretter med nikotin, 82 procent med smag.
</p>
</div>
</div><p>
Den 1. november er det slut med, at unge under 18 år kan købe elektroniske 
cigaretter og dampe løs. 
</p><p>
Regeringen sender mandag et længe ventet lovforslag i høring, der på en række 
punkter strammer reglerne for de umådelig populære e-cigaretter. 
</p><p>
»Vi synes simpelthen ikke, at e-cigaretter hører hjemme i mundvigen på et 
barn«, siger sundhedsminister Nick Hækkerup (S) og fortsætter: 
</p><p>
»Jeg kan ikke frigøre mig fra den tanke, at ryger man e-cigaretter, lærer man 
at ryge, og der er jo ingen grund til at udstyre børn med et 
oplæringsværktøj«. 
</p><h3>
»Det rene klondike«
</h3><p>
Ministeren kalder området for »det rene klondike, hvor hvem som helst, også 
børn, kan gå ind hvor som helst og købe e-cigaretter. Det marked skal 
reguleres i en ramme, som vi kender – den for smøger«. 
</p><p>
79 procent af danskerne støtter forbuddet mod salg af e-cigaretter til unge 
under 18 år, viser en endnu ikke offentliggjort meningsmåling fra Kræftens 
Bekæmpelse. Kun 9 procent er imod. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/forbrugerkemi/ECE1971512/eksperter-e-cigaretter-bliver-fejlagtigt-solgt-som-harmloese-og-ikke-kraeftfremkaldende/">Eksperter: E-cigaretter bliver 
fejlagtigt solgt som harmløse og ikke kræftfremkaldende</a></p><p>
Kræftens Bekæmpelse er »rigtig glad, hvis der nu en gang for alle kommer styr 
på området«: 
</p><p>
»I dag hører e-cigaretter ikke til noget lovgivningsområde, og der har været 
mange baggårdsproducenter, der er røget under radaren. Med en ny lov vil der 
forhåbentlig komme bedre styr på de produkter, der må sælges fremover«, 
siger Per Kim Nielsen, projektchef i Kræftens Bekæmpelse, og fortsætter: 
</p><p>
»Der er ingen tvivl om, at der er behov for strammere regler, især så børn og 
unge ikke begynder. Det er et produkt, der appellerer netop til dem med de 
forskellige smagsaromaer. Vi har også kunnet se, at en hel del børn og unge 
er startet med e-cigaretter, uden at de havde røget almindelige cigaretter 
før«. 
</p><h3>
Overlæge: Glædeligt med regulering 
</h3><p>
Mere end 150.000 danskere røg i 2013 e-cigaretter, hver tredje daglig, har 
Sundhedsstyrelsen vurderet. 
</p><p>
Den kommende regulering af e-cigaretterne kommer til at ligne de regler, som 
vi i dag kender fra almindelig tobak: Man skal være 18 år for at købe, der 
vil være forbud mod reklamer, og rygeloven vil også gælde e-cigaretter. 
</p><p>
Ifølge Charlotta Pisinger, forskningsoverlæge, ph.d., ved Forskningscenter for 
Forebyggelse og Sundhed, Glostrup Hospital, er Danmark det land i Europa, 
hvor flest damper per 1.000 indbyggere: 
</p><p>
»Derfor er det så fantastisk glædeligt, at der nu kommer regulering på 
området. Det har nemlig været meget bekymrende, at et helt nyt produkt – som 
vi ikke ved meget om, og som ikke er blevet testet – sådan har oversvømmet 
det danske marked«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2189477/e-cigaretter-boer-ikke-bruges-til-rygestop/">E-cigaretter bør ikke bruges 
til rygestop</a></p><p>
Regeringen lægger op til, at der indføres bødestraf, hvis forretninger sælger 
e-cigaretter til unge under 18 år. Charlotte Pisinger frygter, at det blot 
er tomme trusler: 
</p><p>
»Salg af tobak til børn og unge er også forbudt, men ethvert barn kan købe 
cigaretter, uden at de bliver afkrævet id. Når der ikke er nogen systematisk 
håndhævelse af loven, respekteres den ikke«, siger hun. 
</p><h3>
DF: Mange gode takter 
</h3><p>
Lovforslaget kommer som følge af et EU-direktiv, der i modsætning til i dag 
vil tillade salg af e-cigaretter med nikotinvæske på op til 20 mg per ml. 
</p><div class="art-quote article-box">
<p class="quote"/>
<blockquote>
<p class="quote-txt">
Der er ingen tvivl om, at der er behov for strammere regler, især så børn og 
unge ikke begynder
</p>
<p class="sender">
Per Kim Nielsen, projektchef i Kræftens Bekæmpelse 
</p>
</blockquote>
</div><p>
Forhandlere af e-cigaretter får fremover en anmeldepligt, når de begynder at 
sælge den populære damp, en årlig indberetningspligt, og der skal gives 
oplysninger om indholdsvæskernes sundhedsskadelige virkninger.</p><p>
Derudover skal Sikkerhedsstyrelsen føre kontrol med, at reglerne bliver 
efterlevet. 
</p><p>
Liselott Blixt, sundhedsordfører fra Dansk Folkeparti, forventer, at partiet 
støtter lovforslaget: 
</p><p>
»Der er mange gode takter. Det er fint med aldersgrænsen, når vi endnu ikke 
ved, hvor usundt det er. Og det er godt, vi nu får godkendte e-væsker, så 
folk ikke skal blande hjemme i køkkenvasken«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2407942/for-og-imod-er-e-cigaretter-farlige/">For og imod: Er e-cigaretter 
farlige?</a></p><p>
Venstres ordfører Sophie Løhde er også positiv: »Det er suverænt vigtigt, at 
vi får gjort noget ved området. Der har jo været fundet kølervæske og alt 
muligt i væskerne«, siger hun. 
</p><p>
Ifølge Kræftens Bekæmpelse er e-cigaretter ikke uskadelig leg: 
</p><p>
»Der er fundet kemikalier i væsker og damp, og der har indtil nu ikke været 
styr på indholdet og hvem der har produceret det. Vi ved fra målinger, at 
visse af væskerne har indeholdt kræftfremkaldende stoffer«, siger Per Kim 
Nielsen, projektchef i Kræftens Bekæmpelse. 
</p><p class=" bl-elem">
Lovforslaget bliver sendt i høring mandag og forventes fremsat til april. 
</p>	
</div>
</div></body></html>
