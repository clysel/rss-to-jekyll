---
layout:     post
title: 	    "Flemming Rose bliver årets publicist"
post_author:	    
post_date:	    Thu, 19 Mar 2015 22:22:37 +0100
post_site:	    politiken.dk 
post_link:	    http://politiken.dk/kultur/ECE2595911/flemming-rose-bliver-aarets-publicist/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er Flemming Rose, Puk Damsgård, Zetland og Altinget, der løber af sted som 
vindere af dette års Publicistpriser.
</p><p>
Jyllands-Postens udlandsredaktør, Flemming Rose, modtager den store 
Publicistpris 2015. Prisen uddeles for 'mangeårig, fremragende indsats for 
lødig publicisme'.
</p><p>
»Flemming Rose har de sidste ti år været en stærk og central aktør i den 
internationale debat om ytringsfrihed, og midt i de store kontroverser har 
han ikke blot stået fast på sine principper, men også insisteret på at 
forklare og nuancere sine synspunkter i debatter verden over«, lyder det i 
juryens begrundelse.
</p><p>
Publicistklubben har i år udvidet prisrækken til fire priser, som er blevet 
overrakt ved en stor fest i København.
</p><p>
» Vi er stolte over at kunne uddele vores fire priser til så inspirerende 
kolleger, som hver på deres måde står for det bedste i dansk publicisme«, 
siger formand for Den Danske Publicistklub, Jacob Mollerup.
</p><p>
Mediet Zetland modtager den lille publicistpris for at have pustet frisk luft 
ind i det danske medielandskab.
</p><p>
»Zetland er en publicist fornøjelse, som har skabt et eksperimentarium med 
deres idérigdom og deres insisteren på at udvikle både journalistisk 
kvalitet og købmandskab. Holdet bag Zetland bidrager med tiltrængt 
inspiration«, skriver juryen.
</p><p>
En af de nyskabte priser, Public Service-prisen, gik til netmediet Altinget, 
mens den anden af de nyskabte priser, Fortællerprisen, går til DR's 
Mellemøstkorrespondent Puk Damsgård for hendes bestseller 'Hvor solen 
græder' om den syriske borgerkrig.
</p><p class=" bl-elem">
Overrækkelsen af publicistpriserne afslutter det første Publicistdøgn, som er 
en nyskabt og årligt tilbagevendende begivenhed, der sætter fokus på 
udvikling og forbedring af de ting, der udgives i Danmark.
</p>	
</div>
</div></body></html>
