---
layout:     post
title: 	    "Tragisk flystyrt åbner debat om piloters rolle"
post_author:	    
post_date:	    Mon, 30 Mar 2015 18:43:55 +0200
post_site:	    politiken.dk 
post_link:	    http://politiken.dk/udland/ECE2610297/tragisk-flystyrt-aabner-debat-om-piloters-rolle/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvem skal fremtidens flypassagerer stole på, teknikken eller mennesket? 
</p><p>
Under granskningen af, hvordan sidste uges tragiske flyulykke gik til - og 
måske kunne være undgået - er det spørgsmål blevet centralt. 
</p><p>
Efter andenpiloten AL, angiveligt med vilje, styrede et Germanwingsfly direkte 
ind i en fransk bjergside og tog 144 passagerer og yderligere fem 
besætningsmedlemmer med sig i døden, stilles der nu spørgsmålstegn ved, om 
en større del af styringen af flyet kan og bør tages fra piloterne og 
overlades til de teknologiske muligheders kunnen. 
</p><p>
»Det er en evig diskussion om, hvorvidt mennesket er bedre end teknikken eller 
omvendt. For teknisk er alt nærmest muligt«, siger Finn Albert Christensen, 
der som uddannelsesleder på flymekanikeruddannelsen TEC beskæftiger sig med 
flysikkerhed. 
</p><p>
Efter alt at dømme reagerede Germanwingsflyets advarselssystemer, som de 
skulle, da andenpiloten manuelt fik flyet til drastisk at ændre højdemål, 
mens kaptajnen angiveligt var på toilettet. Andenpiloten ignorerede 
advarslerne, og da kaptajnen ville vende tilbage til cockpittet, blev han 
forhindret i at komme ind. En sikkerhedsforanstaltning indført efter 
terrorangrebet i september 2011, der skal forhindre uvedkommende i at komme 
ind, betød, at døren til cockpittet var aflåst. 
</p><p><b class="ext-link">FORLØBET</b><a class="embeddedlink" href="http://politiken.dk/udland/int_europa/ECE2608885/desperat-kaptajns-sidste-ord-inden-flystyrt-aabn-den-skide-doer/">Desperat kaptajns sidste ord inden 
flystyrt: Åbn den skide dør</a></p><p>
Udover flyets advarsel kunne det ifølge Finn Albert Christensen være en 
teknologisk mulighed, at flyet selv tager kontrollen fra piloten og styrer 
udenom, hvis det nærmer sig noget - for eksempel et bjerg eller en bygning. 
</p><p>
»Der har været en diskussion omkring, om flyveren selv skulle agere på det, 
men der mener man, at mennesket er bedre end teknikken«, siger han. 
</p><h3>
Piloten som et sikkerhedaspekt 
</h3><p>
Ifølge det amerikanske branchemedie Aviation Week, har NASA også udviklet et 
system, hvor kun den ene pilot er om bord på flyet, mens den anden er på 
jorden. Personen på jorden er i kontakt med flyet og kan overtage kontrollen 
fra den ombordværende, hvis det af den ene eller anden grund skulle blive 
nødvendigt. 
</p><p>
På Aviation Week mener redaktør Graham Warwick, der er tidligere flyingeniør, 
at det er på tide, at branchen foretager nye sikkerhedsforanstaltninger, der 
så at sige beskytter passagerer fra piloter, for de teknologiske løsninger 
er allerede demonstreret og klar, mener han. 
</p><p>
»Det er på højeste tid, at vi begynder at adressere, at piloten også er et 
sikkerhedsspørgsmål«, siger han i en podcast, hvor piloten som et 
sikkerhedsaspekt netop bliver diskuteret: 
</p><p>
»Vi taler ikke om at erstatte piloter eller lænke dem. Der er gode grunde til, 
at piloter er i cockpittet: Vi har brug for deres hjerner, deres reaktioner 
og deres problemløsning. Men der er tekniske muligheder for at bygge 
sikkerhedshegn omkring dem«. 
</p><p><b class="ext-link">POLITIKEN MENER</b><a class="embeddedlink" href="http://politiken.dk/debat/ledere/ECE2608698/politiken-mener-der-findes-ingen-garanti-imod-katastrofer/">Der findes ingen garanti imod 
katastrofer</a></p><p>
I forvejen har piloter et tungt arsenal af teknik til rådighed, når de sætter 
sig til rette i cockpittet, fortæller Finn Albert Christensen. 
</p><p>
»I dag er det automatpiloten, der styrer flyet fra A til B. Det hele er 
programmeret i forvejen, så piloten fungerer nærmest kun som en backup til 
teknikken«, siger han og understreger samtidig, at det sjældent fanger 
offentlighedens opmærksomhed, når piloter retter tekniske fejl. 
</p><p>
»Mange piloter har oplevet, at de selv måtte gribe ind, fordi teknikken ikke 
fungerede. Men når mennesket som sikkerhedssystem fungerer bedre end 
teknikken, hører vi ikke om det. Og når fejlene så sker, er det jo ofte, 
fordi mennesket ikke har været bedre end teknikken«, siger han. 
</p><h3>
Flyselskaber ændrer praksis 
</h3><p>
Aksel Lytzen, luftkaptajn og formand for pilotforeningen DALPA, vil ikke 
forholde sig til den aktuelle ulykke, før alle faktorer og fakta er samlet 
og den officielle havarirapport foreligger. Men han mener ikke nødvendigvis, 
at der er brug for nye teknologiske skridt i et forsøg på at forhindre 
fremtidige ulykker. 
</p><p>
»Al elektronik kan også fejle. Man kan ikke sidde ved et skrivebord og 
gennemskue alt, og der er flere eksempler på, at ingeniører ikke har 
forudset alle tænkelige situationer, hvilket gør, at et udmærket fungerende 
fly pludselig forulykker«, siger han. 
</p><p>
I forvejen har piloterne systemer, som fortæller om terræn og anden trafik, og 
de informationer er nyttige, men mennesket skal fortsat have kontrollen, 
mener han. 
</p><p>
»Som pilot og håndværker vil jeg naturligvis gerne have al nyttig information 
og hjælpemidler, men jeg vil også være i stand til at træffe en lynhurtig 
beslutning, hvis computeren finder på noget forkert. Vi har allerede i dag 
megen gavn af computer systemer, men jeg ville ikke føle mig mere tryg ved, 
at en computer alene skulle flyve flyet«, siger han. 
</p><p><b class="ext-link">DEBAT</b><a class="embeddedlink" href="http://politiken.dk/debat/profiler/skovjakobsen/ECE2606947/vi-er-i-hinandens-haender---det-er-livets-vilkaar/">Vi er i hinandens hænder - det er livets 
vilkår</a></p><p>
Katastrofen i De Franske Alper har allerede fået flere flyselskaber til at 
ændre praksis. Blandt andre har Norwegian, EasyJet og SAS hurtigt meddelt, 
at selskaberne nu vil sørge for, at der altid er to personer til stede i 
cockpittet under hele flyvningen. Hvis en pilot skal på toilettet, skal et 
andet besætningsmedlem agere stedfortræder eller sikkerhedsforanstaltning, 
indtil vedkommende er tilbage. 
</p><p>
Aksel Lytzen kalder tiltaget for en populistisk hovsa-løsning. 
</p><p class=" bl-elem">
»Jeg kan godt forstå det psykologiske i det, og der er måske et behov for at 
vise handlekraft. Men som pilot forstår jeg ikke formålet med at sende en 
person ud i cockpittet. Hvis en pilot med nøje kendskab til systemer og 
procedure har besluttet sig for med overlæg at forulykke et fly, vil det 
være meget, meget svært for en kollega at forhindre det«, siger han og 
henviser til, at det tidligere er lykkedes en pilot at lade et fly styrte 
ned, selv om der sad en andenpilot ved siden af. 
</p>	
</div>

</div></body></html>
