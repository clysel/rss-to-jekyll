---
layout:     post
title: 	    "Atomaftale med Iran kan være på trapperne"
post_author:	    
post_date:	    Sat, 28 Mar 2015 08:35:51 +0100
post_site:	    politiken.dk 
post_link:	    http://politiken.dk/udland/ECE2608081/atomaftale-med-iran-kan-vaere-paa-trapperne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Konkrete tal er angiveligt ved at blive nedfældet på papir i forhandlingerne 
om Irans atomprogram.
</p><p>
De forhandlende stormagter er ifølge embedsfolk tæt på at have et to til tre 
sider langt dokument klar til offentliggørelse. Dokumentet skal angiveligt 
udgøre fundamentet på en langsigtet aftale, der kan løsne spændingerne over 
Teherans atomambitioner.
</p><p>
I går sagde vestlige og iranske embedsfolk til Reuters, at der efter møderne 
mellem Iran, USA, Storbritannien, Frankrig, Tyskland, Rusland og Kina stadig 
ikke ligger en fast aftale på bordet, og at kerneelementer fortsat 
debatteres.
</p><p>
Dog er der ikke lige så langt mellem parterne, som der har været.
</p><p>
»Parterne er meget, meget tæt på det sidste skridt, og noget kan snart blive 
underskrevet eller aftalt og annonceret mundtligt«, siger en højtstående 
iransk embedsmand, der udtaler sig anonymt.
</p><p>
Andre embedsfolk bekræfter udsagnet, men advarer om, at det hele stadig kan 
falde til jorden i løbet af de kommende dage.
</p><h3>
Hele udkastet lægges frem
</h3><p>
USA's udenrigsminister, John Kerry, og hans iranske kollega, Mohammad Javad 
Zarif, har diskuteret atomprogrammet i dagevis ved møder i Schweiz. De andre 
landes udenrigsministre ventes at slutte sig til de to i løbet af weekenden.
</p><p>
Ifølge en embedsmand diskuteres det, om det to-tre sider lange dokument skal 
offentliggøres, mens andre detaljer forbliver fortrolige.
</p><p>
»Planen for de to-tre sider er, at de skal lægges frem offentligt«, siger en 
anonym embedsmand.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2572318/netanyahu-og-obama-er-i-aabent-opgoer-om-iran/">Netanyahu og Obama er i åbent 
opgør om Iran</a></p><p>
Hvis parterne når til enighed om dokumentet, kommer det angiveligt til at 
indeholde konkrete nøgletal for atomaftalen - det gælder blandt andet et 
maksimumtal for uranberigelsen, typer af uran, der må beriges, hvor mange 
centrifuger Iran må operere med, størrelsen på uranlager samt hvilken 
forskning og udvikling, der må bedrives.
</p><p>
Derudover vil der også være oplysninger om ophævelse af sanktioner, der er 
blevet indført mod iranerne, og en angivelse af aftalens varighed.
</p><p class=" bl-elem">
Senest ved udgangen af denne måned skal Iran og de såkaldte P5+1 lande være 
enige om de overordnede dele af aftalen, der skal ligge helt klar 30. juni.
</p>	
</div>
</div></body></html>
