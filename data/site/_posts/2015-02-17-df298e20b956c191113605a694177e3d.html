---
layout:     post
title: 	    "Teatre lokker unge med lavpristilbud"
post_author:	    
post_date:	    Tue, 17 Feb 2015 13:48:06 +0100
post_site:	    politiken.dk 
post_link:	    http://politiken.dk/kultur/scene/ECE2549505/teatre-lokker-unge-med-lavpristilbud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>teaterrabat </p><p>Kort om </p>
<p class="fakta-body" data-buildingblock="embedded_factboxlink">
<b>Aarhus Teater</b> investerer fra næste sæson 2 millioner kr. i at sænke billetprisen 
på alle forestillinger til 50 kr. for unge under 25, studerende og for 
skoler. Også landets andre store teatre kører med reduceret pris for unge. <b>Det 
Kongelige Teater</b> tilbyder halv pris. Københavns Teater trækker 100 
kr. fra normalprisen og har særlige Billy-tilbud med to unge-billetter for 
100 kr. stykket. <b>Aalborg Teater</b> tilbyder halv pris, og Odense Teater 
tager 50 kr., men for udvalgte forestillinger, og betinget af klubmedlemskab.
</p>
</div><p>
I et forsøg på at få flere unge til at interessere sig for scenekunst tilbyder 
de danske teatre stadig lavere priser. Billigste tilbud blev tilføjet 
forleden, da Aarhus Teater ret uhørt satte 2 millioner kroner af til at 
sænke billetpriserne for studerende samt for børn og unge under 25 år. 
</p><p>
For en flad 50’er vil en ung aarhusianer kunne se samtlige forestillinger fra 
Holberg til Hassan Preisler. Dermed er teaterbilletten billigere end en 
biografbillet eller en stor fadøl. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2547811/metroseksuel-dominans-forestilling-haenger-fast-i-klicheerne/">Metroseksuel 
dominans-forestilling hænger fast i klicheerne</a></p><p>
»Hver gang vi laver brugerundersøgelser, får vi at vide, at det er for dyrt at 
gå i teatret. Den fordom fjerner vi nu«, siger Aarhus Teaters pressechef, 
Morten Daugbjerg, om initiativet, der gælder alle forestillinger, uanset 
hvor mange gange man går i teatret, og uanset om man er meldt til som 
klubmedlem. 
</p><p>
»I det store perspektiv er der behov for at appellere til nye grupper. Den 
typiske teatergænger har en vis alder og en god økonomi. Skal vi blive ved 
med at have et stort publikum, skal vi sikre, at vi hele tiden kan få nye 
grupper til at komme i teatret«. 
</p><h3>
Interesse er afhængig af priserne 
</h3><p>
Også landets andre store scener forsøger sig med rabat til unge og studerende. 
</p><p>
Det Kongelige Teater og Aalborg Teater kører med halv pris, de fem teatre i 
Det Københavnske Teaterfællesskab trækker 100 kroner fra normalprisen og har 
særlige tilbud som to unge for 100 kroner stykket, mens Odense Teater kun 
beder om 50 kroner fra unge til udvalgte forestillinger, hvis man er 
klubmedlem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/scene/ECE2533264/guide-oplev-10-spaendende-udstillinger/">Guide: Oplev 10 spændende 
udstillinger </a></p><p>
På Betty Nansen betyder den generelle prisnedsættelse på 100 kroner på de 
aktuelle forestillinger, at unge kan komme i teatret til mindstepriser fra 
60 kroner for ’Samtale før døden’ til 130 kroner for ’The Black Rider’. 
</p><p>
Teatret har erfaring for, at unges interesse for teatret er mere afhængig af 
priserne, end det gælder for andre grupper, fortæller teaterchef Henrik 
Hartmann. 
</p><h3>
Man har betalt én gang via skatten 
</h3><p>
En gængs teatergænger er »nogenlunde ligeglad« med prisen, hvis forestillingen 
fænger. 
</p><p>
Men til en forestilling som ’1984’, der appellerede særligt til unge, oplevede 
teatret pludselig, at »billetterne blev solgt bagfra«, fortæller Henrik 
Hartmann.
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke nok at sætte prisen ned
</p>
<p class="sender">
Stig Jarl, teaterforsker 
</p>
</blockquote>
</div><p>
Normalt ryger de gode sæder på de forreste rækker midtfor først. Men med 
’1984’ blev de solgt sidst. I stedet var det de billigere billetter i 
prisgrupper B og C, der blev efterspurgt, så salen blev fyldt op bagfra, og 
de dyre sæder oppe foran stod tomme i længst tid.</p><p>
»Prisen har stor betydning for unge og studerende«, konkluderer Henrik 
Hartmann. 
</p><p>
»Det er et bevidst valg for os at prøve at gøre det sådan, at man generelt 
skal mærke, at man allerede har betalt én gang for at komme i teatret via 
skatten. Og for unge vil vi gerne gøre det sådan, at det ikke altid skal 
være økonomien, der gør, at de ikke kommer i teatret«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/scene/ECE2531861/guide-ny-scenekunst-du-skal-opleve/">Guide: Ny scenekunst, du skal 
opleve</a></p><p>
Han kan dog ikke uden videre sænke prisen så meget, som Aarhus Teater for 
eksempel nu har gjort det: 
</p><p>
»Jeg kan godt have en vision om, at vi skal være billigst, men hvis det så 
viser sig, at der ikke kommer publikum i teatret, er vi nødt til at gøre 
noget, og der er tre muligheder: Vi kan fyre, vi kan spare, eller vi kan 
sætte priserne op«. 
</p><h3>
Banecykling, nej tak 
</h3><p>
Stig Jarl, der er lektor i teatervidenskab ved Institut for Kunst- og 
Kulturvidenskab på Københavns Universitet, er enig i, at unge er særligt 
følsomme over for billetpriser. 
</p><p>
»Men det er ikke nok at sætte prisen ned«, understreger han. 
</p><p>
Kulturministeriets såkaldte kulturvaneundersøgelse viser, at der er flere 
barrierer for, at folk ikke kommer i teatret, men den overvejende grund er, 
at de ikke interesserer sig for det. 
</p><p>
»Og det er vel reelt nok. Jeg interesserer mig heller ikke for hverken 
boksning eller banecykling, og selv om billetprisen blev sat ned, ville det 
ikke få mig til at købe billet«, siger Stig Jarl. 
</p><p>
Den næstmest almindelige grund til, at folk ikke kommer, er økonomi, men den 
økonomiske barriere har størst betydning for den, der allerede er 
interesseret, understreger Stig Jarl. 
</p><p>
»Er man ikke interesseret, er det ikke nok med en prisnedsættelse«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2537550/kosmos-forestilling-er-en-svimlende-rejse-ud-til-stjernegalakserne/">Kosmos-forestilling er en 
svimlende rejse ud til stjernegalakserne</a></p><p><i class=" bl-elem">Er det så ligegyldigt, hvad billetterne koster?</i></p><p>
»Nej, det ikke ligegyldigt. Og offentligt støttede kulturinstitutioner har en 
forpligtelse til at arbejde for at få et bredere publikum. De skal blot være 
klar over, at billetprisen ikke er hverken eneste eller væsentligste 
parameter«. 
</p><p>
Når unge beklager sig over teaterpriser i dag, har de noget at have det i: 
Deres forældre slap billigere som unge i 70’erne, viser et regnestykke, Stig 
Jarl har lavet: 
</p><p>
»I begyndelsen af 70’erne, hvor publikumstallene steg meget, kostede en 
ungdomsbillet 6 kroner. 6 kroner! Reguleret for forbrugerprisindeks svarer 
det til 36 kroner i dag«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE2537230/publikum-til-demokratisk-opera-jeg-sad-og-raabte-op/">Publikum til demokratisk 
opera: »Jeg sad og råbte op«</a></p><p>
På Aarhus Teater er det sidste sæsons uventet store overskud på over 8 
millioner kroner, der sætter teatret i stand til at ofre millionbeløbet på 
at sænke billetpriser og »give entréindtægterne tilbage til borgerne«, som 
man siger på teatret. 
</p><p>
»Alle teatre har ansvar for publikumsudviklingen, men man kan selvfølgelig 
ikke sænke prisen, hvis man ikke har råd, og lige nu har jeg faktisk svært 
ved at se andre, der ville kunne gøre det lige så massivt, som vi er i stand 
til«. 
</p><p><i class=" bl-elem">Aarhus Teaters næste store forestilling er ’My Fair Lady’. Uanset hvor 
billige billetterne er, er det vel ikke en forestilling, der appellerer til 
unge?</i></p><p class=" bl-elem">
»Nej, og vi skal ikke være naive. Det er ikke sådan, at horderne kommer 
farende, fordi vi sænker priserne. Det er lige så vigtigt, at det, vi 
tilbyder, er relevant. Ved at sænke prisen fjerner vi én barriere, men det 
er ikke nogen tryllestav i sig selv, og initiativet kan ikke stå alene. Vi 
følger op, blandt andet med særlige arrangementer for skoler, børn og unge«. 
</p>	
</div>
</div></body></html>
