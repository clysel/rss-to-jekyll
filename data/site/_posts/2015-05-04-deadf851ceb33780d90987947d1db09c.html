---
layout:     post
title: 	    "Regeringen vidste ikke, at jobkrav kun vil ramme 250 flygtninge"
post_author:	    
post_date:	    Mon, 04 May 2015 18:04:35 +0200
post_site:	    politiken.dk 
post_link:	    http://politiken.dk/indland/politik/ECE2654569/regeringen-vidste-ikke-at-jobkrav-kun-vil-ramme-250-flygtninge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Regeringen var tilsyneladende ikke opmærksom på, at det lovforslag, som den 
fremlagde i sidste uge, kun vil ramme 246 flygtninge og familiesammenførte. 
</p><p>
»Nej, det var jeg ikke umiddelbart klar over«, siger Socialdemokraternes 
udlændinge- og integrationsordfører Ole Hækkerup. 
</p><div class="art-quote article-box">
<p class="quote"/>
<blockquote>
<p class="quote-txt">
Det, som er det vigtige for os, er, at hele indsatsen i forhold til flygtninge 
og indvandrere bliver målrettet imod arbejdsmarkedet, altså imod uddannelse 
og arbejde
</p>
<p class="sender">
Lennart Damsbo-Andersen, arbejdsmarkedsordfører (S) 
</p>
</blockquote>
</div><p/><p>
Med lovforslaget vil regeringen stille krav om 10 timers arbejde om ugen til 
flygtninge og familiesammenførte, der er på kontanthjælp og en del af det 
treårige integrationsprogram. Men kravet henvender sig kun til de 3 procent, 
der, ifølge de seneste tal fra Beskæftigelsesministeriet, er kategoriseret 
som jobparate - hvilket svarer til 246 personer. 
</p><p>
Det skriver Jyllands-Posten i dag. 
</p><p><b class="ext-link">FORSLAGET </b><a class="embeddedlink" href="http://politiken.dk/indland/politik/ECE2647453/regeringen-flygtninge-skal-arbejde-10-timer-om-ugen/">Regeringen: Flygtninge skal arbejde 10 
timer om ugen</a></p><p>
Heller ikke arbejdsmarkedsordfører Lennart Damsbo-Andersen (S) kendte til det 
lave tal. Men det er heller ikke relevant, mener han. 
</p><p>
»Det har slet ikke været noget, vi har bekymret os om. Det, som er det vigtige 
for os, er, at hele indsatsen i forhold til flygtninge og indvandrere bliver 
målrettet imod arbejdsmarkedet, altså imod uddannelse og arbejde«, siger 
han. 
</p><h3>
To ud af tre kommer ikke i job 
</h3><p>
Allerede i nytårstalen 1. januar understregede statsminister, Helle 
Thorning-Schmidt (S), at flygtninge og indvandrere skal i arbejdstøjet. 
</p><p>
Og de seneste måneder har hun smilende på busstoppesteder og togstationer 
ytret budskabet »Kommer du til Danmark, skal du arbejde«. For regeringen vil 
gøre op med, at to ud af tre flygtninge eller familiesammenførte i dag ikke 
er i job eller uddannelse efter at have været igennem kommunernes treårige 
integrationsprogram. 
</p><p>
I midten af marts præsenterede regeringen derfor en integrationspakke, der 
skal få 30.000 indvandrere og flygtninge i arbejde ved hjælp af en 
erhvervsrettet integrationsindsats. Og i sidste uge tilføjede regeringen så 
med et nyt lovforslag et minimumskrav på 10 timers arbejde i form af 
løntilskud, praktik eller nyttejob for de jobparate. Men det krav vil altså 
kun ramme 246 personer. 
</p><p><i class=" bl-elem">Selve kravet på 10 timer henvender sig jo kun til knap 250 personer. Er det 
ikke at skyde gråspurve med kanoner at lave et politisk udspil kun for dem?</i></p><p>
»Nej, det er det ikke. Det er et krav om et bestemt antal timer, men de andre 
flygninge og indvandrere skal jo også i gang. Det, der er vigtigt, er, at 
alle får en erhvervsrettet indsats«, siger Lennart Damsbo-Andersen. 
</p><h3>
Man skal ikke forvente for lidt af folk 
</h3><p>
Mens det kun er 3 procent af de danske flygtninge på kontanthjælp, der er 
jobparate, er det 88 procent - eller 8.072 personer - der er 
aktivitetsparate, altså folk der har andre problemer end kun arbejdsløshed. 
</p><p><b class="ext-link">FOR FÅ? </b><a class="embeddedlink" href="http://politiken.dk/indland/politik/ECE2653647/borgerlige-partier-socialraadgiverne-er-for-bloedsoedne-overfor-flygtninge/">Borgerlige partier: Socialrådgiverne 
er for blødsødne overfor flygtninge</a></p><p>
Og selv om der ikke stilles krav til de aktivitetsparate, skal også de 
integreres gennem en erhvervsrettet indsats, siger udlændinge- og 
integrationsordfører Ole Hækkerup. 
</p><p>
»Hvis man kommer ud i virksomhedspraktik og begynder at lære dansk, vil man 
efter et år kunne være jobparat«, siger han. 
</p><p><i class=" bl-elem">Hvorfor så ikke også stille krav til de aktivitetsparate? </i></p><p>
»For at undgå, at det bliver al for usmidigt. Der er meget stort forskel på, 
hvem de enkelte personer er. Nogle kan have meget tungere problemer end 
andre«, siger Ole Hækkerup og tilføjer: 
</p><p>
»Vores hensigt med det her er at sige, at alle vil have godt af at komme i 
berøring med det omgivende samfund, for vores erfaring er, at det bedste er 
at stille krav. I dag er det sådan, at hvis man har en diagnose, ryger man 
over i kassen, hvor vi ikke forventer noget af dig, og det har ingen gavn 
af«. 
</p><p><i class=" bl-elem">Men flygtninge kommer jo ofte med krigstraumer og posttraumatisk 
stresssyndrom (PTSD) i bagagen. Er det realistisk at tro, at alle flygtninge 
kan arbejde? </i></p><p>
»Jeg vil tro, at der er nogen, hvor problemerne er så store, at de ikke kan 
arbejde. Men jeg tror også, at det er vigtigt at have noget at stå op til og 
noget at være en del af for at komme for eksempel PTSD til livs. Vi kan se, 
at nogle danske veteraner, der har PTSD, har godt af at komme i arbejde. Man 
skal ikke forvente for meget af folk, men man skal heller ikke forvente for 
lidt af dem«. 
</p><p class=" bl-elem">
Hos Venstre og Dansk Folkeparti, som begge mener, at regeringens krav om 10 
timer er for uambitiøst, har der lydt undren over, at kun 3 procent af 
indvandrerne skulle være jobparate. Udlændinge- og integrationsordfører for 
Dansk Folkeparti, Martin Henriksen, mener således, at nogle af 
socialrådgiverne er for »bløde«, når de vurderer, om flygtninge og 
indvandrere er klar til at hoppe i arbejdstøjet. 
</p>	
</div>

</div></body></html>
