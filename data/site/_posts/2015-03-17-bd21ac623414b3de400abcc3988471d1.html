---
layout:     post
title: 	    "I dag bliver verdens storbyer en lille smule grønnere"
post_author:	    
post_date:	    Tue, 17 Mar 2015 10:37:59 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2589280/i-dag-bliver-verdens-storbyer-en-lille-smule-groennere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fra Rio til Sydney og videre til København er dagens farve grøn. Bygninger, 
broer og mennesker iklæder sig grønt, og det skyldes den irske St. Patrick's 
Day, der for længst har udviklet sig et globalt fænomen. 
</p><p>
Det hænger også sammen med, at irerne selv på en måde er blevet et globalt 
fænomen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2278530/cykl-din-egen-giro-ditalia-i-irland-og-nordirland/">Cykl din egen Giro d'Italia i 
Irland og Nordirland </a></p><p>
Der har gennem århundreder været massiv udvandring fra Irland til f.eks. USA 
og Australien, men selv de generationer, der måske aldrig har besøgt Irland, 
holder fast i deres irske arv. 
</p><p>
Og denne arv fejres med stor synlighed hvert år 17. marts, som er irsk 
nationaldag. 
</p><h3>
Skytshelgen døde i 461 
</h3><p>
Sankt Patrick er Irlands skytshelgen, og han døde 17. marts 461. Han æres for 
at have indført kristendommen i landet. 
</p><p>
På nationaldagen holder f.eks. banker og kontorer i Irland lukket, men de 
talrige irske pubber verden over med garanti har åbent. Og lige på denne dag 
er det formentlig nok at føle sig irsk for at kunne deltage i løjerne. 
</p><p>
I byer med stor irsk indbyggerandel som f.eks. New York og Chicago er der 
store optog i gaderne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/tgtsaersektion/saersektionusa/ECE1565407/storby-fight-new-york-versus-chicago/">Storby-fight: New York versus 
Chicago </a></p><p>
I år er København også med i de grønne løjer, og det sker bl.a. ved 
illumination – i grønt, naturligvis – af dele af havneanlægget ved Kalvebod 
Brygge. 
</p><p>
Den irske turistorganisation Tourism Ireland står for en del af 
’grønficeringen’ af bygninger og monumenter verden over. 
</p><p class=" bl-elem">
Billedserien over artiklen giver en ide om, hvordan de grønne bygningsværker 
kan tage sig ud. Nogle af fotografierne er fra tidligere års fester, men 
noget tilsvarende kan opleves i dag. 
</p>	
</div>
</div></body></html>
