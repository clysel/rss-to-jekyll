---
layout:     post
title: 	    "Tårer i X Factor skaber debat: »DR har fuldstændig tabt sutten«"
post_author:	    
post_date:	    Wed, 18 Mar 2015 15:59:52 +0100
post_site:	    politiken.dk 
post_link:	    http://politiken.dk/kultur/filmogtv/ECE2592759/taarer-i-x-factor-skaber-debat-dr-har-fuldstaendig-tabt-sutten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
15-årige Baraa og 16-årige Tannaz stortudede for nylig på tv-skærmen, før de 
blev sendt hjem fra årets X Factor-konkurrence på DR 1. 
</p><p>
Og der er fortsat mindreårige med i det populære show, hvor over en million 
seere følger deltagernes ofte følelsesladede kamp for ikke at blive sendt 
hjem. 
</p><p>
Er det i orden, at DR viser den slags følelsesmæssige sammenbrud for åben 
skærm? 
</p><p><b>Jon Stephensen, teaterchef, Aveny-T:</b></p><p>
»Børnemishandling er et voldsomt ord, men når du spørger så direkte, er svaret 
ja. Det er mig komplet uforståeligt, at Danmarks Radio, der altid har været 
et fyrtårn inden for børne-tv og fremadrettet pædagogik, fuldstændig har 
glemt, hvilke værdier de står for. Det var ikke rart at se, hvad der skete 
forrige fredag. Et er, at der ikke er kommet en undskyldning fra DR’s 
ledelse. Det er, hvad det er. De har sikkert klappet sig selv på skulderen 
over de store seertal. Noget andet er, at DR’s lytter- og seerredaktør ikke 
reagerer på det her«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00921/kul_Jon_921703y.jpg" alt="" border="0"/><span class="caption"><span class="f-img-caption">Arkivfoto: 
</span>Ditte Valente</span></span>
»DR har fuldstændig tabt sutten, hvis de ikke kan se, at den er gal. Det synes 
jeg er rystende. Fornemmelsen bliver kun yderligere forstærket med X 
Factor-app’en, hvor man ikke bare kan stemme på dem, der har klaret sig 
godt, men også dem, man synes har gjort det dårligt. Så der er sådan et brug 
og smid væk-mønster, og så skide være med de børn, der kommer i klemme på 
det her underholdnings- og seertalsalter«. 
</p><p>
»Det er ikke Kanal 5 eller TV3; det er DR, og det forpligter helt vildt 
anderledes. Når børn står og bryder sammen på direkte tv og ikke kan 
gennemføre deres sang, fordi det bliver for opkørt, er det ikke forældrenes 
ansvar, og det er ikke børnenes ansvar; det er DR’s ansvar. Jeg så gerne, at 
der kom en reaktion fra lytter- og seerredaktøren«. 
</p><p/><p><b>Birgitte Fredsby, tidligere chef for DR’s B&amp;U-afdeling. Partner i 
koncept- og produktionsselskabet Made By Us, der blandt andet samarbejder 
med DR:</b></p><p>
»Man forsøger ihærdigt at pakke det ind i public service, men man skulle i 
virkeligheden bare se ’X Factor’ som det, det er: en konkurrence. Og i en 
konkurrence er der altid nogen, der bliver stemt hjem«. <span class="img-contimg-fl-right"><img class="image inlineLightBox" src="http://multimedia.pol.dk/archive/00921/kul_BirgitteFredsby_921705w.jpg" alt="" border="0"/><span class="caption">Privatfoto</span></span></p><p>
»Og det er der ikke noget galt i. Man kan så spørge, om man skulle have gjort 
det hele så følelsesmæssigt voldsomt både at se på og være en del af, men 
det virker jo«. 
</p><p>
»Når vi ser tilbage i historien, har alle, der som børn har opnået 
stjernestatus, lidt senere i deres ungdomsår tumlet med, hvad der var sket, 
hvis de bare var blevet børnehavepædagog eller noget andet, der gav mening. 
Når man først har taget de skridt op ad den gyldne trappe, er det svært at 
komme ned ad den igen og starte forfra og kigge sig selv i øjnene på ny. Og 
det er ’X Factor’ bare endnu en opskrift på«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2555246/x-factor-kan-takke-boern-for-de-hoeje-seertal/">'X Factor' kan takke børn for 
de høje seertal</a></p><p>
»For mange gok i nødden er ikke sundt for børn, der jo i forvejen er i gang 
med den proces: Hvad skal jeg blive til, og hvem er jeg? Men man har fundet 
formlen for, hvordan man får den danske børnefamilie til at sidde og hygge 
sig foran tv fredag aften, og det har på en eller anden måde også 
legaliseret det«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/kul_Mariella_jpg_921706w.jpg" alt="" border="0"/><span class="caption">Privatfoto.</span></span></p><p><b>Mariella Harpelunde, freelance instruktør af børne-tv, bl.a. ’Barda’ og 
’Isas Stepzs’:</b></p><p>
»Man bliver nødt til at respektere børnenes og deres familiers ekstreme 
ambition, selv om man måske ikke er enig i, at den er god for børnene. I 
fredags kunne Baraa stå på scenen i det største liveshow i Danmark og rose 
og takke, da han blev sendt hjem. Hvis han ikke inde i sit lille fine hjerte 
fra Gellerupparken havde en drøm om, at det her var hans chance, ville han 
slet ikke kunne stå der. Og så ville de heller ikke lade ham gøre det. Jeg 
tager hatten af for, at han vil det så meget. Og hvis vi ikke synes, det er 
kønt, må vi bare slukke. For de vil selv det her fjollede tv-format, der 
somme tider er voldsomt«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/byliv/ECE2581779/damejagt-og-burgere-en-cityboi-guider-til-din-weekend/">Damejagt og burgere: En 
Cityboi guider til din weekend</a></p><p>
»For nogle af dem <i>er</i> det jo deres vej. Eksempelvis Peter, der var 
i med ’Paradise Hotel’ og blev kæreste med Amalie. Han sagde: ’Hey, jeg var 
i lære som låsesmed, og nu har jeg de flotteste damer og kan tage rundt på 
diskoteker over hele Danmark, og alle synes, jeg er sej, og ved, hvem jeg 
er’. De har noget at vinde, og det må vi respektere«. 
</p><p class=" bl-elem">
»Man kan ikke <i>fake</i> den vilje. Det er deres egen ambition. Jeg 
siger altid til de børn, jeg caster: »Har du viljen til det her, når det 
bliver svært og hårdt?«. Og man kan bare se på de ’X Factor’-børn, at deres 
vilje til at synge for hele Danmark fylder hele kroppen«. 
</p>	
</div>
</div></body></html>
