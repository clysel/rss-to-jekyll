---
layout:     post
title: 	    "Vi er syriske flygtningebørn. Sådan ser vores liv ud ..."
post_author:	    
post_date:	    Thu, 12 Mar 2015 12:35:10 +0100
post_site:	    politiken.dk 
post_link:	    http://politiken.dk/fotografier/ECE2569602/vi-er-syriske-flygtningeboern-saadan-ser-vores-liv-ud-/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De bor i støvede telte - et sted, de ikke selv har valgt. Dette er deres liv - 
som de selv ser det. 
</p><p>
Sidste år i august rejste den amerikanske Magnum-fotograf Michael Christopher 
Brown til flygtningelejren Za’atari i Jordan, dengang midlertidigt hjem for 
omkring 80.000 syrere på flugt fra krigen i deres hjemland. 
</p><p>
Som led i en Red Barnet-aktion arbejdede han i en uge sammen med lejrens unge 
mellem 14 og 18 år - både drenge og piger - for at få dem til at fortælle 
historier om deres hverdag ved brug af en iPhone. Det blev til disse 
portrætter af livet i flygtningelejren - set med de unges øjne. 
</p><p><b>Klik 'SE I FULD SKÆRM' for at se fotografierne i det rette format. </b></p><p>
»Som udenlandsk reporter er der nok en tendens til at fotografere 
flygtningelejre som Za'atari på en bestemt måde - det kommer man i hvert 
fald let til, når man træder ind som en fremmed«, fortæller Michael 
Christopher Brown, der kalder de unges fotografier »billeder af en 
virkelighed, en verden, som vi sjældent får indblik i«. 
</p><p>
En af de unge piger har selv om sine billeder sagt: »Nogle gange, når jeg 
tager kameraet op foran øjet for at fotografere, ser jeg ting i det, som man 
ellers ikke ville se - folks følelser for eksempel«. 
</p><p>
Krigen i Syrien anses for at være den største humanitære katastrofe i verden 
lige nu. Det anslås, at 2 millioner syriske børn i dag lever som flygtninge. 
</p><p class=" bl-elem">
Billederne er ikke krediteret de enkelte unge af hensyn til deres sikkerhed. 
</p>	
</div>
</div></body></html>
