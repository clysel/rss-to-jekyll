---
layout:     post
title: 	    Bedst og værst Ziegler og Bondo vurderer aftalen
post_author:	    
post_date:	    Mon  16 Feb 2015 14:11:32 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2548761/bedst-og-vaerst-ziegler-og-bondo-vurderer-aftalen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forhandlerne for 500.000 kommunalt ansatte er blevet enige om en ny 
overneskomst. Den betyder blandt andet, at lønnen stiger 5,42 procent løbet 
af år, men den største lønstigning kommer i 2017 
</p><p><i class=" bl-elem">Hvad er det bedste ved aftalen? </i></p><p>
»Det er vigtigt, at vi har landet en overenskomst, der er samfundsøkonomisk 
ansvarlig, og samtidig sikrer, at de ansatte vil få en reallønsfremgang, men 
vi har også fået privatlønsværn, så de kommunale lønninger ikke kan løbe fra 
de private«, siger Høje Taastrup-borgmester Michael Ziegler (K), 
topforhandler for de kommunale arbejdsgivere i KL. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2548130/ny-aftale-sikrer-laererne-fleksibel-ferieuge/">Ny aftale sikrer lærerne 
fleksibel ferieuge</a></p><p><i class=" bl-elem">Da I skrev aftalen under, sagde du, at aftalen havde mere flyvehøjde. Hvad 
mener du? </i></p><p>
»Vi tager fat på nogle mere langsigtede problemstillinger. Der bliver sat 
penge af til at løfte uddannelsesniveauet for de ufaglærte, vi får forenklet 
og afbureaukratiseret systemet med medarbejderindflydelse, så samarbejdet 
mellem ledelse og medarbejderrepræsentanter bliver nemmere. Og så bliver der 
lagt op til at sammenskrive nogle døgnarbejdstidsregler sammen«. 
</p><div class="art-fakta article-box">
<h4 class="">
Kommunalt forlig</h4>
<h5>
Det får de</h5>
<div class="fakta-body" data-buildingblock="embedded_factboxlink">
<p>
Lønnen <b>stiger 5,42 procent</b> frem til 2018. Lønstigningerne bliver 
fordelt med 1,6 procent i 2015, 1,5 procent i 2016 og 2,32 procent 2017. 
</p><p>
Der bliver indført <b>privatlønsværn</b>, der betyder, at 
offentlige lønninger ikke kan stige mere end de private. 
</p><p>
Uddannelsesløft fra <b>ufaglært til faglært </b>målrettet ikke 
uddannede og kortudannede. Der er sat penge af, så ufaglærte og 
kortuddannede kan få uddannelse.
</p><p class=" bl-elem">
En uges øremærket barsel til faderen, så han nu har <b>7 ugers 
øremærket </b>forældreorlov med løn. 
</p>
</div>
</div><p/><p><i class=" bl-elem">Hvad er du mindst tilfreds med? </i></p><p>
»Vi har naturligvis måttet give indrømmelser, men der er ikke noget, jeg er 
ked af, men vi har ikke stillet krav om rejsehold, der kan løse problemer 
med det psykiske arbejdsmiljø, men vi har bestemt ikke noget mod sådan et 
rejsehold«, siger Michael Ziegler, der fremhæver en uges ekstra lønnet 
forældreorlov til fædre og retten til tjenestefrihed, hvis ens barn bliver 
indlagt på hospitalet, stiger fra fem dage til op mod ti dage, som positive. 
</p><p><b>Fejret med rom</b></p><p>
Da aftalen var blevet skrevet under i morges i KL-huset, blev der skålet i 
cubansk rom, som FOA-formand Dennis Kristensen havde haft med hjem fra den 
caribiske ø, mens cubanske cigarer måtte blive i æsken på grund af husets 
rygepolitik. Topforhandleren for de kommunalt ansatte, lærerformand Anders 
Bondo Christensen, var også i fint humør trods tre døgn med intensive 
forhandlinger. 
</p><p><i class=" bl-elem">Hvad er det bedste ved aftalen? </i></p><p>
»Vi har helt sikkert forbedret reallønnen. Det tror jeg på, men det element, 
som jeg gerne vil fremhæve, er projektet fra ufaglært til faglært. Det er en 
nytænkning, som jeg ser et perspektiv i. Man uddanner sig op i løn. Det er 
en god måde at tænke på. Vi har ikke løst hele problemet nu, men vi kan 
bygge videre på det«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2538405/smalt-forlig-sikrer-statsansattes-realloen/">Smalt forlig sikrer 
statsansattes realløn</a></p><p><i class=" bl-elem">De to seneste aftaler i 2011 og 2013 er blevet kaldt magre. Hvad vil du 
kalde denne? </i></p><p>
»Jeg vil ikke kalde det prangende, men det har godt nok været dejligt at 
forhandle under nogle andre vilkår, frem for det, vi har oplevet de to 
seneste gange. Der var mere luft i systemet denne gang, så vi har lavet et 
ordentligt forlig«. 
</p><p>
I 2013 endte forhandlingerne med en lockout af de 60.000 lærere i fire uger, 
og Anders Bondo Christensen sad tilbage med en fornemmelse af, at der aldrig 
rigtigt var blevet forhandlet 
</p><p><i class=" bl-elem">Hvad ville du helst have undværet i forliget? </i></p><p>
»Der er ikke nogle alvorlige tidsler i aftalen. KL ville gerne have ændret 
hele systemet med tillidsmandsbeskyttelse og systemet med 
medarbejderindflydelse, men jeg er tilfreds med den måde, som vi har landet 
det på. En god overenskomst er en aftale, hvor begge parter bagefter siger, 
at det her fungerer«, siger Anders Bondo Christensen.
</p><p class=" bl-elem">
Overenskomsten skal vedtages ved en urafstemning i løbet af foråret. 
</p>	
</div>
</div></body></html>
