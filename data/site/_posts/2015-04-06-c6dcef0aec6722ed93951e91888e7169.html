---
layout:     post
title: 	    "Tyrkiet lukker for sociale medier efter gidseldrama"
post_author:	    
post_date:	    Mon, 06 Apr 2015 20:03:04 +0200
post_site:	    politiken.dk 
post_link:	    http://politiken.dk/udland/ECE2617606/tyrkiet-lukker-for-sociale-medier-efter-gidseldrama/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tyrkiske myndigheder har blokeret adgangen til flere af de største sociale 
medier Twitter, Facebook og YouTube.
</p><p>
Det sker som reaktion på publicering af billeder, som landets regering ikke 
bryder sig om.
</p><p>
I sidste uge spredtes lynhurtigt et foto af en venstreradikal gidseltager, som 
holder en pistol for panden af statsanklager Mehmed Selim Kiraz, kort før 
denne blev dræbt.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2612809/statsadvokat-draebt-i-tyrkisk-gidseldrama/">Statsadvokat dræbt i Tyrkisk 
gidseldrama</a></p><p>
Ifølge avisen Hürriyet gav myndighederne i dag internetudbydere ordre på at 
lukke adgangen til en række sociale medier, hvorfra fotoet og andet 
materiale fra gidseldramaet i retsbygningen blev spredt.
</p><p>
Twitter og de øvrige sociale medier fik angiveligt en frist på fire timer til 
at fjerne materialet.
</p><p>
Chefen for landets telemyndigheder (TIB) siger til Hürriyet, at kun Facebook 
overholdt denne frist. I alt er flere end 150 internetsider lukket.
</p><p>
Al offentliggørelse af materiale relateret til gidseldramaet er ifølge 
tyrkiske myndigheder 'terroristisk propaganda', som kan føre til 'had 
og vold'.
</p><p>
I løbet af mandagen har hashtagget #TwitterisblockedinTurkey været blandt de 
mest brugte på det sociale medie.
</p><p>
Mehmed Selim Kiraz blev dræbt under gidseldramaet, og det samme blev to 
medlemmer af den marxistisk revolutionære gruppe DHKP-C.
</p><p>
Få timer efter at fotoet med Kiraz og pistolen var publiceret, brød 
sikkerhedsstyrker ind i retsbygningen.
</p><p>
Ifølge en talsmand for landets præsident, Recep Tayyip Erdogan, er det aldeles 
'uacceptabelt' at offentliggøre sådanne foto på nettet.
</p><p>
I marts 2014 blev både Twitter og YouTube blokeret af tyrkiske myndigheder, da 
de to sociale medier blev brugt til at sprede en lydfil, der en overgang var 
en trussel mod Erdogans styre.
</p><p class=" bl-elem">
Lydfilen var en blandt flere opsigtvækkende indikationer på alvorlig 
korruption i den øverste politiske ledelse.
</p>	
</div>

</div></body></html>
