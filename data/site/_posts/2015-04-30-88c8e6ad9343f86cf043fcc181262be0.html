---
layout:     post
title: 	    "Mange danskere lider af pollenallergi uden at vide det"
post_author:	    
post_date:	    Thu, 30 Apr 2015 08:28:32 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2645459/mange-danskere-lider-af-pollenallergi-uden-at-vide-det/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Guide</h4>
<h5>
Sådan ved du, om du har pollenallergi.</h5>
<div class="fakta-body" data-buildingblock="embedded_factboxlink">
<p>
Får du allergiske symptomer i pollensæsonen fra februar til august, 
er der grund til at tro, at du har pollenallergi. 
</p><p>
De mest klassiske symptomer er kløe i øjne og næse, samt at næsen løber med 
klart, farveløst snot. Ligeledes kan man have nyseture, hvor man nyser i et 
væk eller bliver tæt i næsen. 
</p><p>
Får man symptomerne, skal man tjekke pollentallene og se, om der skulle være 
en sammenhæng. Får man symptomerne udenfor pollensæsonen, skyldes allergien 
noget andet.
</p><p>
En priktest eller blodprøve hos lægen vil kunne fortælle, om der er tale om 
pollenallergi.
</p><p>
Pollenallergi adskiller sig typisk fra en forkølelse ved, at den medfører kløe 
i øjne og næse, samt at snottet er farveløst. Ved en forkølelse bliver 
snottet oftest gulligt. 
</p><p class=" bl-elem">
Kilde: Allergicentret ved Odense Universitetshospital
</p>
</div>
</div><div class="art-fakta article-box">
<h4 class="">
Sådan kan lægen hjælpe dig med din allergi</h4>
<div class="fakta-body" data-buildingblock="embedded_factboxlink">
<p>
Lægen kan udstede receptpligtige udgaver af <b>allergimedicin</b> 
øjendråber, næsespray og antihistamintabletter, som har en anden virkning 
end håndkøbsudgaverne. Den receptpligtige medicin kan have højere doser af 
aktive stoffer eller eksempelvis indeholde binyrebarkhormon. 
</p><p class=" bl-elem">
Hvis medicinen ikke virker, kan man få en <b>vaccine</b> mod sin allergi. 
Vaccinen er en 3-5-årig behandling, der består enten af tabletter eller 
indsprøjtninger. 
</p>
</div>
</div><p>
En fjerdedel af alle voksne danskere lider af pollenallergi. 
</p><p>
Det svarer til cirka en million danskere, der plages af kløende øjne, løbende 
næser og nys, når træerne står i flor om foråret. 
</p><p>
Men en ny undersøgelse fra Astma-Allergi Danmark viser, at yderligere 18 
procent af os sandsynligvis går rundt med symptomer på pollenallergi, uden 
at have fået stillet diagnosen. Det vil altså sige, at henved 4 ud af 10 
voksne danskere lider af pollenallergi. 
</p><p>
I undersøgelsen svarer de 18 procent udover de diagnostiserede 
pollenallergikere, at de oplever flere symptomer på pollenallergi. 
</p><h3>
Lignende undersøgelse 
</h3><p>
Tallene kommer ikke bag på professor ved Allergicentret på Odense 
Universitetshospital Carsten Bindslev Jensen, der selv har lavet en lignende 
undersøgelse af, hvor mange der lider af symptomer på pollenallergi, uden at 
være i behandling. 
</p><p>
I Allergicentrets undersøgelse lå det samlede tal for, hvor mange der har 
symptomerne dog på 35 og ikke 42 procent, som i undersøgelsen fra 
Astma-Allergi Danmark. 
</p><p>
»Jeg tror bestemt, at der er flere der har pollenallergi end dem, der i dag er 
i behandling«, siger Professor Carsten Bindslev Jensen. 
</p><p>
Overlæge Charlotte Mørtz er ligeledes ansat ved Allergiklinikken på Odense 
Universitetshospital. Hun mener, at mange går rundt og tror, at deres 
pollenallergi er en simpel forårsforkølelse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sygdom/ECE2264208/professor-her-er-10-gode-raad-der-faar-dig-gennem-pollensaesonen/">Professor: Her er 10 gode råd, 
der får dig gennem pollensæsonen</a></p><p>
»Der er formentlig mange, der går og føler sig uoplagte og snottede i 
pollensæsonen, uden at tænke på, at det kunne være pollenallergi«, siger 
Charlotte Mørtz. 
</p><p>
Men Charlotte Mørtz minder samtidigt om, at der også kan være andre grunde til 
en løbende næse. 
</p><p>
»Men man kan altså også godt have snue, uden at der er tale om pollenallergi. 
Hvis næsen for eksempel løber hele året, er der jo ikke tale om 
pollenallergi«, siger Charlotte Mørtz. 
</p><h3>
Mange fejlbehandles 
</h3><p>
Har man fået diagnosen pollenallergi, er der flere former for behandling. Man 
kan både blive vaccineret mod allergien eller få receptordineret medicin, 
der skal tages regelmæssigt. Ifølge undersøgelsen fra Astma-Allergi Danmark 
er det dog gældende for 45 procent af de diagnosticerede pollenallergikere, 
at de køber deres medicin i håndkøb. 
</p><p>
Det er dog ifølge professor Carsten Bindslev Jensen ikke den rigtige 
behandlingsform. 
</p><p>
»Der er mange, der behandler deres høfeber helt forkert. Man behandler ikke 
høfeber ved at tage en håndkøbspille, når symptomerne melder sig. Medicinen 
skal tages forebyggende og regelmæssigt«. Siger Carsten Bindslev Jensen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE957631/om-10-aar-vil-hver-tredje-dansker-lide-af-hoefeber/">Om 10 år vil hver tredje 
dansker lide af høfeber</a></p><p>
Det kan have store konsekvenser for den enkelte, hvis ikke allergien behandles 
rigtigt. Ifølge Carsten Bindslev Jensen består ubehaget ikke kun i at skulle 
pudse næse hele tiden. 
</p><p>
»Typisk lider folk under at have koncentrationsbesvær og problemer med at 
sove, fordi næsen er stoppet og øjnene konstant klør og løber i vand, eller 
at man nyser 100 gange om dagen «, siger Carsten Bindslev Jensen. 
</p><h3>
Dårlig livskvalitet 
</h3><p>
Mange pollenallergikere kan nikke genkendende til Carsten Bindslev Jensens 
beskrivelse. I hvert fald svarer 42 procent af pollenallergikerne i 
Astma-Allergis undersøgelse, at de oplever decideret nedsat livskvalitet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sygdom/ECE1870463/hver-tredje-allergiker-aner-ikke-hvad-han-fejler/">Hver tredje allergiker aner 
ikke, hvad han fejler</a></p><p>
Allergikerne i undersøgelsen melder om at være irritable, have mindre overskud 
og mindre lyst til at være sociale under pollensæsonen. Ligeledes finder 
allergikerne det generende, at de har røde øjne og hævede ansigter, og at de 
er afhængige af deres medicin. 
</p><p>
Ifølge Astma-Allergi Danmark er den rigtige diagnose og behandling helt 
central for at komme de gener, som så mange oplever ved pollenallergi, til 
livs. Vicedirektør i Astma-Allergi Danmark mener, at der er brug for fokus 
på den rigtige behandling. 
</p><p class=" bl-elem">
»Mange har måske måske gennem mange år følt sig sløv og træt i pollensæsonen, 
fordi man enten ikke har fået behandling, eller fordi man har behandlet 
forkert. Men det gør simpelthen en kæmpe forskel for folk, når de opdager, 
at den rigtige behandling kan gøre dem mere eller mindre symptomfri«, siger 
Anne Holm Hansen. 
</p>	
</div>

</div></body></html>
