---
layout:     post
title: 	    "Sådan gør du haven til et fristed uden gift"
post_author:	    
post_date:	    Sat, 28 Mar 2015 17:14:31 +0100
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/ECE2606461/saadan-goer-du-haven-til-et-fristed-uden-gift/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bekæmp ukrudt uden kemi</h4>
<div class="fakta-body" data-buildingblock="embedded_factboxlink">
<p>
Hold ukrudtet nede, før det får rigtig fat. 
</p><p>
Fjern ukrudt efter regnvejr – det er nemmest at fjerne, når jorden er fugtig. 
</p><p>
Undgå bar jord, og slip for en del lugearbejde. 
</p><p>
Bunddækkeplanter, flis og afklippet græs er gode værn mod ukrudt. 
</p><p>
Læg ukrudtsdug under fliserne, når du anlægger en ny terrasse eller sti. Fej 
hver uge med en stiv kost – det ødelægger mange af de små ukrudtsplanter. 
</p><p class=" bl-elem">
Find flere tip her: <a class=" bl-elem" href="http://www.havenyt.dk" target="_blank">www.havenyt.dk</a></p>
</div>
</div><p>
Foråret kalder ikke kun ønskede spirer og spæde blade frem i haverne. Ukrudt 
og småkryb, som mange haveejere helst vil være fri for, myldrer også frem, 
og det kan være fristende at stoppe deres fremfærd med en omgang gift. 
</p><p>
Men sprøjtegift skader naturen, og resterne ender med at komme ud af 
vandhanen, advarer Danmarks Naturfredningsforening, Landsforeningen Praktisk 
Økologi og organisationer i drikkevandsbranchen. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/boligogdesign/hjemmet/ECE930128/danskerne-fraaser-med-gift-i-haven/">Danskerne fråser med gift i haven</a></p><p>
Haveejere er ikke uddannet til at bruge pesticider og kan let komme til at 
overdosere, og mange bruger midlerne i indkørsler og havegange, hvor der 
ikke er planter, der kan sætte gang i nedbrydningen af pesticiderne, før de 
siver ned i jorden. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00924/lolgidt6_924227w.jpg" alt="" border="0"/><span class="caption"><span class="f-img-caption">Foto: 
</span>Janus Engel</span></span></p><p>
»Der er høje koncentrationer af sprøjtegift i grundvandet under byerne, og 
hvert år lukkes drikkevandsboringer som følge af forurening«, siger 
Carl-Emil Larsen, direktør i vandsektorens brancheorganisation Danva. 
</p><p>
Så drop giften – man kan sagtens passe og pleje haven uden sprøjtemidler, og 
der er gode grunde til at gøre det, lyder budskabet fra foreningerne og 
organisationerne bag en ny kampagne, der skal dæmpe haveejernes flid med 
giftsprøjten. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/guidersundhedogmotion/ECE812777/saadan-undgaar-du-sproejtegift-i-haven/">Sådan undgår du sprøjtegift i 
haven</a></p><p>
Trine Krebs, som er formand for Praktisk Økologi, opfordrer til et opgør med 
vores dybtliggende, historiske præference for den danske landbohave med 
afgrøder i velordnede rækker omgivet af ukrudtsfri bar jord. Vi har ikke 
længere tiden og lysten til at knokle så meget, som det kræver at holde 
sådan en have. Den moderne løsning kan så være at gribe til gift, men det 
går ud over grundvandet og mangfoldigheden af vilde planter og dyr og 
menneskers sundhed, pointerer hun: 
</p><p>
»Fremtidens smukke have er mere varieret. Vi skal lære at elske haven som et 
fantastisk fristed for en symbiose af smådyr og planter, der bestøver 
hinanden og lever med og af hinanden«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00924/lolgift5_924229w.jpg" alt="" border="0"/><span class="caption"><span class="f-img-caption">Foto: 
</span>Janus Engel</span></span></p><h3>
75 haveambassadører 
</h3><p>
Mange har tilsyneladende allerede taget budskabet til sig: I Praktisk Økologi 
fornemmer man klart, at haveejernes fokus stille og roligt er ved at flytte 
sig fra slavisk bekæmpelse af skvalderkål og mælkebøtter til glæde over 
mangfoldigheden i haven. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/bolighaven/ECE2265324/havefolket-skal-lokkes-til-at-vaelge-fortyndede-sproejtegifte/">Havefolket skal lokkes til at 
vælge fortyndede sprøjtegifte</a></p><p>
Medlemstallet stiger år for år og tæller aktuelt 3.500, og foreningens 
netportal Havenyt.dk med råd og inspiration til miljøvenlig havedyrkning 
tiltrækker over 3 millioner besøg om året. Praktisk Økologi har også 
uddannet 75 haveambassadører, som bl.a. kan inspirere og hjælpe 
interesserede i gang med at dyrke have uden sprøjtegift, holde foredrag og 
danne lokale havenetværk. Som en del af initiativet Giftfri Have kan man 
registrere sin have – parcelhushave, kolonihave, gårdhave eller 
sommerhushave – som giftfri. 
</p><p>
Målet er 100.000 registrerede giftfrie haver i 2020. Det er gratis at blive 
registreret og få en havebog og et månedligt nyhedsbrev med konkrete råd om, 
hvordan man holder have uden gift. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00924/Giftfri_have-kampag_924232y.jpg" alt="" border="0"/></span></p>	
</div>
</div></body></html>
