---
layout:     post
title: 	    "HBO slår ned på VPN-brugere"
post_author:	    Adam Fribo
post_date:	    Tue, 21 Apr 2015 08:59:44 +0000
post_site:	    www.version2.dk 
post_link:	    http://www.version2.dk/artikel/hbo-slaar-ned-paa-vpn-brugere-149590?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>HBO er begyndt at slå ned på brugere uden for USA, der har tilmeldt sig tjenesten HBO NOW via VPN.</p>

<p>Det skriver <a href="http://torrentfreak.com/hbo-cracks-down-on-paying-vpn-pirates-150420/">Torrentfreak</a>.</p>

<p>HBO NOW skal kun være tilgængeligt for brugere i USA, men det problem kan man let omgå via VPN og tilmelde sig alligevel. Det vil HBO nu sætte en stopper for, og tusinder af betalende kunder i en række lande er begyndt at modtage breve, hvori HBO truer med at slette deres konti.</p>

<p>»Vi er blevet opmærksomme på, at du måske har tilmeldt dig og set video-indhold på streaming-tjenesten HBO NOW uden for det autoriserede område,« indleder HBO brevet, der afrundes med beskeden om, at brugerens konto bliver slettet, hvis vedkommende ikke kontakter HBO.</p>



<p>Brugere, der omgår geografiske begrænsninger på indhold ved hjælp af VPN er en betragtelig kilde til konflikter mellem streaming-tjenester som HBO og Netflix, og de filmstudier, de har licensaftaler med.</p>

<p>Lækkede mails og dokumenter fra Sony har blandt andet vist, at studiet har forsøgt at presse Netflix til at slette konti tilhørende brugere, der benytter VPN.</p>


  </section>

      </div></body></html>
