---
layout:     post
title: 	    "VIDEO: Flyselskaber nægter at fragte batterier på grund af brandfare"
post_author:	    Martin Bernth
post_date:	    Wed, 04 Mar 2015 07:08:00 +0000
post_site:	    ing.dk 
post_link:	    http://ing.dk/artikel/video-flyselskaber-naegter-fragte-batterier-paa-grund-af-brandfare-174517
---
<html><body><div><section class="body"><p>Efter en rapport fra den amerikanske civile luftfartsmyndighed FAA om risikoen ved eksploderende og overophedende lithium-ion-batterier nægter flere store flyselskaber nu at fragte store mængder af batterierne i lukkede beholdere. <a href="http://www.usnews.com/news/business/articles/2015/03/03/airlines-stop-accepting-rechargeable-battery-shipments">Det skriver nyhedsbureauet Associated Press.</a></p>
			<p><a href="http://www.fire.tc.faa.gov/pdf/04-26.pdf">Rapporten viser</a>, hvordan en kædereaktion hurtigt kan løbe løbsk, hvis bare et enkelt defekt batteri i en større forsendelse pludselig overopheder. I visse tilfælde nåede temperaturerne op på knap 600 grader, og samtidig udvikledes blandt andet brint.</p>
			<p>Adskillige videoer, som myndigheden har fået udarbejdet, viser, hvor alvorligt det kan blive, hvis en eksplosion udvikler sig i lastrummet på et passagerfly, og det har altså fået flere flyselskaber til at reagere.<br/><section class="video plugin"/></p>
			
			<p/></section><p>
			United Airlines og Delta Air Lines har således meddelt deres kunder, at det ikke længere vil være muligt at få fragtet større forsendelser af batterier med deres passagerfly, mens American Airlines fremover kun vil acceptere forsendelserne, hvis de ikke er pakket i en lukket beholder.
			</p><p>Pilotforeningen håber, at de tre flyselskabers bandlysning af batterier vil lægge pres på den øvrige industri til også at adoptere nye sikkerhedshensyn, da batteribrande i lastrummet længe har været en stor sikkerhedsbekymring blandt flypersonale.</p>
			<p>Dog vil alle tre flyselskaber stadig tage imod forsendelser, hvor batterierne er indlejret i andet udstyr som eksempelvis bærbare computere og smartphones. Det er den generelle opfattelse, at det omkransende udstyr vil hæmme en eventuel kædereaktion.</p>
			<p>Ifølge AP er lithium-batterier de hovedmistænkte bag fatale brande i to Boeing 747 fragtfly, der i begge tilfælde kostede piloterne livet. Nedenfor kan du se en video af nogle af de voldsomme eksplosioner, som FAA har påvist med batterierne.</p>
		
		  </div></body></html>
