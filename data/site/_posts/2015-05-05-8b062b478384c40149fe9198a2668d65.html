---
layout:     post
title: 	    "Kæmpe kokainfangst blandt Aldi-bananer"
post_author:	    
post_date:	    Tue, 05 May 2015 12:52:05 +0200
post_site:	    politiken.dk 
post_link:	    http://politiken.dk/udland/ECE2655639/kaempe-kokainfangst-blandt-aldi-bananer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politiet i Berlin har gjort det største kokainfangst nogensinde. 
</p><p>
Pakket ind i sorte plastikposer og gemt blandt gule bananer i kasser leveret 
til 14 forskellige afdelinger af supermarkedskæden Aldi i den tyske 
hovedstad, fandt tyske efterforskere hele 386 kilo kokain. 
</p><p>
Rekordfundet blev gjort i går morges, og politiet har efterfølgende fortsat 
eftersøgningen i andre bananleverancer i andre Aldi-afdelinger i det tyske. 
Indtil videre dog uden at finde mere. 
</p><h3>
Politiet er på bar bund 
</h3><p>
Kokainen, der blev beslaglagt, havde ifølge tyske medier en renhed på omkring 
80 procent og vurderes til at have en markedsværdi på omkring 114 millioner 
kroner. 
</p><p>
Men derudover ved de tyske myndigheder ikke ret meget om kokainen, der blev 
opdaget af Aldi-medarbejdere. 
</p><p>
For eksempel er det stadig uvist, hvordan den endte i banankasserne og, ikke 
mindst, hvor den kom fra. Det oplyser politiets talsmand Michael Gassen. 
</p><p>
»Vi undersøger bananernes handelsrute og investerer alle mulige spor«, siger 
han til tyske medier. 
</p><h3>
Lignende sag i 2014 
</h3><p>
Det er ikke første gang, Aldi bliver centrum for en kæmpe kokainfangst. 
Tilbage i januar sidste år beslaglagde tysk politi ligeledes et stort parti 
af det forbudte stof. 
</p><p>
Dengang drejede det sig om 140 kilo - også de blev fundet i banankasser, der 
var leveret til Aldi-butikker. Dengang var fangsten den største i 15 år i 
den tyske hovedstad. 
</p><p>
Politiet fulgte kokainens spor til et narkokartel i Colombia, uden det dog 
førte til anholdelser. 
</p><p class=" bl-elem">
Heller ikke denne gang er der foreløbig foretaget anholdelser i forbindelse 
med den opsigtsvækkende narkofangst. 
</p>	
</div>

</div></body></html>
