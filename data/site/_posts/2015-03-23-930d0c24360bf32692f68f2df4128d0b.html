---
layout:     post
title: 	    "Tildeling af invalidepension er blevet et lotteri"
post_author:	    
post_date:	    Mon, 23 Mar 2015 06:14:14 +0100
post_site:	    politiken.dk 
post_link:	    http://politiken.dk/oekonomi/privatoekonomi/ECE2597563/tildeling-af-invalidepension-er-blevet-et-lotteri/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Reformen af førtidspensionen, der trådte i kraft i januar 2013, betyder, at 
det er blevet sværere at få penge fra det offentlige, hvis man mister evnen 
til at arbejde - og for op mod 1,5 millioner danskere er det også blevet 
sværere at få tilkendt invalidepension hos deres pensionsselskab. 
</p><h3>
Store forskelle i vurderingen 
</h3><p>
En rundringning til landets pensionsselskaber foretaget af Politiken viser 
nemlig, at cirka en tredjedel af selskaberne følger den offentlige 
vurdering, mens cirka to tredjedele foretager deres egen vurdering af 
pensionstagerens arbejdsevne. 
</p><p>
Det betyder reelt, at de cirka 1,5 millioner danskere, der via deres 
arbejdsmarkedspension har en invalidepension hos Pension Danmark, Pensam 
eller PKA samt størstedelen af forsikringstagerne hos Sampension ikke får en 
selvstændig vurdering hos deres pensionsselskab. Disse mennesker kan ikke få 
tildelt invalidepension gennem pensionsselskabet, før det offentlige har 
afsluttet sagen. 
</p><div class="art-quote article-box">
<p class="quote"/>
<blockquote>
<p class="quote-txt">
Det er et stort problem, at der er så store forskelle på, hvordan 
pensionsselskaberne vurderer folk, der ikke længere er i stand til at 
arbejde. Her har flere af arbejdsmarkedspensionskasserne simpelthen været 
for dovne.
</p>
<p class="sender">
Jørgen Svendsen, ekspert i pensionsforhold 
</p>
</blockquote>
</div><p/><p>
Og det kan tage lang tid. På grund af førtidspensionsreformen, der trådte i 
kraft i januar 2013, er det nemlig blevet markant sværere at få tildelt 
førtidspension. Det gælder især personer, der er under 40 år. 
</p><p>
»Det er et stort problem, at der er så store forskelle på, hvordan 
pensionsselskaberne vurderer folk, der ikke længere er i stand til at 
arbejde. Her har flere af arbejdsmarkedspensionskasserne simpelthen været 
for dovne«, siger Jørgen Svendsen, uvildig ekspert i pensionsforhold. 
</p><p>
»Det kan godt være, at det for 15 år siden gav god mening at læne sig op ad 
den offentlige vurdering, men situationen har ændret sig markant de seneste 
år«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2435893/antallet-af-nye-foertidspensioner-styrtdykker/">Antallet af nye 
førtidspensioner styrtdykker</a></p><p>
Reformen af førtidspensionen betyder, at forskellen på, om pensionsselskabet 
selv foretager en vurdering, eller om selskabet følger vurderingen fra det 
offentlige, har fået større betydning. Med de nye regler må de fleste i op 
til fem år nøjes med en indkomst svarende til kontanthjælp, før de kan få 
førtidspension. 
</p><h3>
Ingen planer om kursskifte 
</h3><p>
De pensionsselskaber, der følger den offentlige vurdering, ser dog ingen grund 
til at skifte kurs. 
</p><p>
»Vi supplerer de offentlige ydelser, og derfor følger vi også den offentlige 
tilkendelse af førtidspension«, siger Flemming Tovdal Schmidt, direktør i 
Pension Danmark. 
</p><p>
Han peger på, at selskabet i stedet fokuserer på forebyggelse. Hos de øvrige 
pensionsselskaber, der følger vurderingen hos det offentlige, Pensam, PKA og 
Sampension, er meldingen den samme. 
</p><p>
Den udmelding er Jørgen Svendsen dog ikke imponeret af. 
</p><p>
»Når folk står i en situation, hvor de ikke længere kan arbejde, er de sårbare 
og har brug for en afklaring. Det får de ikke, hvis de skal vente i årevis«, 
siger han. 
</p><h3>
Industriens Pension vil ikke vente på det offentlige 
</h3><p>
Industriens Pension er et af de selskaber, der ikke afventer sagsbehandlingen 
i det offentlige men selv foretager en vurdering af pensionstagerens 
arbejdsevne. 
</p><p>
Forsikringsdirektør i selskabet Joan Alsing bekymret for, at mange opgiver at 
ansøge om invalidepension. 
</p><p>
»Vi har gjort rigtig meget for at gøre vores medlemmer opmærksomme på, at de 
sagtens kan være berettiget til invalidepension hos os, selvom det 
offentlige endnu ikke har taget stilling til deres sag. Alligevel har vi set 
fald i ansøgningerne på 20 procent, og det er bekymrende. Jeg tvivler på, at 
det er fordi, folk er blevet mindre syge«, siger hun. 
</p><h3>
Tre ud af fire fik invalidepension, inden det offentlige var klar 
</h3><p>
Sidste år fik 946 personer tilkendt en invalidepension hos Industriens 
Pension. På det tidspunkt, hvor selskabet tilkendte invalidepension, havde 
728 af de syge ikke fået tilkendt offentlig førtidspension. Det svarer til 
77 procent. 
</p><p>
»De tal viser meget tydeligt, at der er en markant forskel i behandlingstid. 
Hvor stor en andel af de 77 procent, der efterfølgende får tilkendt 
offentlig førtidspension, kender vi ikke, men alene ventetiden er 
problematisk«, siger hun. 
</p><p class=" bl-elem">
Generelt har branchen oplevet et fald i ansøgningerne på omkring en tredjedel. 
</p>	
</div>
</div></body></html>
