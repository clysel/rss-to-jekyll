---
layout:     post
title: 	    "6-1 og fantasifodbold på et sjældent højt niveau"
post_author:	    
post_date:	    Tue, 21 Apr 2015 22:41:45 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2637548/6-1-og-fantasifodbold-paa-et-sjaeldent-hoejt-niveau/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<p>
De ellers så fægtende arme på Portos træner Julen Lopetegui hang ned langs 
siden. Inde på banen gik hans spillere rundt og lignede nogen, der ikke 
anede, hvad der havde ramt dem. 
</p><p>
Der var spillet 40 minutter i returopgøret i Champions League-kvartfinalen, og 
det, der inden kampen havde lignet en god mulighed for portugiserne for at 
komme i semifinalen efter den flotte 3-1 sejr i første kamp, var allerede en 
komplet umulighed. 
</p><p>
5-0 stod det. Og Lopetegui, der allerede havde foretaget sin første 
udskiftning på det tidspunkt, var sammen med sine spillere blevet tromlet 
over af et Bayern München-hold, der spillede fantasifodbold på et sjældent 
højt niveau. 
</p><p><b class="ext-link">Minut for minut: </b><a class="embeddedlink" href="http://politiken.dk/sport/fodbold/championsleague/ECE2636925/champions-league-minut-for-minut-9-maal-og-to-store-vindere/"> 9 mål og to store vindere</a></p><p>
På midten var Thiago Alcántara omdrejningspunktet i de fleste angreb. Den 
lille spanier, der er kommet tilbage efter en langvarig skade, fandt de små 
rum og spillede hele tiden afleveringer frem i rum, hvor det gjorde ondt på 
Porto. 
</p><p>
Og så var han manden, der satte det hele i gang, da han efter 14 minutter 
åbnede den portugisiske afklaskning med et fint hovedstødsmål efter et godt 
indlæg fra venstrebacken Bernat. 
</p><h3>
Utroligt mål 
</h3><p>
Pep Guardiola havde også en taktisk finger med i suveræniteten. 
Supertaktikkeren havde lagt anfører Phillipe Lahm ud i højresiden og den 
igen fremragende Thomas Müller ind bag den dybe angriber Lewandowski. Efter 
27 minutter var det en af nøglerne bag et utroligt mål. 
</p><p/><p>
Bayern-spillerne kørte bolden rundt i trekanter, i højre i side, ind over 
midten, over i venstre side, tilbage over midten, til højre, centralt igen 
og så den skarpe dybe aflevering fra Thiago til Lahm på kanten i højre side. 
Den lille tysker slog et perfekt indlæg på førsteberøringen til Thomas 
Müller lidt inde i feltet. 
</p><p>
Den lange tysker dæmpede bolden i luften med indersiden skråt fremad til 
Robert Lewandowski, der headede den sikkert ind. Et wunderschön mål efter 
både fodboldens abc og med de individuelle præstationer, der hæver fodbolden 
til noget særligt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/championsleague/ECE2637519/barcelonas-andet--geled-brillerer-paa-maalmaskinernes-lille-offday/">Barcelonas andet geled 
brillerer på målmaskinernes lille offday</a></p><p>
Forinden havde forsvareren Jerome Boateng gjort det til 2-0 på et hovedstød, 
Thomas Müller gjorde det til 4-0 på et halvsløjt langskud, som Portos ikke 
helt så heldige målmand Fabiano sparkede foden henover, da han ville losse 
det afrettede skud væk. 
</p><p>
Og fem minutter før det for Porto-spillerne så befriende pausefløjt, scorede 
Lewandowski sit andet mål i kampen, da han modtog bolden i feltet, tog et 
træk til højre og klinisk sparkede bolden fladt over i modsatte hjørne til 
5-0. 
</p><h3>
Tempo faldt i anden halvleg 
</h3><p>
I anden halvleg lettede Bayern-mandskabet en del på farten i spillet og dermed 
trykket på de stakkels Porto-spillere. Intensiteten forsvandt langsomt, mens 
tyskerne spillede bolden rundt om de modløse portugisere. 
</p><p>
De sidste 20 minutter blev tempoet for langsomt fra hjemmeholdets side, og som 
man så ofte ser, når et hold fører suverænt, fik portugiserne lov til at 
pynte på resultatet, da Jackson Martinez afsluttede et fint Porto-angreb ved 
at score på en tværaflevering fra nært hold efter 72 minutter. 
</p><p>
Columbiaeren var tæt på endnu en scoring lidt efter, der kom lidt liv i 
publikum og kampen igen, men spænding kom der aldrig. Og så kunne Xabi 
Alonso i stedet curle et frispark over muren og op i det korte målhjørne. 
</p><p class=" bl-elem">
6-1 endte kampen, 7-4 samlet, og kampens første uvirkelige 40 minutter sender 
ikke bare Josep Guardiola og hans spillere sikkert i semifinalen, det gør 
igen tyskerne til et af de mest lysende bud på det hold, der kan løfte 
Champions League-trofæet den 6. juni på det Olympiske Stadion i Berlin. 
</p>	
</div>

</div></body></html>
