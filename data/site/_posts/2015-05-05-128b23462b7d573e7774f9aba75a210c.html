---
layout:     post
title: 	    "Italiener åbner museum for lort"
post_author:	    
post_date:	    Tue, 05 May 2015 14:13:46 +0200
post_site:	    politiken.dk 
post_link:	    http://politiken.dk/kultur/kunst/ECE2655511/italiener-aabner-museum-for-lort/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Gianantonio Locatelli hedder en italiensk bondemand i Castelbosco, der ligger 
sydøst for Milano. Han har 2.500 stykker malkekvæg, som hver dag producerer 
rundt regnet 30.000 liter mælk. Mælken bliver brugt til den populære grana 
padano-ost. 
</p><p>
Men 2.500 køer producerer også en masse lort – 100 tons om dagen – og når man 
er så driftig en bonde som Gianantonio Locatelli, er det vel oplagt at bruge 
lortet til noget fornuftigt. Et museum for lort, for eksempel. 
</p><p>
Museo della Merda er netop åbnet i det lille slot, der hører til 
Castelboscogården, og her driver lortet bogstaveligt talt ned ad væggene. 
Men det er ikke et museum for latrinær pruttehumor; der er skam alvor bag, 
bedyrer museet, der har valgt at vise skidtet frem fra alle dets gode, 
økologiske sider. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2651936/vinduesmuseum-raekker-ud-til-store-og-smaa-paa-inviterende-og-opslugende-vis/">Vinduesmuseum rækker ud til 
store og små på inviterende og opslugende vis</a></p><p>
I den mere kulturelle ende er der for eksempel en samling skarabæer – det 
gamle Egyptens hellige bille, der levede af dyregødning, dekorative krukker 
fulde af fæces og installationer, der hylder »dette brugbare og levende 
materiale, som møg virkelig er«, som museet skriver på sin hjemmeside. I den 
mere videnskabelige ende er der eksempler på de gavnlige sider af møget – 
når det for eksempel kan bruges som byggemateriale og opvarmning. Slottet er 
selv opvarmet af den energi, der kommer fra koprutterne, metan. 
</p><p class=" bl-elem">
Vil man vide mere om afføring og alle dens herligheder, er museet åbent – dog 
kun efter aftale – i weekenderne i perioden maj til august. Og man behøver 
ikke bekymre sig over, om man skal medbringe næseklemmer – stedet lugter så 
friskt som en blomst, garanterer museets arkitekt. 
</p>	
</div>

</div></body></html>
