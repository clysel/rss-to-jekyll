---
layout:     post
title: 	    "Grækenland vil betale lånerente til IMF til tiden"
post_author:	    
post_date:	    Mon, 06 Apr 2015 07:32:04 +0200
post_site:	    politiken.dk 
post_link:	    http://politiken.dk/oekonomi/gloekonomi/ECE2617265/graekenland-vil-betale-laanerente-til-imf-til-tiden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den græske finansminister, Yanis Varoufakis, har i går lovet, at det 
kriseramte land »forsøger at leve op til alle sine forpligtelser over for 
sine kreditorer. Altid«. Dermed betaler Grækenland en lånerate senere på 
ugen. 
</p><p>
Det sker efter et møde med den øverste chef for Den Internationale Valutafond 
(IMF), Christine Lagarde, der glæder sig over udmeldingen. 
</p><p><b class="ext-link">LAS OGSÅ</b><a class="embeddedlink" href="http://politiken.dk/udland/int_europa/ECE2601158/tsipras-i-berlin-vi-maa-laere-at-forstaa-hinanden-bedre/">Tsipras i Berlin: »Vi må lære at 
forstå hinanden bedre«</a></p><p>
Varoufakis siger på et pressemøde i Washington, at den græske regering har 
planer om at lave »store reformer« i Grækenland og forsøger at forbedre 
forhandlingerne med sine långivere. 
</p><h3>
IMF-chef glad for betaling
</h3><p>
Grækenland skal torsdag tilbagebetale et lån på omkring 450 millioner euro, 
eller hvad der svarer til 3,36 milliarder kroner. 
</p><p>
»Jeg bød det velkomment, at ministeren bekræftede, at betalingen til fonden 
vil blive foretaget 9. april«, siger Christine Lagarde i en 
pressemeddelelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2518491/analytiker-graekenland-vil-faa-svaert-ved-at-loebe-fra-gaeld/">Analytiker: Grækenland vil få 
svært ved at løbe fra gæld</a></p><p>
Både Varoufakis og Lagarde understreger ifølge det tyske nyhedsbureau dpa, at 
det er i alle parters interesse at få skabt et effektivt samarbejde om det 
græske låneprogram. 
</p><p>
Det græske finansministerium har gentagne gange understreget, at landet vil 
betale sin gæld tilbage som aftalt. 
</p><h3>
Kassen kan blive tom
</h3><p>
Grækenland er blevet stillet 7,2 milliarder euro i udsigt fra eurozonen og 
IMF, men lånet er betinget af, at den nye socialistiske regering indfører de 
reformer, som den tidligere regering havde aftalt med långiverne. 
</p><p>
Den græske statskasse står til at løbe tør for penge, hvis ikke det nye lån 
udbetales. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2561692/graekere-maa-igen-bide-i-det-sure-aeble-men-smagen-er-bedre-denne-gang/">Grækere må igen bide i det 
sure æble, men smagen er bedre denne gang</a></p><p>
Grækenland sendte onsdag en omfattende liste over planlagte tiltag, der skal 
reformere landets økonomi, til den såkaldte trojka, der består af EU, IMF og 
Den Europæiske Centralbank. 
</p><p class=" bl-elem">
Listen ankom dog for sent til, at repræsentanter for eurozonens finansministre 
på en telekonference onsdag kunne diskutere dens indhold. 
</p>	
</div>

</div></body></html>
