---
layout:     post
title: 	    "Bundesligaens evighedsur risikerer at gå helt i stå"
post_author:	    
post_date:	    Sat, 18 Apr 2015 18:58:34 +0200
post_site:	    politiken.dk 
post_link:	    http://politiken.dk/sport/fodbold/1bundesliga/ECE2633570/bundesligaens-evighedsur-risikerer-at-gaa-helt-i-staa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Bundesliga</p>
<p class="last-res">Seneste kampe</p>

<p class="period">Stillingen</p>






</div>
<div class="art-quote article-box">
<p class="quote"/>
<blockquote>
<p class="quote-txt">
Kun en ting er større end harmløsheden i Hamburgs offensiv i denne 
sæson, og det er kaos i klubben
</p>
<p class="sender">
</p><p class=" bl-elem">Der Spiegel</p> 

</blockquote>
</div><p>
På Hamburger SV’s officielle hjemmeside tikker et ur. I skrivende stund står 
det på 51 år, 236 dage og 21 timer, men om nogle uger risikerer bestyreren 
af hjemmesiden for hansestadens stolthed at skulle nulstille hele 
herligheden. Uret blev startet 24. august 1963, da første spilledag i den 
nystartede Bundesliga blev afviklet med HSV blandt deltagerne, og som den 
eneste klub har Hamburg været at finde i tysk fodbolds bedste række fra 
første spark. 
</p><p>
Nu er Hamburg i overhængende fare for at rykke ud af Bundesligaen for første 
gang i historien, og den alvorlige situation har blotlagt nerverne på de 
involverede i klubben, og frustrationerne står i kø for at blive udløst. 
</p><p>
Senest opstod der slagsmål mellem Valon Behrami og Johan Djourou i pausen af 
kampen sidste weekend mod VfL Wolfsburg, og i denne uge præsenterede HSV 
Bruno Labbadia som træneren, der skal redde HSV fra afgrunden. 
</p><p>
49-årige Labbadia bliver Hamburgs fjerde træner i denne sæson. Mirko Slomka, 
som med nød og næppe reddede HSV fra nedrykning sidste år, stod også i 
spidsen for klubben, da sæsonen blev indledt, men han blev siden fyret og 
erstattet af Joe Zinnbauer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/1bundesliga/ECE2616363/hamburger-sv-er-i-dyb-krise-efter-ny-ydmygelse/">Hamburger SV er i dyb krise 
efter ny ydmygelse</a></p><p>
Heller ikke Zinnbauer formåede at få sat skik på den hensygnende storklub, og 
efter et kort intermezzo med sportschefen Peter Knäbel på trænerbænken blev 
Labbadia hentet til posten, han også besad 2009-2010. 
</p><p>
Bruno Labbadia, der i sin aktive karriere var en målfarlig angriber for blandt 
andet Bayern München og Kaiserslautern, var senest træner for VfB Stuttgart 
i tre år, og han har nu seks kampe til at få Bundesligaens mindst scorende 
hold på pointtavlen og væk fra sidstepladsen. 
</p><p>
Sølle 16 mål er det blevet til i 28 kampe, og med 25 point er HSV to point fra 
tredjesidstepladsen, som holdet indtog i sidste sæson, og som giver en kamp 
om en plads i Bundesligaen mod nr. 3 fra 2. Bundesliga. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/Germany_Soccer_Hamb_929338j.jpg" alt="" border="0"/><span class="caption"><span class="f-img-caption">Labbadia. 
</span>Den nye træner skal levere et godt gammedags mirakel, hvis HSV skal blive i den bedste tyske række. Arkivfoto: Axel Heimken/AP</span></span></p><p><b class="ext-link">BYRIVALEN ER OGSÅ I PROBLEMER</b><a class="embeddedlink" href="http://politiken.dk/sport/fodbold/ECE2615012/tysk-kultklub-paa-afgrundens-rand/">Kultklub på 
afgrundens rand</a></p><p>
Og første af kun seks forsøg på at hente de nødvendige point i 
overlevelseskampen er mod den næsten værste modstander overhovedet. 
</p><p>
For i morgen spiller HSV på udebane mod Werder Bremen i det såkaldte 
Nordderby. Og ingen vil hellere end Werder hamre et søm i ærkerivalens kiste 
og sende storklubben mod afgrunden. 
</p><p>
Der venter Labbadia en gigantisk opgave. Han skal få sat skik på forsvaret, 
bibringe holdet selvtilliden til at bygge spillet op og gøre angrebet 
målfarligt. Alt det, som andre trænere bruger år på at få på plads, skal 
Labbadia ordne på få dage. 
</p><p>
Som Spiegel skriver: 
</p><p>
»Kun en ting er større end harmløsheden i Hamburgs offensiv i denne sæson, og 
det er kaos i klubben«. [CITAT] 
</p><p>
I 32. og 33. spillerunde skal Hamburger SV spille mod to af konkurrenterne i 
nedrykningskampen, Freiburg og VfB Stuttgart, men til den tid kan det være 
for sent, og uret på hjemmesiden må måske nulstilles for første gang 
nogensinde. 
</p><p class=" bl-elem"><b class="ext-link">BUNDESLIGAEN I DAG</b><a class="embeddedlink" href="http://politiken.dk/sport/fodbold/1bundesliga/ECE2633852/bayern-laegger-raedselsuge-bag-slaar-hoffenheim-2-0/">Bayern lægger rædselsuge bag 
og vinder</a></p>	
</div>

</div></body></html>
