---
layout:     post
title: 	    "De tog offentlig transport: Forkert bøde, elendig rejsegaranti og langvarige tovtrækkerier"
post_author:	    
post_date:	    Fri, 08 May 2015 13:00:34 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2650550/de-tog-offentlig-transport-forkert-boede-elendig-rejsegaranti-og-langvarige-tovtraekkerier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<h3>
Bøde: Lene fik venlige, men forkerte ord hos Movia 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00932/D_rlig_kundeservice_932786v.jpg" alt="" border="0"/><span class="caption"><span class="f-img-caption">Foto: 
</span>Janus Engel</span></span></p><p>
14-årige Lucas var en garvet buspassager med 3-4 ugentlige ture på tværs af 
København med tre forskellige busser på sin vej til og fra fodboldtræning og 
-kampe. Men den dag i november var det nye rejsekort i brug i stedet for de 
vante klippekort. Og da kontrolløren i den første bus på rejsen kom hen til 
hans plads, viste det sig, at kortet ikke var tjekket ind. Bøde: 375 kroner. 
Da Lucas kom hjem, kontaktede hans mor, Lene Andersen, Movia med det samme. 
</p><p>
»Lucas er en meget ansvarlig dreng, og det giver ingen mening at forsøge at 
snyde i en af busserne, for han skal alligevel tjekke ind i den næste. 
Derfor irriterede det mig, at kontrolløren ikke bare fik ham til at gå op og 
tjekke ind«, siger Lene Andersen, som godt er med på, at reglen er, at man 
selv skal sørge for at tjekke ind. 
</p><p>
»Men når der sidder en dreng med et nyt rejsekort, kunne selskabet godt vise 
lidt hensyn«, siger hun, som i øvrigt mener, at rejsekortet er hæsligt set 
fra en kundeservicevinkel: Det er svært at huske at tjekke ud, så man kører 
med det i hånden, og det er besværligt at fylde penge på. Lene Andersen 
talte med to medarbejdere i Movias kundeservice, som begge talte om, at der 
kunne være en fejl, og at bøden ville blive refunderet. 
</p><p>
»Medarbejderne i kundeservice var enormt søde og sagde: Lad være med at 
betale, du skal bare sende en henvendelse om det til selskabet«. De gav mig 
ret«, husker Lene Andersen, der sendte en mail om det samme aften. Først en 
måned senere fik hun et svar. Negativt. 
</p><p>
»Det kunne jeg simpelthen ikke forstå, når medarbejderne havde sagt det 
modsatte«, siger Lene Andersen, som oplevede afgørelsen som en spand koldt 
vand i hovedet. Derfor klagede hun over afgørelsen til Ankenævnet for Bus, 
Tog og Metro. Det koster 160 kroner i klagegebyr, som man får tilbage, hvis 
man vinder sagen. Men også her tabte familien sagen, og Lene Andersen 
oplevede, at den service, hun fik, gik fra venlig til iskold. 
</p><p>
»Hvis man har nogle søde mennesker siddende i kundeservice, som bare giver én 
ret, er det jo løgn. De kunne lige så godt have sagt: ’Lad være med at 
skrive ind. Det kan ikke betale sig’«. 
</p><p>
Hos Movia beklager centerchef Søren Englund, hvis Lene Andersen oplever at få 
to forskellige meldinger: »Vores retningslinjer er sådan, at medarbejderne i 
vores kundeservice ikke kan afgøre sager, men skal hjælpe kunden videre ved 
at bede kunden om at skrive til os«, skriver han i en mail til Lørdagsliv. 
</p><p>
Efter at sagen var afsluttet, købte forældrene i stedet et månedskort til 
Lucas, selv om det er en dyrere løsning. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/forbrug/dintransport/ECE2537162/nu-har-det-ufaerdige-rejsekort-erstattet-klippekortet/">Nu har det ufærdige rejsekort 
erstattet klippekortet</a></p><h3>
Pingpong: Mark blev kastebold 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00932/Picture1_jpg_932781h.jpg" alt="" border="0"/></span></p><p>
20-årige Mark Sander Schmidt er en tålmodig mand. Hvor andre kunder i den 
offentlige trafik bliver utilfredse, når de venter i over 4 minutter i 
trafikselskabets telefonkø, er det først, når ventetiden overskrider et 
kvarter, at han for alvor finder det problematisk. 
</p><p>
»Jeg har virkelig været glad for, at jeg havde 8 timers taletid i mit 
abonnement. Jeg kan godt vente 10 minutter eller et kvarter, men jeg har 
ofte ventet både 20 minutter og en halv time, når jeg skulle igennem hos DSB 
og Midttrafik. Det er ikke små ventetider, de har«, siger den unge 
herningenser. 
</p><p>
DSB reklamerer med, at hvis ventetiden er lang, kan man blive ringet op. Men 
Mark Sander Schmidts erfaring er, at det kun virkede i tre ud af ti 
tilfælde. I over et halvt år forsøgte han at skaffe sig et ungdomskort, som 
skulle bruges i toget mellem Herning og Aarhus, hvor han skulle tage nogle 
tillægsfag for at søge ind på sin drømmeuddannelse. Det begyndte med, at han 
bestilte og betalte, men fik tilsendt et forkert kort. På hans første togtur 
konstaterede togpersonalet, at det var ubrugeligt, og lod Mark Sander 
Schmidt rejse med uden beregning. 
</p><p>
Nu kom en lang periode med ventetid. Når han kom igennem til DSB, sagde de, at 
han skulle tale med Midttrafik. Hos Midttrafik fik han at vide, at det var 
DSB, der skulle løse sagen. Han sendte det forkerte kort tilbage til 
Midttrafik, men der skulle gå måneder, før pengene kom retur. I mellemtiden 
fik han nogle bookingkoder af DSB, som han kunne rejse på. 
</p><p>
»Først forsøgte de at overtale mig til selv at betale billetter i stedet for 
ungdomskortet, som de åbenbart ikke kunne finde ud af at lave. Man kunne 
også oprette et rejsekort. Men det er meget dyrere, så jeg nægtede og 
fortalte dem, at det måtte være deres problem, når deres billettyper ikke 
virker«. 
</p><p>
Til sidst tog DSB affære og sagde: Nu gør vi sådan her. Og så fik Mark et 
kort. 
</p><p>
»Det må jeg give dem: Til sidst kom de på banen. Måske fordi jeg jo rejste 
gratis, så længe de skulle blive ved at give mig bookingkoder«, siger han. 
</p><p>
DSB beklager, at Mark Sander Schmidt blev registreret forkert i deres system. 
Chef for forretningsudvikling, Aske Wieth-Knudsen, siger: »Det er en meget 
speciel enkeltstående sag, for vi kan se, at de ni ud af ti sager normalt 
løses inden for tre minutter. Men vi prøver selvfølgelig at lære af sådan en 
sag«. 
</p><p>
I december sidste år sluttede studiet og rejserne til Aarhus. Men i februar 
skulle Mark følge et nyt kursus, og så gik det galt igen. Denne gang var 
bestillingsmodulet på DSB’s hjemmeside i stykker. Først lød beskedden, at 
han skulle vente en uge, så ville det virke. Men uge efter uge gik. Til 
sidst skulle han jo af sted. 
</p><p>
»De endte med at sende mig et stamkort, der virkede uden om alt det rod. De 
kunne virkelig spare sig selv og os andre for meget bøvl, hvis de fik deres 
billetsystemer til at virke«, siger Mark Sander Schmidt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/dintransport/ECE2460503/buskontrolloer-naegtede-13-aarig-adgang-til-bus/">Buskontrollør nægtede 13-årig 
adgang til bus</a></p><h3>
Tur-retur: Rejsegaranti slog knuder 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00932/Untitled-1_jpg_932782f.jpg" alt="" border="0"/></span></p><p>
Da Steffen og Line Engler Thorlund samt deres to børn på fem og otte år i maj 
sidste år skulle tage bussen klokken 19.11 fra Roskilde Station hjem til 
Taastrup, fik de i stedet langvarig kontakt med Movias kundeservice. 
</p><p>
Holdepladsen var nemlig tom, og bussen tilsyneladende allerede kørt – før tid. 
Familien måtte vente på næste bus, som ifølge skiltene skulle komme 19.41. 
</p><p>
»Børnene var trætte og lidt kolde, så vi satte os indenfor i et venteskur for 
at vente. Men pludselig så vi allerede klokken 19.34 vores bus komme susende 
forbi«, siger Steffen Engler Thorlund, som forundret og irriteret ringede 
til kundeservice, som Movia står for, selv om det er Arriva, der kører 
busserne på den strækning. 
</p><p>
Her blev han mødt af en venlig medarbejder, som fortalte, at familien kunne 
benytte sig af rejsegarantien, fordi deres afgang afveg mere end 10 minutter 
fra det planlagte. Med garantien kunne de tage en taxi til det ønskede 
stoppested, dog maks. for 300 kroner. Taknemmelige tog de en vogn og sendte 
kvitteringen på regningen, som netop løb op på omkring 300 kroner, til 
Movia. 
</p><p>
»De melder tilbage, at de penge vil de da ikke udbetale. Deres system viser, 
at der er kommet en bus kort efter at vi er kørt med taxaen. Men de havde 
ikke set på den forrige bus, som var over 20 minutter forsinket«, siger 
Steffen Engler Thorlund. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/dintransport/ECE2005996/her-er-de-85-klager-over-rejsekortet/">Her er de 85 klager over 
rejsekortet</a></p><p>
Den besked får den 35-årige programmør til at gå ind på hjemmesiden 
Trustpilot, hvor man kan skrive om sine oplevelser med firmaer og give dem 
karakterer fra en til fem stjerner. 
</p><p>
»Jeg føler mig dårligt behandlet. Først er der en flink 
medarbejder, der fortæller mig om rejsegarantien, men bagefter er der et 
it-system, som underminerer den positive oplevelse. Det kan jeg ikke bruge 
til noget«, siger Steffen Engler Thorlund. 
</p><p>
Han skriver frem og tilbage med kundeservice og brokker sig, men får at vide, 
at der ikke er noget at gøre. Men efter en måned sker der noget. 
</p><p>
»Pludselig skriver de til mig, at der er sket en fejl, og at de vil refundere 
pengene. Jeg får ikke nærmere forklaring«. 
</p><p>
Samlet set har kundeoplevelsen været en blandet fornøjelse. Først giver en 
venlig medarbejder et råd, som kunden bagefter kan fortryde, at han fulgte. 
Så får han en uforståelig besked bygget på systemer, som han ikke har en 
chance for at gennemskue. Og endelig blev sagen omgjort. 
</p><p class=" bl-elem">
»Jeg sidder tilbage med en følelse af, at det nytter at brokke sig. Men det er 
jo ikke alle, der orker det. Og jeg havde selv kunnet tjene mere på at 
arbejde i den tid, som jeg har brugt på at klage«, siger han. 
</p>	
</div>

</div></body></html>
