---
layout:     post
title: 	    "Ny undersøgelse finder plastik i helt almindelige madvarer"
post_author:	    
post_date:	    Tue, 24 Mar 2015 09:57:41 +0100
post_site:	    politiken.dk 
post_link:	    http://politiken.dk/forbrugogliv/forbrug/tjekmad/ECE2601740/ny-undersoegelse-finder-plastik-i-helt-almindelige-madvarer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Det har DR testet</h4>
<h5>
Madmagasinet har fået testet 13 produkter for indehold af mikroskopiske 
plastikpartikler:</h5>
<div class="fakta-body" data-buildingblock="embedded_factboxlink">
<p>
Øl - Ørbæk
</p><p>
Øl - Carlsberg
</p><p>
Øl - Royal
</p><p>
Øl - Tuborg
</p><p>
Flaskevand - qua D'or
</p><p>
Flaskevand - Apollinaris
</p><p>
Flaskevand - Egekilde Mineralvand
</p><p>
Vin - Grand vin de Pinard
</p><p>
Vin - Frascetti Secco
</p><p>
Vin - Chardonnay California
</p><p>
Honing - Udenlandsk honning
</p><p>
Honing - Blomster honning
</p><p>
Honning - Dansk honning
</p><p>
Kun et af de 13 produkter - Egekilde Mineralvand - indeholdt ikke 
mikropartikler.
</p><p/><p>
Den laveste koncentration af mikropartikler blev fundet i mineralvand. 
Herefter fulgte vin og øl. Honning var det produkt med højest antal 
partikler per kilo.
</p><p/><p class=" bl-elem">
Kilde: DRs undersøgelse, lavet af forskere ved Amsterdam Universitet.
</p>
</div>
</div><p>
Du har nok ikke lagt mærke til det, men faktisk er der plastik i din honning. 
</p><p>
Det drejer sig om mikroskopiske stykker plastik, såkaldt mikroplastik, som er 
usynlige for det blotte øje. Det viser en ny undersøgelse, som tv-programmet 
Madmagasinet på DR har fået foretaget på universitetet i Amsterdam. 
</p><p>
I undersøgelsen fandt man mikroplastik i fire forskellige slags øl, to 
forskellige slags vand på flaske og tre forskellige slags honning, skriver <a class=" bl-elem" href="http://www.dr.dk/Nyheder/Indland/2015/03/23/151455.htm">DR 
Nyheder.</a></p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/forbrugerkemi/ECE1958361/her-er-300-plejeprodukter-med-mikroplastik/">Her er 300 plejeprodukter med 
mikroplastik</a></p><p>
Fundet af mikroplastik var størst i honningen af mærket Budget, som indeholdt 
hele 2.660 plastikpartikler pr. kilo. Mindst plastik er der i vandet på 
flaske, hvor der er mellem to og seks platikpartikler pr. liter. 
</p><h3>
Stammer fra tøj 
</h3><p>
Mange af partiklerne i maden stammer sandsynligvis fra tøj. Når man vasker 
syntetisk tøj, udskilles der små tekstilpartikler af plastik, som ryger med 
ud med skyllevandet. 
</p><p>
Partiklerne er for små til, at rensningsanlæggene kan filtrere dem fra, og 
derfor ender mange plastikpartikler i miljøet. Men hvordan de i sidste ende 
ender i madvarerne, er stadig lidt af en gåde for forskerne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/forbrugerkemi/ECE1970909/dit-toej-kan-afgive-miljoeskadelig-mikroplast/">Dit tøj kan afgive 
miljøskadelig mikroplast</a></p><p>
Ifølge den hollandske forsker, Heather Leslie, der står bag undersøgelsen, kan 
plastikstykkerne komme i kontakt med førdevarerne på mange forskellige 
måder. 
</p><p>
»Det kan være små partikler fra pakningen eller fra transport. Det kan både 
komme ude og indefra. Vi ved der er en masse i luften – og nu også i 
indeklimaet«, siger Heather Leslie til DR. 
</p><h3>
Konsekvenserne er stadig uklare 
</h3><p>
Det er dog uklart, hvor farligt plastikken er. Men forskerne ved, at vi ikke 
altid udskiller plastikken gennem afføringen. 
</p><p>
»Den største bekymring lige nu er de helt små partikler, der kan optages i 
tarmen og nå andre områder af kroppen, hvor de skaber celledød eller 
infektioner«, siger Heather Leslie til DR. 
</p><p>
Forsker i øko-toksikologi Kristian Syberg fra Roskilde Universitet siger til 
DR: 
</p><p class=" bl-elem">
»Problemet ser ud til at være omfangsrigt. Og indtil vi får afklaret hvor 
omfangsrigt, så er der grund til bekymring«. 
</p>	
</div>
</div></body></html>
