---
layout:     post
title: 	    "England: App kædes sammen med flere selvmord "
post_author:	    
post_date:	    Sat, 04 Apr 2015 14:06:04 +0200
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2616231/england-app-kaedes-sammen-med-flere-selvmord/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er halvandet år siden, at alarmklokkerne for alvor begyndte at ringe. 
14-årige Hannah Smith fra England tog sit eget liv, angiveligt efter at hun 
fik anonyme opfordringer til selvmord på det sociale medie Ask.fm. 
</p><p>
Det fik efterfølgende den britiske premierminister, David Cameron, til at 
reagere. Han opfordrede forældre, teenagere og annoncører til at boykotte 
det sociale medie. 
</p><p>
»Der er faktisk noget, vi alle kan gøre som forældre og som brugere af 
internettet: ikke at bruge disse modbydelige websteder. Boykot dem, lad være 
med at gå derind, og lad være med at tilslutte jer«, sagde han til Sky News 
i august 2013. 
</p><p>
Udtalelsen virkede. De store annoncører trak sig, og Ask.fm befandt sig midt i 
en britisk mediestorm. Værre blev det, da nye selvmord blev koblet sammen 
med anonym mobning på mediet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2616228/anonym-mobber-kender-offer-din-bror-doedeahahahahah/">Anonym mobber kender offer: 
Din bror døde...Ahahahahah!</a></p><p>
Sidste år fik Ask.fm nye ejere, og de overvejede ifølge BBC helt at lukke det 
sociale medie, men valgte at forsætte den gode forretning med et øget fokus 
på sikkerhed. 
</p><p>
»De tidligere ejere delte ikke vores syn på sikkerheden. Men vi investerer 
millioner af dollars i det her og har udvidet vores overvågning af mobning 
med 40 procent«, skriver kommunikationsafdelingen i en mail fra deres kontor 
i London. 
</p><p><i class=" bl-elem">Hvordan kan det så være, at flere danske organisationer mener, at mobning 
på Ask.fm eskalerer i Danmark, og at flere, Politiken har talt med, har 
været ude for det?«.</i></p><p>
»Ask.fm er i bund og grund et helt nyt firma nu. Vi prøver at gøre noget ved 
det, men det er ikke noget, der sker fra den ene dag til den anden. Det må 
man kunne forstå«. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2615310/boerns-vilkaar-advarer-mod-app/">Børns Vilkår advarer mod app</a></p>	
</div>

</div></body></html>
