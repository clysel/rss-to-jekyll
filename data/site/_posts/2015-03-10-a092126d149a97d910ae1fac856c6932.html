---
layout:     post
title: 	    "Ryan Adams leverede generøs og karriereomfavnende koncert"
post_author:	    
post_date:	    Tue, 10 Mar 2015 12:57:25 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2580930/ryan-adams-leverede-generoes-og-karriereomfavnende-koncert/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ryan Adams</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Falconer Salen. 9.3.
</p></div>
</div><p>
Det var meningen, at Natalie Prass skulle have været opvarmning til Ryan 
Adams. 
</p><p>
Desværre var der opstået forbitrede forviklinger ved SAS-skranken i Irland, så 
Prass kunne ikke nå frem til aftenens koncert i København. Ved et skæbnens 
lykketræf lykkedes det imidlertid at opstøve en ung kvinde, som imponerende 
nok kunne alle Prass’ sange udenad. Natalie Sass, kaldte hun sig. 
</p><p>
Lyset blev slukket og hvem andre end Ryan Adams stod på scenen med strithår og 
kjole? Solo og akustisk sang og spillede han sig vej igennem et lille sæt af 
Prass’ sange, så jeg for en gangs skyld må konstatere, at opvarmningen 
overstrålede hovednavnet. 'Natalie Adams'’ ømme vokal og følsomme guitarspil 
var det pure guld. 
</p><p>
»Vi laver dårlige situationer om til gode situationer«, erklærede Ryan Adams 
til almindelig jubel. Noget af et slogan for en fordums hærværksmand. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2540244/verdensfjern-folksangerindes-nye-album-er-et-lille-mirakel/">Verdensfjern folksangerindes 
nye album er et lille mirakel</a></p><p>
Jeg havde ellers haft mine bange anelser. Der har længe været pænt stille om 
den i perioder hyperaktive sangskriver. Han har været gift med kollegaen 
Mandy Moore, haft problemer med helbredet og taget en længere pladepause. 
Men for nogle måneder siden kom det fokuserede og musikalsk robuste nye 
album ’Ryan Adams’ med næsten lutter sortnistrede sange om bøvlet, pinefuld 
eller kuldsejlet kærlighed, og i januar fulgte så meddelelsen om, at Adams 
og Moore var gået fra hinanden. 
</p><p>
Var det nu, vi skulle opleve Ryan Adams skælde ud, slingre og være intens på 
den der tikkende bombe-måde, hvor man aldrig ved til hvilken side nervenålen 
slår ud? 
</p><h3>
Vi har vort motto 
</h3><p>
Nix. Vort motto er »vi laver dårlige situationer om til gode situationer«. Det 
var nærmest som om julemanden var kommet på besøg i Falconer og uddelte 
milde gaver ledsaget af selvironisk småsludren og godmodig småbrok over, 
hvad den danske luftfugtighed gjorde ved hans hår. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00919/Koncert_med_Ryan_Ad_919511w.jpg" alt="" border="0"/><span class="caption"><span class="f-img-caption">Countryrocker. 
</span>Ryan Adams tilbage i sit eget tøj. Foto: Jakob Jørgensen</span></span></p><p>
Der var engang, Ryan Adams gik fuldstændig amok, hvis man råbte på Bryan 
Adams. Nu åbnede han sættet med den nye ’Gimme Something Good’, som måske er 
det tætteste på en Bryan Adams-sang, han nogensinde er kommet. Af de nye 
sange stod især ’Kim’ distancen, mens ’Trouble’ og ’I Just Might’ 
bekræftede, at det nye helstøbte album hverken hører til hans bedste eller 
værste. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2578326/katy-perry-gav-n-paa-sinkadusen-men-manglede-musikalsk-mindevaerdighed/">Katy Perry gav én på 
sinkadusen, men manglede musikalsk mindeværdighed</a></p><p>
Det blev en generøs og karriereomfavnende koncert, hvor Adams i løbet af godt 
en snes sange kom rundt på 8-9 af sine album-udgivelser. ’I See Monsters’ og 
’This House Is Not For Sale’ fra ’Love Is Hell’ løftede sammen med ’Come 
Pick Me Up’, ’Dirty Rain’ og klassikeren ’Oh My Sweet Carolina’ taget et par 
centimeter. 
</p><p/><h3>
Den brede favn 
</h3><p>
Ryan Adams favnede bredt. At han også gjorde det i de enkelte sange gik i 
længden ud over intensiteten. For mange numre skulle hele vejen rundt om 
blid akustisk opstart til rock og rul ruskende crescendo. Et af de tilfælde 
hvor den lange rejse faktisk kastede noget blændende af sig var på ’Magnolia 
Mountain’ fra The Cardinals-albummet ’Cold Roses’. Men Adams’ nye band The 
Shining er ikke The Cardinals. Som band virker det ikke stilistisk fintunet, 
men skal kunne lidt af hvert hele tiden. Den evige armlægning mellem country 
og ruskerock fortsætter i Ryan Adams. Helt forhandlet på plads bliver det 
næppe nogensinde. Det er en del af dynamikken, men den har det med at 
overdøve en af musikscenens ømmeste vokalister. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2564740/dangelo-var-ventetiden-vaerd/">D'Angelo var ventetiden værd</a></p><p>
Ryan Adams er en mere instinktiv end skudsikker sangskriver. Når han er bedst, 
synger englene om kap med hjertets enkle sandheder. Når han er blot en smule 
mindre skarp lurer ensformighed og klicheer. Sangene var plukket til at 
udgøre en fin buket, men det skarpe snit i iscenesættelsen var erstattet af 
en rundhåndet largesse. Noget publikum med god grund kunne sætte pris på, 
men som resulterede i en Ryan Adams-koncert, der ikke vil gå over i 
annalerne for andet end sin musikalske rundhåndethed, sin 
påskønnelsesværdige vilje til at lave dårlige situationer om til gode og så 
selvfølgelig opvarmningsnavnet Natalie Sass. Hvor sang hun dog smukt! 
</p><p class="art-ext-other">

</p><p class=" bl-elem"/>	
</div>
</div></body></html>
