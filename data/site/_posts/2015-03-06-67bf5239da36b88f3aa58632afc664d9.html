---
layout:     post
title: 	    "Sportsdøgnet: Golftalent tjener de første penge efter finalesammenbruddet"
post_author:	    
post_date:	    Fri, 06 Mar 2015 17:10:42 +0100
post_site:	    politiken.dk 
post_link:	    http://politiken.dk/sport/ECE2576270/sportsdoegnet-golftalent-tjener-de-foerste-penge-efter-finalesammenbruddet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Golf:</b> Både Lucas Bjerregaard og Morten Ørum Madsen kvalificerede sig 
til finalerunderne i Afrika Open. For Lucas Bjerregaard var der takle om det 
første klarede cut i seks turneringer, siden hans sammenbrud på finaledagen 
af Alfred Dunhill Championshipi december, da han med en sidste runde i 89 
slag raslede fra 2.- til 49.-pladsen. Lucas Bjerregaard gik i dag en runde i 
69 slag, der løftede ham op som nummer 35, mens Morten Ørum Madsen efter to 
runder i 71 slag er på den delte 50.-plads. 
</p><p><b class="ext-link">INTERVIEW</b><a class="embeddedlink" href="http://politiken.dk/sport/golf/ECE2539117/golftalentet-knokler-videre-efter-det-pinlige-kollaps/">Golftalentet knokler videre efter det 
pinlige kollaps</a></p><p><b class="ext-link">Tennis:</b> Danmark fører Davis Cup-kampen mod Rusland med 1-0, efter <a class="embeddedlink" href="http://politiken.dk/sport/tennis/ECE2576814/loechte-sikrer-overraskende-davis-cup-foering-mod-rusland/">Frederik 
Løchte Nielsens sejr over Evgeny Donskoy</a>, der som nummer 155 
ligger 151 pladser bedre end danskeren på verdensranglisten. 
</p><p><b class="ext-link">Tennis:</b> Caroline Wozniacki er klar til semifinalen i Malaysia Open med 
en <a href="http://politiken.dk/sport/tennis/ECE2576692/kontrolleret-wozniacki-uddeler-en-lektion-i-forsvarsspil/">sejr 
på 6-3, 6-1 over tyskeren Carina Witthöft</a>.
</p><p><b class="ext-link">Atletik: </b>Også <a href="http://politiken.dk/sport/ECE2576651/dansk-debutant-loeber-sig-sensationelt-i-em-semifinalen/">Nick 
R. Jensen er klar til semifinale ved EM indendørs i Prag</a> efter at 
have sat personlig rekord i 800 meter løb.
</p><p><b>Golf: </b>Man skal gøre brug af hele verdenskortet, hvis man skal følge den 
danske golfelite, der er i denne uge er involveret i fire forskellige 
turneringer på tre kontinenter. Efter at have slået en bold i vandet på 9. 
hul trak Thomas Bjørn sig ud af WGC-turneringen Cadillas Championship i 
Florida på grund af rygproblemer. På Web.com Tour er Sebastian Cappelen nr. 
62 efter 1. runde i Colombia. Line Vedel er efter runder i 78 og 69 slag 
nummer 55 blandt 63 deltagere i HSBC Women's Championship i Singepore, og på 
European Tour kæmper Lucas Bjerregaard og Morten Ørum Madsen efter første 
runder i 72 og 71 slag med at klare cuttet til weekendens finaler i Africa 
Open i Sydafrika. 
</p><p><b>Fodbold: </b>Patrick Kluivert skal være rådgiver for Curacao. Hollænderen, 
der har caribiske rødder, har skrevet under på en kontrakt for seks måneder, 
hvor han skal agere som rådgiver frem mod Curacaos kampe mod Montserrat i 
næste måned, hvor det gælder om at spille sig videre til VM-kvalifikationen. 
»Min ambition er fortsat at blive træner i en topklub i Europa, men indtil 
da vil jeg være til rådighed for Curacao«, siger Kluivert. 
</p><p><b>Fodbold: </b>Tottenham er blandt de klubber, der forbereder sig til næste 
sæson med et træningsophold i Australien. 30. maj skal Tottenham møde Sydney 
FC på det olympiske stadtion, oplyder den australske mesterklub. Liverpool 
skal i juli møde både Brisbane Roar og Adelaide United, mens Real Madrid, 
Manchester City og AS Roma deltager i en træningsturnering i Melbourne 
17.-24. juli. 
</p><p><b>Atletik:</b> Tre danskere kom videre til semifinaler i eftermiddag ved EM 
indendørs i Prag. Anders Martinsen kom direkte videre med en tredjeplads og 
en tangering af sin personlige rekord på 7,83 sek. i 60 meter hækkeløb, 
Sarah Slott Petersen fik den 12. og sidste plads på bedste tid med 53,29 
sek. i 400 meter løb, og Stine Troests 2.04,30 min. rakte ligeledes til den 
sidste plads i semifinalefeltet i 800 meter løb. 
</p><p><b>Amerikansk fodbold: </b>NFL-stjernen Peyton Manning tager endnu en sæson i 
Denver Broncos. Det bliver hans 18. sæson i NFL. Siden Peyton Manning kom 
til Denver Broncos i 2012, har han ført klubben til en Super Bowl og tre 
divisionstitler. Peyton Manning er fem gange blevet kåret til ligaens mest 
værdifulde spiller. 
</p><p><b>Fodbold: </b>Når den amerikanske MSL indledes senere på måneden kan kampene 
følges på Eurosport, der har sikret sig de europæiske tv-rettigheder frem 
til 2018. 
</p><p><b>Ishockey:</b> Frans Nielsens geniale aflevering bidrog til at New York 
Islanders vandt på 4-3 over Nashville, der har været et af NHL's tophold, 
men nu har tabt fem kampe i træk. Lars Eller ramte overliggeren i den 
afsluttende straffeslagskonkurrence, da Montreal tabte 4-3 til Los Angeles, 
men Montreal fører fortsat Eastern Conference foran New York Islanders. 
Jannik Hansen havde en assist til 1-2, men Vancouver tabte 4-3 til Phoenix. 
</p><p class=" bl-elem"><b class="ext-link">Fodbold:</b> Efter <a href="http://politiken.dk/sport/fodbold/ECE2575782/esbjerg-praesterer-vildt-pokalcomeback-mod-aab/">Esbjergs 
pokalsejr på 4-2 over AaB</a> blev der trukket lod til semifinalerne 
med følgende resultat: FCK-Esbjerg og Sønderjyske-FC Vestsjælland. 
</p>	
</div>
</div></body></html>
