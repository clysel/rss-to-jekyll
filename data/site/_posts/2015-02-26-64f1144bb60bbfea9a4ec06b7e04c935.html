---
layout:     post
title: 	    "Radikal kreds vender sig mod Morten Østergaards aflytningsplaner"
post_author:	    
post_date:	    Thu, 26 Feb 2015 07:53:49 +0100
post_site:	    politiken.dk 
post_link:	    http://politiken.dk/indland/politik/ECE2564033/radikal-kreds-vender-sig-mod-morten-oestergaards-aflytningsplaner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi håber selvfølgelig, at vi ved at tale med vores folkevalgte kan nå at få 
det lavet om
</p>
<p class="sender">
Bo Nissen Knudsen, Radikale Venstre i Hovedstaden 
</p>
</blockquote>
</div><p>
En samlet kreds hos de radikale gør nu oprør mod regeringens – og dermed den 
radikale leder Morten Østergaards – forslag om at lade Forsvarets 
Efterretningstjeneste (FE) aflytte og overvåge danskere i udlandet uden 
retskendelse. 
</p><p>
»Det nuværende forslag fra regeringen vil være et brud pa? grundlæggende 
retsstatsprincipper, da det giver FE mulighed for at agere som ba?de og 
udøvende og dømmende magt pa? udvalgte omra?der, hvilket ikke er i 
overensstemmelse med gældende principper om adgang til uafhængig 
domstolskontrol ved indgreb i borgernes fundamentale rettigheder«, lyder det 
i en udtalelse, som kredsbestyrelsen for Hovedstadens Radikale Venstre 
onsdag aften vedtog. 
</p><h3>
Lokalformand håber det ikke er for sent 
</h3><p>
Udtalelsen kommer i kølvandet på, at en lang række – 39 – radikale byrødder, 
regionsrådsmedlemmer og lokalformænd fordelt over hele landet i Politiken 
onsdag erklærede sig uenige i, at forslaget fra regeringen er i tråd med 
radikale retsprincipper. 
</p><p>
Og i kølvandet på, at en analyse fra den juridiske tænketank Justitia og 
lektor Anders Henriksen fra Københavns Universitet er nået frem til, at FE – 
hvis forslaget vedtages – vil få videre beføjelser end den amerikanske NSA 
og GCHQ i Storbritannien. 
</p><p>
»Vi håber selvfølgelig, at vi ved at tale med vores folkevalgte kan nå at få 
det lavet om, inden sådan en lov kommer til vedtagelse«, siger formand for 
Radikale Venstre i Hovedstaden Bo Nissen Knudsen, der står bag forslaget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2561822/r-bagland-stejler-over-aflytning-uden-retskendelse/">R-bagland stejler over 
aflytning uden retskendelse</a></p><p>
Om det lykkes, er dog tvivlsomt. Den radikale leder, Morten Østergaard, stod i 
Politiken onsdag på mål for forslaget. 
</p><p>
»Det er for mig at se helt fornuftigt, at vi har en 
udenrigsefterretningstjeneste, og den fungerer på andre principper end den 
hjemlige efterretningstjeneste. Og derfor er der en særlig kontrol med det, 
som vi har styrket under den her regering. Derfor er det for mig at se helt 
inden for radikale principper«, forklarede Østergaard med henvisning til det 
såkaldte Tilsynet med Efterretningstjenesterne, som har til opgave at 
kontrollere PET og FE. 
</p><h3>
Dommerformand er kritisk 
</h3><p>
Det argument køber den radikale hovedstadskreds dog ikke. 
</p><p>
»Det er ikke en tilstrækkelig retssikkerhedsgaranti at orientere Tilsynet med 
Efterretningstjenesterne om brugen af den nye beføjelse, for en sa?dan 
orientering kan aldrig erstatte en egentlig godkendelsesordning fra en 
domstol, og Tilsynet kan ikke træffe afgørelser, der juridisk forpligter 
FE«, lyder det i den skriftlige udtalelse. 
</p><p>
Heller ikke formand for Dommerforeningen Mikael Sjöberg mener, at det argument 
holder. 
</p><p>
»Hvis det organ (tilsynet, red.) er kontra en dommer, så ligger der i selve 
domstolsprøvelsen en retssikkerhedsmæssig garanti, som ikke ligger i det 
organ. Det er sat i verden til noget helt andet«, sagde han i Politiken 
onsdag. 
</p><p><b class="ext-link">DOMMERFORMANDENS HOLDNING </b><a class="embeddedlink" href="http://politiken.dk/indland/fokus_danmark/fokus_terror/ECE2556305/dommerformand-undrer-sig-over-regeringens-terrorforslag/">Dommerformand undrer 
sig over regeringens terrorforslag</a></p><p>
Bo Nissen Knudsen fra hovedstadkredsen kalder Morten Østergaards argument »en 
pseudo-agtig begrundelse«. 
</p><p>
En af de folketingsmedlemmer, der er valgt for de radikale i 
hovedstadsområdet, er Lone Loklindt, og hun kalder lovforslaget »en svær 
sag«. 
</p><p>
»Jeg er jo enig i de principper, de har fremhævet i deres udtalelse, men vi er 
jo også i en situation, hvor vi har været nødt til at gøre noget. Det er jo 
ikke noget, som nogen synes, at nogen nemme beslutninger«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2556147/radikale-faar-stryg-fra-egne-raekker-over-terrorudspil/">Radikale får stryg fra egne 
rækker over terrorudspil</a></p><p>
Blandt de folkevalgte i kredsen er også social-, integrations-, og 
ligestillingsminister Manu Sareen (T). Da Politiken onsdag eftemiddag mødte 
ham på gangen på Christiansborg og bad om en kommentar til sagen, udbad han 
sig betænkningstid og lovede så at vende tilbage. 
</p><p class=" bl-elem">
Det gjorde han dog ikke trods Politikens forespørgsel i ministeriet. 
</p>	
</div>
</div></body></html>
