---
layout:     post
title: 	    "Allersidste chance: Indstil en lærer til hæder og 75.000 kroner"
post_author:	    
post_date:	    Mon, 23 Mar 2015 09:42:57 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2598099/allersidste-chance-indstil-en-laerer-til-haeder-og-75000-kroner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
Med et døgn til indstillingsvinduet til Politikens Undervisningspris lukker, 
er rekordmange lærere allerede blevet indstillet til prishæder. 
</p><p>
Deriblandt snedkerunderviseren Tom Bruhn fra KTS i Rødovre. Han var også 
indstillet sidste år, hvor han modtog en særpris for sin evne til at skabe 
begejstring for sit fag. 
</p><p>
»Det, man kan sige, er, at jeg ikke er gået ned i kadence fra sidste år. Det 
er altid noget«, siger han om rosen, der kommer fra flere af hans tidligere 
elever. 
</p><p>
De fremhæver særligt hans kreativitet og ukonventionelle tilgang til 
møbelsnedkeriet. 
</p><p>
»De lidt mere tossede løsninger kommer fra mig. Jeg fik lige at vide i dag, at 
jeg bliver kaldt ’kongen af umuligheder’«, griner han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/ECE2559807/saadan-indstiller-du-en-laerer-til-politikens-undervisningspris/">Sådan indstiller du en lærer 
til Politikens Undervisningspris </a></p><p>
I øjeblikket er der flest lærere fra gymnasier og grundskoler på listen over 
de indstillede, mens erhvervsskolelærerne halter bagefter med omtrent 200 ud 
af det samlede antal indstillinger, der har passeret 1.700. 
</p><p>
Allerede efter indstillingsperiodens første døgn for knap en måned siden havde 
300 fra hele landet indsendt en beskrivelse af en dygtig lærer. 
</p><p>
Undervisere kan indstilles til prisen ind til i morgen klokken 10.00. 
</p><p>
Herefter går to ekspertpaneler i gang med at gennemgå teksterne om de mange 
lærere, så de kan finde frem til nominerede i tre kategorier: grundskolen, 
gymnasiale uddannelser og erhvervsuddannelser. 
</p><h3>
Fejring 
</h3><p>
Sidste år vandt Mette Teglers grundskoleprisen, efter hun havde modtaget en 
udførlig indstilling fra en af hendes elevers forældre. 
</p><p>
»I hverdagen siger man måske ikke den slags ting til hinanden. Og sådan er det 
også, når vi kommunikerer til forældre. Det er jo tit, fordi eleverne 
mangler at aflevere en opgave. Det er sjældent, man skriver til dem: ’Ih 
hvor var din datter dygtig i dag’. Det ville man jo kunne skrive så mange 
dage«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/undervisningsprisen_940px/ECE2581601/her-er-alle-de-indstillede-laerere/">Her er alle de indstillede 
lærere</a></p><p>
Det er tredje år i træk, at Politiken hædrer faglighed i undervisning med 
undervisningsprisen. De tre hovedpristagere modtager hver 75.000 kroner, 
hvoraf en tredjedel skal bruges på efteruddannelse eller projekter på 
skolen. 
</p><p class=" bl-elem">
Derudover vil der også blive uddelt seks særpriser, der hver udløser 25.000 
kroner. De ni vindere vil få overrakt en statuette til en stor prisfest i 
Politikens Hus 28. april. 
</p>	
</div>
</div></body></html>
