---
layout:     post
title: 	    "Rapport: Elcykler kan erstatte hver anden biltur"
post_author:	    
post_date:	    Sun, 26 Apr 2015 11:58:43 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2641968/rapport-elcykler-kan-erstatte-hver-anden-biltur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Hvis du har under 8 kilometer til arbejdet, kan du med fordel skifte bilen ud med en elcykel. </p><p>Det viser en ny undersøgelse, som Det Økologiske Råd har foretaget med støtte fra Trafikstyrelsen. 1.400 bilister deltog i undersøgelsen, og konklusionen er, at elcykler kan løse transportbehovet for de fleste bilister.</p><p>»Elcykler har et stort uudnyttet potentiale. Selvom mange af testpersonerne havde mindre end 5 kilometer til arbejde, tog de bilen dagligt. Nogle ville ikke dukke svedige op på arbejdspladsen. Andre havde en lidelse, som for eksempel gigt eller luftvejssygdomme, der gav dem problemer på cykelstien«, siger seniorrådgiver i Det Økologiske Råd Kåre Press-Kristensen.</p><h3>Elcykelpris holder folk tilbage</h3><p>To ud af tre deltagere havde overvejet at købe en elcykel, og otte ud af ti drømte om at cykle mere til daglig. </p><p>Elcyklens pris var en væsentlig årsag til, at deltagerne blev siddende bag bilrattet. Ti deltagere fik lov til at teste elcykler i et halvt år, hvilket ifølge Kåre Press-Kristensen blev en overraskende stor succes:</p><p>»Deltagerne har stort set alle sammen erstattet mere end hver anden biltur med en cykeltur, og en af dem har sågar solgt bilen, selvom hun er en ung enlig mor med gigt. Alle deltagerne er blevet i bedre humør, har fået flere sociale oplevelser med familien, og de fremhæver blandt andet naturoplevelser som uvurderlige«.</p><p>Hver tiende solgte cykel i Holland er en elcykel, mens elcykelsalget herhjemme kun udgør 5 procent af det samlede cykelsalg, viser tal fra brancheorganisationen Danske Cykelhandlere. Ifølge Det Økologiske Råd ville vi få hollandske tilstande, hvis flere mennesker blev introduceret for elcyklens fortræffeligheder. Og det vil også have stor betydning for klimaet og den lokale luftforening. </p><h3>Sparer 90 procent af CO2’en</h3><p class=" bl-elem">»Hver gang en biltur erstattes af en tur på elcyklen, sparer man over 90 procent af CO2-udslippet, fordi en elcyklen er mere energieffektiv. Det reducerer trafikpropperne på vejene, gavner folkesundheden og fjerner støj- og luftforureningen«, siger Kåre Press-Kristensen. </p>	
</div>

</div></body></html>
