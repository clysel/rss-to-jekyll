---
layout:     post
title: 	    "Pinligt: 1 skud inden for rammen var Bayerns magre facit i Ukraine"
post_author:	    
post_date:	    Wed, 18 Feb 2015 08:21:31 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2551222/pinligt-1-skud-inden-for-rammen-var-bayerns-magre-facit-i-ukraine/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Det er altid blevet sagt om fodbold, at det er svært at score, hvis man ikke 
skyder på mål - og det må FC Bayern i hvert fald også sande. 
</p><p>
Tirsdag aften lykkedes det kun for stjernetruppen at levere én afslutning 
inden for rammen mod Shakhtar Donetsk, og det var en af de indlysende grunde 
til, at tyskerne ikke kunne tillade sig at være utilfredse med resultatet 
0-0. 
</p><p><b>Robben og Ribéry neutraliseret</b></p><p>
Så sløjt har det sejrsvante tyske storhold ikke præsteret i Champions League 
siden 2012 mod Lille, men det var ikke den eneste grund til det triste 
resultat set med tyske øjne. Shakhtar var taktisk godt indstillet af den 
gamle rumænske mestertræner Lucescu, og hverken Arjen Robben eller Franck 
Ribéry fik en mindeværdig aften. 
</p><p>
Heller ikke Xabi Alonso, der viste ringe timing i tacklingerne og måtte 
forlade banen i utide. Dertil viste det sig, at holdet ikke havde noget 
egentligt modsvar til den defensiv, modstanderen disciplineret præsenterede. 
Det er trods den fortsatte favoritrolle, når det gælder om at komme videre 
til kvartfinalen, ikke en glad spansk cheftræner, der vender hjem, for han 
kan også se på et andet problem: 
</p><p><b class="ext-link">UAFGJORT:</b><a class="embeddedlink" href="http://politiken.dk/sport/fodbold/championsleague/ECE2551034/bayerns-stjerner-taemmet-af-haardt-kaempende-shakhtar/">Bayerns stjerner tæmmet af hårdt 
kæmpende Shakhtar</a></p><p>
FC Bayern har tidligere vist skræmmende styrke på udebane både i Champions 
League og i Bundesligaen, men det er snart længe siden, og tirsdag fik han 
bekræftet, at holdet slet ikke er, hvor det skal være, hvis det skal vinde 
Champions League. 
</p><p>
Derfor er det også nu lettere at forstå, at Guardiola ikke verbalt udtrykte 
overstrømmende glæde efter 8-0-sejren hjemme i Bundesligaen over HSV. Han 
vidste nok bedre end nogen, at storsejren kom på en billig baggrund. 
</p><p><b>En lunken atmosfære</b></p><p>
»Atmosfæren omkring holdet er bedre nu«, var en af hans beherskede 
kommentarer, men det er ikke sikkert, at atmosfæren er helt i top det næste 
stykke tid efter skuffelsen i den første ottendedelsfinalekamp. 
</p><p>
Siden de glade oktoberdage, da Bayern i CL-gruppespillet tog til den 
italienske hovedstad og gennembankede Roma 7-1 er niveauet på udebane dalet, 
selv om ingen naturligvis havde forventet, at den slags målorgier ville 
blive almindeligt. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/fodbold/championsleague/ECE2551093/zlatan-og-co-maa-i-den-grad-aergre-sig/">Zlatan og co. må i den grad 
ærgre sig</a></p><p>
For selv om det efterfølgende blev til en 3-1-pokalsejr i Hamburg, måtte 
Bayern se sig besejret 3-2 af Manchester City - eller skulle man sige Sergio 
Agüero - på Etihad, og efter vinterpausen blev holdet slået 4-1 i Wolfsburg. 
2-0 i Stuttgart over et hold i krise var ikke imponerende, og 0-0 hos 
Shakhtar er heller ikke noget, de krævende Bayern-ledere ønsker at huske ret 
længe. 
</p><p><b>Holdet skal op i gear</b></p><p>
Guardiola kan på tysk grund trøste sig lidt med, at ingen regner det for 
sandsynligt, at FC Bayern skal sætte så meget til, at endnu et mesterskab 
kommer i fare. Men i Champions League skal der leveres på et andet niveau, 
hvilket også var tydeligt i forrige sæson, da Real Madrid spillede hans hold 
ud af banen i begge kampe. 
</p><p class=" bl-elem">
Spanieren får travlt, og spillerne får uden tvivl også travlt med at skyde 
mere på mål, når Shakhtar kommer til returkamp 11. marts. 
</p>	
</div>
</div></body></html>
