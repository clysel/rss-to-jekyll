---
layout:     post
title: 	    "Forårs-fit i fri luft: Hele byen er vores nye træningssal"
post_author:	    
post_date:	    Fri, 08 May 2015 23:00:38 +0200
post_site:	    politiken.dk 
post_link:	    http://politiken.dk/motion/fitness/ECE2642014/foraars-fit-i-fri-luft-hele-byen-er-vores-nye-traeningssal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Jeppe Skovgaard viser vej til bevægelse i byen</h4>
<div class="fakta-body" data-buildingblock="embedded_factboxlink">
<p>
Se videoerne her og find en trappe, et gelænder eller en bænk. Så kan du bruge 
storbyen som træningscenter sammen med Jeppe Skovgaard, der underviser i 
yoga, parkour og bevægelse. Alle kan være med, bare man har modet til at 
træne i det fri. Også selv om andre skulle kigge. 
</p><p><b class="ext-link">LINK</b><a class=" bl-elem" target="_blank" href="http://www.jeppeskovgaard.com/">Mere om 
Jeppe Skovgaard her
</a></p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00933/Nowegian-chef_holde_933371u.jpg" alt="" border="0"/></span></p>
</div>
</div><p>
Om 20 år vil en halv milliard mennesker have type 2-diabetes. De fleste vil bo 
i en af verdens storbyer. Det er den barske realitet bag et initiativ fra 
Novo Nordisk, der med projektet ’Cities Changing Diabetes’ vil forebygge 
livsstilssygdomme i verdens storbyer. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/motion/ECE2432888/en-rullende-storbykult-breder-sig/">En rullende storbykult breder sig</a></p><p>
Det sker ved at danne netværk af fagfolk, byplanlæggere og politikere for at 
finde nye, sundere måder at leve i byen på. Her har København vist sig at 
være en af de byer, der er bedst kørende. 
</p><p>
’Cities Changing Diabetes’ har brugt et år på at kortlægge problemets omfang 
ved at kigge på fem byer. Ud over København er det Houston i USA, Mexico By 
og de to kinesiske megabyer Tianjin og Shanghai. Værst ser det ud i de 
storbyer i Asien, hvor befolkningen meget hurtigt er gået fra landbrug og 
knaphed til storby og overflod. 
</p><h3 class="tvheader">Snup gelænderet: Brug byen som træningscenter</h3>
<div class="tvplayer">
<p class="tvplayer-container" data-tvarticle-id="2646907">

</p>
<p class="art-imgdesc clip-source">
Kilde: politiken.tv / Mikkel Stoumann Fosgrau
</p>
</div><p/><p/><h3>
Bilfri søndag i Mexico 
</h3><p>
Folkene fra Novo Nordisk har allerede nu nærmet sig nogle af de pointer, som 
kan få en bys befolkning til at bevæge sig og spise hensigtsmæssigt. 
</p><p>
»Når vi får gæster til København, kommenterer folk, hvor fantastisk det er, at 
man kan løbe, gå og cykle overalt. Det er sikkert – både i forhold til 
trafik og kriminalitet. Og vi har cykelstier og masser af pæne områder langs 
havnefronten og i parker, så det er en fornøjelse at bevæge sig gennem 
byen«,. 
</p><p>
Det siger Charlotte Ersbøll, der er projektansvarlig for ’Cities Changing 
Diabetes’. 
</p><p>
Hun understreger, at man ikke behøver at være en nordisk storby med cykelstier 
og ergonomisk korrekte motionslegepladser for at kunne være med i kampen mod 
diabetes og andre livsstilssygdomme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/fitness/ECE2322355/saadan-finder-du-udendoersfitness-i-koebenhavn/">Sådan finder du 
udendørsfitness i København </a></p><p>
»Jeg har set det i Brasilien og Mexico, hvor man i storbyen sætter nogle 
barrer op i parkerne, som folk begynder at bruge. Gør det simpelt; det 
handler om at skabe et rum til det. Så skal folk nok komme i gang«. 
</p><p>
Udviklingen af type 2-diabetes er eksplosiv i Asiens storbyer, hvor man på en 
generation har rykket sig fra primitivt landbrug til et stillesiddende job 
med adgang til store mængder af underlødig mad. København lider ikke under 
diabetes i samme målestok; her er under 5 procent af befolkningen ramt, 
hvilket er lidt mindre end i resten af Danmark. Men der er blinde pletter, 
og forekomsten af diabetes varierer fra 3 til 7 procent. Værst ser det ud i 
socialt belastede områder. 
</p><p>
»Der er stadig et stort behov for at tage sig af de særlige 
befolkningsgrupper, der har det svært. Og så skal vi gøre noget for vores 
skolebørn og på vores arbejdspladser. Det, at man er stillesiddende hele 
dagen, øger risikoen for at få type 2-diabetes helt enormt«, siger Charlotte 
Ersbøll. 
</p><h3 class="tvheader">Brug bænken: Med byen som træningscenter</h3>
<div class="tvplayer">
<p class="tvplayer-container" data-tvarticle-id="2646908">

</p>
<p class="art-imgdesc clip-source">
Kilde: politiken.tv / Mikkel Stoumann Fosgrau
</p>
</div><p/><p/><h3>
Sundhed er noget socialt 
</h3><p>
Selvfølgelig har man ikke de samme problemer som i Mexico By, hvor man efter 
en årrække med dårlig vandkvalitet kunne se en eksplosion af fedme blandt 
skolebørn, som slukkede tørsten i sodavand i stedet. Hvilket betyder, at man 
nu har et krav om, at frisk drikkevand skal være tilgængeligt på alle 
skoler. 
</p><p>
»Det her kræver en kollektiv indsats og en kulturændring. Hvis du er den 
eneste, der kommer i skole med den sunde madpakke, vil du hellere have en 
50’er til en pizza slice. Flere steder har man indført skolemad, men 
kvaliteten er svingende, og man er ikke sikker på at nå de socialt 
belastede«, siger Charlotte Ersbøll, der dog understreger, at gode vaner i 
lige så høj grad smitter. 
</p><p>
»Det er noget, jeg har lært af projektet. Sundhed er noget socialt. Jeg kan se 
det på min arbejdsplads, mine børn og de steder, jeg besøger i verden. Hvis 
de unge i Malaysia bruger storcentret som mødested, så er vi også nødt til 
at bruge centret som ramme for sundere aktiviteter. Vi er nødt til at tænke 
i fællesskaber og det, der er socialt acceptabelt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/fitness/ECE2322448/nyt-p-hus-med-trappetraening-og-motion-i-24-meters-hoejde/">Nyt P-hus med trappetræning og 
motion i 24 meters højde</a></p><p>
En af de fagpersoner, som Novo Nordisk og ’Cities Changing Diabetes’ har ladet 
sig inspirere af, er Jeppe Skovgaard, der gennem 10 år har undervist i 
parkour og yoga, og som interesserer sig bredt for, hvad der giver folk lyst 
til at bevæge sig – også selv om de bor i storbyen. 
</p><p>
»Livet i byen inviterer til, at du forlader din krop. Du kan blive 
transporteret gennem lufthavnen, og du parkerer i bunden af din 
arbejdsplads, hvor du sidder ned og primært bruger knolden. Hvis du sætter 
dig ned, skal du købe kaffe eller mad, så selv en pause lægger op til 
forbrug. Det er byen designet til. Problemet er, at du ikke er designet til 
det«, siger Jeppe Skovgaard, der mener, at vi er ved at kvæle os selv i 
komfort. 
</p><p>
»Jeg vil være med til at forme byer, der minder os om vores krop og inspirerer 
os til bevægelse. Det drejer sig både om at ændre på selve byen og på 
øjnene, som oplever den«, siger Jeppe Skovgaard, der ligesom Charlotte 
Ersbøll mener, at der er behov for en kollektiv kulturændring. 
</p><h3>
Den åndelige bowler 
</h3><p>
»Engang gik mænd med bowlerhat, hvilket fik dem til at bevæge sig stift og 
unaturligt rundt, for ellers faldt bowlerhatten af. Den udfordring har vi 
ikke længere, men der er masser af andre både arkitektoniske og kulturelle 
’bowlerhatte’, som står i vejen for et liv i byen med afsæt i kroppen«, 
siger Jeppe Skovgaard. 
</p><p>
Han har lavet tre videoer for Politiken (se boks), der viser, hvordan en 
trappe, en bænk og et gelænder kan være fantastiske bevægelsesredskaber. Når 
man lige overvinder den første forlegenhed. 
</p><p>
»Der findes normer for opførsel. Du skal bevæge dig på en bestemt måde, når du 
går i en park, og hvis du kravler på trappen, kigger folk«, siger Jeppe 
Skovgaard, der hver torsdag klokken 7 underviser et hold på den store 
betontrappe ved Den Sorte Diamant i København. 
</p><p>
»Hvis det først bliver acceptabel adfærd, har vi jo taget byen til os igen. 
Alle kan være med, også i Mexico By har man masser af trapper, og vi taler 
ikke om eksklusiv parkour, men blot glæden ved at bevæge sin krop og 
udfordre sig selv«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/fitness/ECE2307791/de-traener-fitness-paa-hold-i-det-fri/">De træner fitness på hold i 
det fri</a></p><p>
Jeppe Skovgaard arbejder også som konsulent blandt andet for Næstved og 
Lolland Kommuner, hvor opgaven består i at hjælpe lærerne og eleverne med at 
se de muligheder for bevægelse, der ligger lige foran næsen på dem. 
</p><p>
»Vi skal have mere løb på gangene. Måske kan vi lave forhindringer undervejs, 
så det at være en ’vandreklasse’ uden fast klasselokale bliver en 
sundhedsgevinst. Måske er der nogle gamle jernrør fra et fodboldmål, der kan 
bruges til at lave kropshævninger«, fortæller Jeppe Skovgaard. 
</p><p>
Han håber, at flere vil udnytte trapperne, byen og parkerne. Det giver 
tryghed, sanselighed og ejerskab at indtage omgivelserne. 
</p><p>
»Vi skal gøre bevægelse i det offentlige rum legitimt. Du kommer ud og 
påvirker andre, som selv bliver inspireret. På den måde kan vi skabe en 
bevægelse, der breder sig mindst lige så hurtigt som diabetes«. 
</p><p>
På Rigshospitalet i København arbejder idrætsfysiolog Morten Zacho på Center 
for Aktiv Sundhed. Her prøver man at give patienterne adgang til sundere 
levevis, og det at gøre byen til et sted, man bevæger sig, er en væsentlig 
del af strategien. Især fordi flere og flere af os vælger at bo i byen. 
</p><h3>
Byen erstatter skoven 
</h3><p>
»Når vi nu ikke alle sammen har en smuk skov, hvor vi bor, er det vigtigt med 
en by, der lægger op til gratis aktivitet for alle. Vi skal lave miljøer, 
der stimulerer til en sundere livsstil, hvis byen skal undgå at blive en 
livsstilsfælde«, siger Morten Zacho. 
</p><p>
Han synes, København er i verdensklasse, når det gælder både cykelstier og 
motionsmuligheder. Men han ser de sociale normer som den største hindring 
for bymotion og bevægelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/fitness/ECE2648508/motionslegepladser-hitter-i-byerne/">Motionslegepladser hitter i 
byerne</a></p><p>
»Det kræver stadig overvindelse at lægge sig blandt andre mennesker på en 
plæne og tage armstrækkere, selv om vi for eksempel har set, at 
crossfitfolket har været gode til at komme ud og træne i det fri«. 
</p><p>
Han tror, at crossfit netop har kunnet gøre det, fordi de har et fællesskab og 
egne normer. 
</p><p class=" bl-elem">
»Fællesskabet er helt afgørende. Hvis bare du har en kammerat eller en træner 
med, er alt pludselig tilladt«. 
</p>	
</div>

</div></body></html>
