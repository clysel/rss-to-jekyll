---
layout:     post
title: 	    "Martin Lidegaard: Åbenlyst, at Nigeria ikke kan klare Boko Haram alene"
post_author:	    
post_date:	    Tue, 14 Apr 2015 09:36:10 +0200
post_site:	    politiken.dk 
post_link:	    http://politiken.dk/udland/ECE2626789/martin-lidegaard-aabenlyst-at-nigeria-ikke-kan-klare-boko-haram-alene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv hvis de vestlige lande ville gøre alt, hvad der står i deres magt, for at 
hjælpe i kampen mod Boko Haram, ville det blive en meget svær opgave. 
</p><p>
På trods af islamisternes voldsomme overgreb på civilbefolkningen, som Amnesty 
International i dag dokumenterer, har Nigeria nemlig hidtil afvist 
assistance fra udlandet til at løse problemerne. 
</p><p>
»Nigeria har været meget uvillige til at få hjælp udefra. De har ikke i særlig 
høj grad været villige til at modtage hjælp fra amerikanerne, for eksempel i 
form af efterretninger. Selv nabolandene ville de i lang tid ikke samarbejde 
med«, siger Afrika-forsker Holger Bernt Hansen, professor emeritus ved 
Københavns Universitet. 
</p><p>
USA havde tilbudt Nigeria assistance til overvågning af og 
efterretningsindsats mod Boko Haram, men da USA afviste den nigerianske 
regerings ønske om at få amerikanske kamphelikoptere og jagerfly, ville 
Nigeria ikke have nogen hjælp. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2626713/ny-rapport-dokumenterer-boko-harams-haergen-de-draebte-27-foran-mig/">Ny rapport dokumenterer Boko 
Harams hærgen: »De dræbte 27 foran mig« </a></p><p>
Det skyldes, at Nigerias præsident gennem de seneste fem år, Goodluck 
Jonathan, ikke har ment, at landet behøver andres hjælp, vurderer tyske 
Volker Hauck, specialist i EU’s Afrika-politik. 
</p><p>
»Problemet har vokset sig så stort, at Nigeria er blevet opfordret af alle 
andre statsoverhoveder i Den Afrikanske Union til at samarbejde mere 
konstruktivt i stedet for bare at sige: Det her er vores eget problem, det 
løser vi selv«, siger Volker Hauck, der er analytiker ved den internationale 
tænketank European Centre for Development Policy Management. Dette har stor 
betydning for, at EU ikke har kunnet gøre meget for at hjælpe Boko Harams 
ofre, forklarer Volker Hauck. 
</p><div class="art-quote article-box">
<p class="quote"/>
<blockquote>
<p class="quote-txt">
Det er så rædselsfulde beretninger, at man næsten ikke kan forstå, at 
mennesker kan få sig selv til at gøre den slags ting
</p>
<p class="sender">
Martin Lidegaard, udenrigsminister 
</p>
</blockquote>
</div><p/><p>
Nigeria valgte i sidste måned Muhammadu Buhari som ny præsident, og han har 
lovet en hårdere indsats over for Boko Haram. Derfor ser udenrigsminister 
Martin Lidegaard (R) mulighed for ændringer til det bedre, om end 
problemerne er store: 
</p><p>
»Det er så rædselsfulde beretninger, at man næsten ikke kan forstå, at 
mennesker kan få sig selv til at gøre den slags ting«, siger Martin 
Lidegaard om vidneberetninger fra Boko Harams ofre. 
</p><p><b class="ext-link">OVERBLIK </b><a class="embeddedlink" href="http://politiken.dk/udland/ECE2505652/boko-haram-det-begyndte-som-en-koranskole-for-de-fattige/">Boko Haram: Det begyndte som en 
koranskole for de fattige</a></p><p>
»Det primære ansvar ligger hos den nyvalgte præsident. Nigeria er et 
velstående land, og en af de store udfordringer er at få velstanden spredt, 
så man kan få lov og orden til at fungere og få skabt jobs som alternativer 
til at tilslutte sig Boko Haram«, siger Martin Lidegaard. 
</p><h3>
Bevægelse ved at tabe pusten 
</h3><p>
Han peger på, at problemet med Boko Haram har spredt sig til flere nabolande, 
som grænser op til Nigeria, og at disse lande skal med i en fælles indsats 
for at sikre, at man kan sætte ind på alle fronter. 
</p><p>
»I fredags var jeg i Sydafrika, hvor jeg drøftede de her sager med flere af de 
involverede lande, og hvor Nigeria også var til stede. Der er en klart 
stigende forståelse af problemets omfang, og der er trods alt også tegn på, 
at bevægelsen er ved at tabe pusten. Men vi er ikke der, hvor vi har stoppet 
dem, og det kræver et intensiveret samarbejde, der også støttes af os i 
Europa, hvis det her skal lykkes«, siger Lidegaard. 
</p><p><i class=" bl-elem">Har vi gjort nok fra Europas side hidtil?</i></p><p class=" bl-elem">
»Vi har gjort en del fra Europas side. Man kan altid spørge, om det er nok. 
Men det er ekstremt vigtigt at fastholde, at det primært er Nigerias eget 
ansvar at få lavet de reformer og den udbredelse af velstand, der skal til. 
Når det er sagt, er det åbenlyst, at Nigeria ikke kan klare det alene. 
Derfor er det vigtigt med en større indsats, både fra nabolandene og fra 
os«. 
</p>	
</div>

</div></body></html>
