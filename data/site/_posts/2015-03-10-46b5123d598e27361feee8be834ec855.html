---
layout:     post
title: 	    "Hvilken forretningsmodel falder bedst ud i Champions League?"
post_author:	    
post_date:	    Tue, 10 Mar 2015 11:37:39 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2580440/hvilken-forretningsmodel-falder-bedst-ud-i-champions-league/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<div class="art-fakta article-box">
<h4 class="">
Ottendedelsfinaler </h4>
<h5>
Aftenens kampe</h5>
<div class="fakta-body" data-buildingblock="embedded_factboxlink">
<p><b>20.45</b> FC Porto-FC Basel (1-1)</p><p class=" bl-elem"><b>20.45</b> Real Madrid-Schalke 04 (2-0)</p>
</div>
</div><p>
Kunsten at have en bedre idé end de andre og stole på den kan føre dig langt i 
fodboldens verden. Det mener Keld Bordinggaard, der er tidligere har været 
U21-landstræner og assistenttræner for det tyske hold Mainz 05. 
</p><p>
»Hvis man har tillid til, at alle arbejder kompetent på den idé, man har sat i 
søen, vokser der ofte kontinuitet ud. Man ved, at kontinuitet er noget af 
det vigtigste, når klubber skal blive ved med at præstere over tid«, 
fortæller han. 
</p><h3>
Koncept med succes på to fronter 
</h3><p>
FC Porto og FC Basel, der i aften møder hinanden i returopgøret af 
ottendedelsfinalen i Champions League, er begge glimrende eksempler på netop 
dette. Mange års arbejde med et fasttømret koncept har ført de to klubber 
langt i både Europa og i de hjemlige turneringer. 
</p><p>
Selv om FC Porto og FC Basel er to eksempler på klubber, der har gjort i at 
vedligeholde og pleje deres koncept gennem mange år, er det også to 
eksempler på, at succes kan opnås på vidt forskellige måder. 
</p><p>
For mens FC Basel gennem mange år har gjort i at talentudvikle og bygge sit 
schweiziske mesterhold op via en blanding af rutinerede kræfter og spillere 
af egen avl, er FC Porto gået i en anden retning med en særlig 
købmandsstrategi. 
</p><h3>
En enkelt mands værk 
</h3><p>
Den portugisiske storklub har længe hentet store talenter fra hele verden, 
givet dem spilletid på et storhold og sendt dem videre i fodbolduniverset 
med fortjeneste – bare sjældent til klubben selv. 
</p><p>
Fremgangsmåden er gjort mulig af en enkelt meget indflydelsesrig mand, Jorge 
Mendes. Han er fodboldverdenens måske mest magtfulde enkeltperson. Via sit 
tredjepartsejerskab i en lang række af verdens største talenter sørger den 
portugisiske forretningsmand for, at klubber som FC Porto har mulighed for 
at få tilknyttet store talenter uden at skulle investere særlig mange penge. 
En superagent og en opringning med et specifikt ønske. Mere skal der ikke 
til for at anskaffe sig stortalenter som James Rodriguez, der i dag spiller 
i Real Madrid. 
</p><h3>
Agenten ejer spillerne og tjener pengene 
</h3><p>
Konceptet er simpelt, fortæller Jesper Jørgensen, sportsøkonom hos 
konsulentfirmaet Deloitte. 
</p><p>
»Agenten siger: ’Han spiller hos jer, men det er mig, der ejer ham, og mig, 
der tjener pengene, når han sælges videre’. Klubben har ikke råd til selv at 
købe spillerne, så det er en billig måde at finansiere forstærkning på, 
fordi det er agenten, der scorer pengene hver gang«, siger han. 
</p><p>
På overfladen minder de to klubbers forretningsmodeller om hinanden. Begge 
holds finansielle fundament bygger på videresalg af store talenter. Men de 
to klubber afviger alligevel fra hinanden. 
</p><h3>
Basel sælger også talenter 
</h3><p>
Mens havnebyklubben FC Porto samler færdigudviklede talenter op i alverdens 
klubber, tager FC Basel selv de spæde spadestik i ungdomsrækkerne, udvikler 
de unge talenter og skyder dem videre til topklubber i Europa med stor 
profit. 
</p><p>
De mange års kontinuerlige tro på konceptets holdbarhed har for de to hold 
ført stor hæder med sig. Ét Champions League-trofæ, ét Europa League-trofæ 
plus otte mesterskabspokaler har FC Porto i de seneste elleve år kunnet 
sætte i skabet i klubhuset som bevis på deres store præstationer. På samme 
måde kan FC Basel glæde sig over syv mesterskaber på ti år, mens klubben har 
fået lov til at bide skeer med de helt store hold i fire ud af de seneste 
fem sæsoners gruppespil i Champions League. 
</p><h3>
Nu bliver det forbudt 
</h3><p>
Resultaterne taler deres tydelige sprog, men hos FC Porto og superagenten 
Jorge Mendez kan forretningsmodellen snart være fortid. Fifa har besluttet, 
at det skal være slut med tredjepartsejerskab af fodboldspillere. 
</p><p>
Loven vil træde i kraft til maj, hvorefter det vil være ulovligt med den 
skeptiske forretningsmodel, hvilket glæder Jesper Jørgensen: 
</p><p>
»Jeg synes, tredjepartsejerskabet gør fodbold ugennemskueligt. Man ved ikke, 
hvem der ejer spillerne, og hvilket hold de spiller på. Det ligner vel også 
en eller anden moderne form for slavehandel«. 
</p><p class=" bl-elem">
Konceptet hos FC Basel har til gengæld båret frugt – og det er et koncept, der 
ikke kan rokkes ved, og som har givet klubben chancen for at opnå sit hidtil 
største europæiske resultat: en plads i kvartfinalerne i Champions League. 
</p>	
</div>
</div></body></html>
