---
layout:     post
title: 	    "Forældre hiver tilsynet i ørerne"
post_author:	    
post_date:	    Tue, 05 May 2015 09:16:04 +0200
post_site:	    politiken.dk 
post_link:	    http://politiken.dk/indland/ECE2655073/foraeldre-hiver-tilsynet-i-oererne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For forældre til børn i vuggestuer og børnehaver er det både overraskende og 
uholdbart, at landets kommuner ikke fører systematisk tilsyn med 
institutionerne. 
</p><p>
»Det er en falsk tryghed, forældrene føler, sådan som tingene er lige nu«, 
siger formanden for forældreforeningen Fola, Dorthe Boe Danbjørg. 
</p><p>
Ifølge en undersøgelse, Danmarks Evalueringsinstitut (EVA) har foretaget, er 
de tilsyn, mange af landets kommuner fører med daginstitutionerne, 
tilfældige og usystematiske i en sådan grad, at de ikke lever op til lovens 
krav. Mindre end hver femte kommune fører et systematisk tilsyn med 
institutionerne ved for eksempel at have klare retningslinjer for tilsynet 
og at have procedurer for, hvordan tilsynet bliver fulgt op. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2654797/tilsyn-paa-boerneomraadet-sjofles/">Tilsyn på børneområdet sjofles</a></p><p>
»Det er jo noget sjusk. Jeg tror, mange forældre grundlæggende har tillid til 
deres institutioner og bliver overraskede, når de hører, hvor usikkert et 
grundlag den tillid egentlig bygger på«, siger forældreformanden. 
</p><h3>
Forfatterne overraskede 
</h3><p>
Kommunernes løbende tilsyn med daginstitutioner foregår typisk ved, at en af 
kommunens pædagogiske konsulenter kommer på anmeldt besøg i institutionen og 
taler med lederen om en række punkter. Ifølge dagtilbudsloven skal der 
blandt andet spørges til personalets kvalifikationer, børnenes trivsel og 
udvikling og pædagogiske læreplaner. 
</p><p>
Men ifølge EVA’s undersøgelse når hvert tredje tilsyn ikke omkring alle de 
lovpligtige punkter. Det overrasker forældreformanden. 
</p><p>
»De emner udgør grundpillerne i, hvad der er kvalitet i dagtilbud. Det er 
meget overraskende, at kommunerne har så lidt fokus på at følge med i de 
spørgsmål. Jeg har en klar forventning om, at det er en opgave, kommunerne 
vil løfte«, siger Dorthe Boe Danbjørg. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00933/Kommunes_tilsyn_152_933725y.jpg" alt="" border="0"/></span></p><p>
Det er kommet bag på forfatterne bag undersøgelsen, at så mange kommuner 
udfører tilsynet så tilfældigt, som de gør. Når 82 af kommunerne ikke fører 
systematisk tilsyn med deres institutioner, går de glip af vigtig 
information om, hvordan det egentlig går ude på stuerne og på legepladsen, 
siger områdechef i EVA Anne Kjær Olsen. 
</p><p>
»Har man ikke et tilsyn, der er rimelig systematisk, er det alt andet lige 
sværere at få øje på, hvor det halter. Vi skylder børnene, at der er nogle 
voksne, der holder øje med, om kvaliteten er i orden«, siger hun. 
</p><h3>
Overfladiske tilsyn 
</h3><p>
I det hele taget er mange af de tilsyn, der foregår, temmelig overfladiske, 
konkluderer rapporten. I de kommuner, der gennemfører tilsynet, foregår det 
som regel omkring et skrivebord, væk fra børnene. 
</p><p>
»Man burde kunne forvente, at hvis der føres tilsyn, er den tilsynsførende da 
selvfølgelig ude at kigge på det pædagogiske arbejde og er tæt på børn og 
pædagoger for at observere rigtig pædagogisk praksis. Men vi kan se, at det 
oftest foregår ved en samtale med institutionslederen, og så er de i mindre 
grad ude på stuerne for at observere samspillet mellem voksne og børn«, 
siger Anne Kjær Olsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2233203/hvorfor-maa-boernehaven-ikke-faa-uanmeldt-kontrolbesoeg/">Hvorfor må børnehaven ikke få 
uanmeldt kontrolbesøg?</a></p><p>
I 80 procent af de tilsyn, der finder sted, er det kommunens pædagogiske 
konsulenter, der udfører tilsynet. Det vil sige, at konsulenter, der til 
daglig arbejder sammen med institutionernes ledere, pludselig skal indtræde 
i en anden rolle. Og det øger ifølge EVA risikoen for, at tilsynet ikke er 
uvildigt. 
</p><p>
Professor og psykolog Charlotte Ringsmose, der forsker i daginstitutioner ved 
Institut for Uddannelse og Pædagogik, Aarhus Universitet, mener, at 
kommunerne burde have nogen til at udføre tilsynet, som ikke til daglig 
fungerer som sparringspartner for institutionslederen. 
</p><div class="art-quote article-box">
<p class="quote"/>
<blockquote>
<p class="quote-txt">
Det er en falsk tryghed, forældrene føler, sådan som tingene er lige nu
</p>
<p class="sender">
Dorthe Boe Danbjørg, formand, Fola 
</p>
</blockquote>
</div><p>
»Det burde være en uvildig instans i stedet for kommunerne selv, der lavede 
tilsyn. Det er dybt kritisk, at de skal holde øje med sig selv. Der er tale 
om, at de tilsynsførende får en dobbeltrolle. Det er godt, at der kommer 
fokus på det, fordi det er alt for nemt bare at komme af sted med den for 
ringe kvalitet, der er i mange daginstitutioner lige nu«, siger hun. Ifølge 
hende er tilsynene langtfra ligegyldigt bureaukrati, men derimod et værktøj, 
der er skabt for at sikre kvaliteten i børnenes institutionsliv.</p><p>
»Tilsynene er meget vigtige for børnene, fordi de sætter fokus på kvaliteten, 
som er meget forskellig fra daginstitution til daginstitution. Jeg kan 
fuldstændig genkende billedet af, at tilsynene mange steder ikke lever op 
til det, de skal ifølge loven, hvilket er paradoksalt«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/skrivdebat/ECE2323939/skal-vi-beloenne-paedagoger-oekonomisk-for-at-arbejde-med-udsatte-boern/">Skal vi belønne pædagoger 
økonomisk for at arbejde med udsatte børn?</a></p><p>
I Folketinget kræver både Venstre og SF, at kommunerne skal stramme op om 
tilsynene og overholde loven. 
</p><p>
»Jeg synes, det er lidt rystende, at der er så få kommuner, der fører et 
systematisk tilsyn, når det er lovpligtigt. Vi taler temmelig meget om at 
have kvalitet i daginstitutionerne, og hele ideen med at have et tilsyn er 
netop at forbedre kvaliteten og finde ud af, hvor der er efterslæb«, siger 
SF’s børneordfører, Trine Pertou Mach, der dog er åben for at diskutere, om 
lovgivningen kan forbedres. 
</p><p>
Det vil Venstre også meget gerne, siger partiets familieordfører, Tina 
Nedergaard. 
</p><p class=" bl-elem">
»Jeg vil meget gerne i dialog om, om vi er blevet for detailorienterede med 
vores krav til, hvordan kommunerne skal styre. I kommunerne kender man sine 
forældre, pædagoger og institutioner, og derfor kan det være sådan, at man 
ved, der ikke er problemer, og tingene hænger godt sammen. Skal kommunernes 
pædagoger så bruge al deres tid på at ajourføre og registrere og så videre? 
Nej, så skulle de måske hellere bruge lidt mere tid på vores børn«, siger 
hun. 
</p>	
</div>

</div></body></html>
