---
layout:     post
title: 	    "Unge på træk: Venstre er blevet 90'er-lækker igen "
post_author:	    
post_date:	    Mon, 09 Mar 2015 17:54:35 +0100
post_site:	    politiken.dk 
post_link:	    http://politiken.dk/indland/politik/skyggekabinettet/ECE2580047/unge-paa-traek-venstre-er-blevet-90er-laekker-igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I 1986 fik Venstre lavet en stor Gallup-undersøgelse med tusindvis af 
deltagere. Resultat var nedslående for partiet. 
</p><p>
Den typiske Venstre-vælgere var en aldrende jyde, som læste Familie Journal og 
slubrede kirsebærvin i sig. Ikke fordi der var noget i galt i det. Men fordi 
Venstre var »et håbløst umoderne parti med et vælgerkorps, der stille og 
roligt ville uddø«, som det formuleres i Hans Mortensens bog 'Tid til 
Forvandling'. 
</p><p>
I løbet af 1990'erne blev der lavet om på dette billede. Nu var det smart at 
være liberal. Unge fremadstormende karrieremennesker blev tiltrukket af 
partiet, der også kunne fremvise den højprofilerede erhvervsmand Klaus 
Riskær Pedersen på stemmesedlen. Og som tiden gik, fik partiet et influx af 
unge vælgere, hvilket kunne aflæses i nye undersøgelser, der viste, at 
Venstre var overrepræsenteret blandt vælgere, som havde et surfbræt. 
Kirsebærvin drak man imidlertid stadig i Venstres rækker. 
</p><h3>
Intern Venstre-måling: Super-Gallup 
</h3><p>
I de senere år har Venstre dog mistet unge vælgere - det ser dog ud til at 
ændre sig igen. Frem mod valget har Venstre fået lavet endnu en stor Gallup. 
Denne gang en såkaldt Super-Gallup med godt 11.000 respondenter til brug for 
strategilægning internt i partiet. 
</p><p>
Fokus er især på de unge. Ifølge partiet selv står Venstre i denne måling til 
et pænt valg hos førstegangsvælgerne med 22 procent, mens Socialdemokraterne 
kun kan mønstre syv procent. 
</p><p>
Denne tendens kan blive central for de to partier nu og i fremtiden. Dels 
fordi unge er yderst tilbøjelige til at skifte parti og derfor kan blive 
altafgørende de næste måneder i spillet om regeringsmagten. 
</p><p>
Dels fordi de unge, ifølge valgforskningen, gerne for resten af livet bliver i 
den politiske blok, de stemmer på i de unge år. 
</p><div class="art-quote article-box">
<p class="quote"/>
<blockquote>
<p class="quote-txt">
Både Løkke og Thornings partiorganisationer går benhårdt efter de unge 
vælgere. 
</p>
<p class="sender">
Sigge Winther Nielsen 
</p>
</blockquote>
</div><p/><h3>
Ungdommen strømmer til Venstre 
</h3><p>
Skyggekabinettet har i samarbejde med <i>Megafon</i> gransket 
vælgervandringerne hos Folketingets to største partier for at teste Venstres 
interne måling. 
</p><p>
Hele 8.000 respondenter er blevet anvendt i denne undersøgelse for at trænge 
dybere ned i mindre vælgergrupper, såsom de unge. 
</p><p>
Tallene understøtter på forskellig vis det ovenstående billede. Venstre er 
mere attraktiv end Socialdemokraterne i de unges øjne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/skyggekabinettet/ECE2477714/dansk-folkepartis-nye-vaelgere-rigere-klogere-og-yngre/">Dansk Folkepartis nye vælgere: 
Rigere, klogere og yngre </a></p><p>
Skyggekabinettets undersøgelse viser et resultat, der er enslydende med 
Venstres interne måling og det netop afholdte Skolevalg: De unge vælgere er 
vilde med Venstre. 
</p><p>
Hele 28 procent af de adspurgte mellem 18 og 29 år står til at skifte til 
partiet. Se grafikken nedenfor. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00912/v_lgervandringer-62_912093a.gif" alt="" border="0"/></span></p><p>
Også blandt de 30-39-årige ser vi stor bevægelse. Her vil omkring en fjerdedel 
af de adspurgte skifte til Løkke og Co. 
</p><p>
Imidlertid ses der også hos Socialdemokraterne en øget tilslutning, når man 
kigger på gruppen af landets yngste vælgere. Her står en ud af fem til at 
flytte deres støtte til liste A. Sosserne kan dog slet ikke hamle op med 
Venstres store tilslutning. 
</p><p>
Samlet set klarer Socialdemokraterne sig bedre i Megafons måling end Venstres 
Gallup, men det kan bl.a. forklares med, at Venstre kigger på 
førstegangsvælgere, mens Megafon i denne undersøgelse kigger på gruppen, der 
mellem 18 og 29 år gammel. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/skyggekabinettet/ECE2463745/thornings-uheld-laengden-er-afgoerende/">Thornings uheld: Længden er 
afgørende</a></p><h3>
Skifter de ældre ud med unge 
</h3><p>
Det ligner umiddelbart en succes for Venstre. Partiet pustes op af 
fortællingen om den blå ungdom. Knap så belyst i denne udvikling er dog, at 
bagdøren samtidig står åben. De ældre strømmer ud af partiet. 
</p><p>
For alle aldersgrupper over 40 år ses den samme tendens: En større andel 
forlader partiet, end der kommer til. 
</p><p>
Mest tydelig er tendensen hos de 60-69-årige, som traditionelt er en af de 
aldersgrupper, hvor Venstre oplever den største tilslutning. Men 
undersøgelsen varsler nye tider for partiet. I denne aldersgruppe forlader 
en ud af fem Venstre. Således er Løkke godt i gang med at foretage et 
generationsskifte i vælgerkorpset. Unge erstatter ældre. 
</p><h3>
Venstre kommer med ungt reklamefremstød 
</h3><p>
Både Socialdemokraterne og Venstre kan leve med at tabe vælgergrupper hist og 
her - men de kan langtfra leve med at miste de unge. 
</p><div class="art-quote article-box">
<p class="quote"/>
<blockquote>
<p class="quote-txt">
En strategi til at fremtidssikre magtpositionen for Folketingets to største 
partier. Næste generation af kernevælgere skal nemlig indfanges. 
</p>
<p class="sender">
Sigge Winther Nielsen 
</p>
</blockquote>
</div><p/><p><b class="ext-link">LÆS MERE</b><a class="embeddedlink" href="http://politiken.dk/indland/politik/skyggekabinettet/ECE2454172/ny-undersoegelse-loekke-traekker-venstres-brand-helt-i-bund/">Ny undersøgelse: Løkke trækker 
Venstres brand helt i bund</a></p><p>
Det skyldes, at en nyere dåbsattest ofte er synonym med prædikatet ’tvivler’, 
hvilket gør, at Venstre og Socialdemokraterne regner med at få det største 
afkast ved at satse på unge vælgere. Unge mennesker er simpelthen nemmere at 
flytte rent politisk, lyder analysen. 
</p><p>
Hos Venstre planlægger man derfor i øjeblikket en større indsats over for 
førstegangsvælgerne: Frem mod valget skal de mange unge (omkring 60.000), 
der står og vakler i deres partivalg - og som ifølge partiets egne målinger 
faktisk har liberale synspunkter - søge mod Venstre. Derfor vil V bombardere 
de nye vælgere med budskaber, der skal få dem ned og stemme. 
</p><p>
Og for at understrege, at Venstre vitterlig er de unges parti, har partitoppen 
valgt at indlemme Jens Husted, formand for Venstre Ungdom, i partiets 
strategiudvalg, som planlægger valgkampen. Ligeså når valget er udskrevet, 
skal Husted sidde med i de daglige morgenmøde med partiets magtfulde 
inderkreds. 
</p><p>
Hos Socialdemokraterne er man også klar på at forkæle de unge vælgere frem mod 
valget. Og så har man sat en del penge af til at bruge de sociale medier, 
hvor man regner med at kunne ramme de unge. 
</p><p class=" bl-elem">
Kort sagt: Hold øje med partiernes stemmefiskeri blandt de unge i de kommende 
måneder. Ikke mindst de sidste dage af valgkampen, hvor partierne ynder at 
smide SU-guld og grønne skove efter de unge vælgere. Anders Fogh Rasmussen 
formåede sågar at præsentere et hurtigt sammenflækket udspil til de unge i 
de dødende timer af valgkampen i 2007. Det kan sagtens ske igen. 
</p>	
</div>
</div></body></html>
