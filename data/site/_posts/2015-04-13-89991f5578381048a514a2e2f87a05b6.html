---
layout:     post
title: 	    "Gambleren fra Græsted: Løkkes påskemod varede fire dage"
post_author:	    
post_date:	    Mon, 13 Apr 2015 09:50:08 +0200
post_site:	    politiken.dk 
post_link:	    http://politiken.dk/fasttrack/ECE2625579/gambleren-fra-graested-loekkes-paaskemod-varede-fire-dage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I løbet af vinteren 2010 kørte jeg rundt for at tale med folk, som Lars Løkke 
Rasmussen havde mødt på sin politiske vej. 
</p><div class="art-quote article-box">
<p class="quote"/>
<blockquote>
<p class="quote-txt">
Med Løkke i front har blå bloks succes i opposition imidlertid været båret af 
det stik modsatte. En stramt koreograferet defensiv med Venstres advokat og 
revisor i sufflørkassen. 
</p>
<p class="sender">
Sigge Winther Nielsen 
</p>
</blockquote>
</div><p>
Turen foregik i mine forældres troldgamle Toyota Corolla på småveje i 
Nordsjælland. </p><p>
Undervejs stødte jeg ind i embedsmænd, partikollegaer og venner. De mange 
interviews endte i biografien ' Projekt Løkke'. 
</p><p>
Der var en slående lighed i de udsagn, jeg samlede op. Alle som en udtrykte, 
at Løkke er bedst, når han taler om konkret politisk indhold. Når Løkke 
giver sig selv friheden til at udtænke dristige reformer - og lader 
gambleren tage over. Det giver Løkke den ekstra energi, som gør ham så svær 
at nedkæmpe. 
</p><p>
Med Løkke i front har blå bloks succes i opposition imidlertid været båret af 
det stik modsatte. En stramt koreograferet defensiv med Venstres advokat og 
revisor i sufflørkassen. 
</p><p>
Og det har virket. 
</p><p>
Men når flere målinger med større styrke nu begynder at give fremgang til rød 
blok, så melder tvivlen sig. Flere Venstrefolk ytrer uden for referat, at de 
er bekymrede for, om Løkke er fanget i sit eget spin. 
</p><p>
En bekymring, der går på, om Løkkes styrker vil komme nok frem i en valgkamp. 
</p><p>
Ikke mindst, når dansk politik med Venstre og Socialdemokraterne i spidsen har 
udviklet sig til en kappestrid om at mene mindst muligt. 
</p><h3>
Politisk handyman 
</h3><p>
Levnet om V-formandens faglige fortrinligheder har i mange år været et 
nodalpunkt i dansk politik. 'Den Løkke, du kender', har endda selv 
destilleret det i et interview med Weekendavisen fra april 2005 for præcis 
10 år siden: Her omtaler han sig selv som »håndværkeren«, mens andre kan 
være arkitekter. 
</p><p>
Løkke vil derfor bedømmes som politiker på den finesse, hvormed han »slår søm 
i«. Han er »praktikeren«, siger han, der behandler tal og tabeller. 
</p><p>
Siden slutfirserne har Løkke gennem sit lange politikerliv siddet med magten. 
</p><p>
Hvad enten det var i Græsted-Gilleleje byråd, Frederiksborg Amt eller 
Folketinget. 
</p><p>
Altid på det vindende hold mindst et af stederne. De sidste fire år er første 
gang siden 1989, Løkke kun har befundet sig i rollen som opposition. 
</p><p>
Og det har krævet tilvænning. Det gik fint, indtil skandalesagerne ramte, og 
målingerne begyndte at vige. Men nu er spørgsmålet, om Løkke finder sin 
indre handyman igen. 
</p><h3>
Påskemodet 
</h3><p>
Noget kunne måske tyde på det. For en uge siden afveg Venstre en smule fra 
manuskriptet i ovennævnte sufflørkasse. 
</p><p>
Løkke fandt sig selv - så småt i hvert fald. 
</p><p>
Det skete, da V-toppen forsøgte at stille urene fire år tilbage. De ville 
indfange den velvilje, der ramte Løkke oven på hans nytårstale i 2011. 
Dengang skitserede han i kontante tal en tilbagetrækningsreform, der var 
hård, men nødvendig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/skyggekabinettet/politiskmemorandum/ECE2548488/danskerne-udlaendinge-slaar-oekonomi/">Danskerne: Udlændinge slår 
økonomi</a></p><p>
Den nyopståede, dristige Løkke proklamerede derfor påskedag i Jyllands-Posten: 
»Jeg ved godt, at der skal være valg lige om lidt. Jeg ved godt, at så er 
der tradition for, at så stiller man ligesom velfærdsboden frem. Men det 
holder ikke længere. Vi er nødt til at gøre nogle ting anderledes, hvis det 
hele skal hænge sammen«. 
</p><p>
Nuvel, der var stadig ingen konkrete tal i Løkkes udtalelser. Men der var en 
fornemmelse af, at Venstres formand nu bevæger sig hen i en position, der 
bekommer ham bedre. 
</p><p>
Han talte pludselig mere frit og inspirerende i interviewet om økonomisk 
rettighed. Herunder en italesættelse af sin egen 2011-politik, hvor det blev 
indskærpet, at pensionsalderen skal stige for at skabe holdbarhed i dansk 
økonomi. 
</p><div class="art-quote article-box">
<p class="quote"/>
<blockquote>
<p class="quote-txt">
Partiet valgt en strategi gennem hele valgperioden, hvor man vil sige så lidt 
som muligt.
</p>
<p class="sender">
Sigge Winther Nielsen 
</p>
</blockquote>
</div><p>
Løkkes genetablering som den modige mand i dansk politik varede dog kun fire 
dage. Polemisk sagt. For Venstre afviste i fredags et forslag fra Radikale 
Venstre. Et forslag, der vil skabe balance i dansk økonomi ved at hæve 
pensionsalderen en smule mere, fordi befolkningsprognoser viser, at vi lever 
længere, end man forventede i det såkaldte velfærdsforlig. </p><p>
Man kan diskutere ordlyden i Venstres to meldinger. Og især om de optegner en 
egentlig modsætning. Mere interessant er til gengæld, at den sidste uge i 
dansk politik illustrerer det dilemma, Venstre i almindelighed og Løkke i 
særdeleshed står i. 
</p><p>
På den ene side har partiet valgt en strategi gennem hele valgperioden, hvor 
man vil sige så lidt som muligt. Det gør man for at undgå SR-regeringens 
løftebrud efter valget og for at kunne stå friere, når der skal regeres. 
</p><p>
På den anden side betyder denne strategi, at vi får en mere politikløs 
valgkamp med færre Løkke-venlige ' håndværkerdiskussioner'. 
</p><p>
Og i stedet, at statsministerkandidaternes person naturligt kommer til at 
fylde endnu mere. Netop her ser det skidt ud for Løkke, da hans troværdighed 
er banket helt i bund. Seneste troværdighedsmåling siger 16 procent til 
Løkke og 48 procent til Thorning. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/skyggekabinettet/ECE2454172/ny-undersoegelse-loekke-traekker-venstres-brand-helt-i-bund/">Ny undersøgelse: Løkke trækker 
Venstres brand helt i bund</a></p><h3>
Blind makker 
</h3><p>
Løkke har aldrig gennem sit liv som politiker været så strategisk 
disciplineret som de seneste fire år. Nu hvor målingerne er begyndt at ændre 
sig, og rød blok kommer tættere på, bliver det interessant at se, hvordan 
Løkke reagerer. Holder han den stramme kurs de næste uger, eller kommer 
gambleren frem? 
</p><div class="art-quote article-box">
<p class="quote"/>
<blockquote>
<p class="quote-txt">
Med det in mente ligner den aktuelle situation, for første gang i hele 
valgperioden, mere Thornings terræn end Løkkes land.
</p>
<p class="sender">
Sigge Winther Nielsen 
</p>
</blockquote>
</div><p>
I partiets top lader man udadtil forstå, at der langtfra er et aktuelt 
mismatch mellem Venstres talløse politiske platforme og Løkkes identitet som 
politisk handyman. </p><p>
Her hæfter man sig ved, at partiet har »masser af politik på hylderne«. Og 
dernæst at Venstre vil sætte lidt flere tal på i en valgkamp. Det skyldes, 
at her vil regeringen ikke råde over ministeriernes embedsmænd, som ifølge 
Venstrefolk »vil regne deres politik i stykker«. 
</p><p>
På den vis skal Løkke tidsnok finde sit gamle jeg, lyder analysen. Det bliver 
bare i en udgave, der er tilpasset rollen som oppositionsleder, hvor han 
ikke har ministeriernes regnekapacitet eller Dansk Folkeparti som blind 
makker. 
</p><p>
Med det in mente ligner den aktuelle situation, for første gang i hele 
valgperioden, mere Thornings terræn end Løkkes land. 
</p><p>
Til gengæld vil en valgkamp - formentlig - levne mere plads til den Løkke jeg 
mødte på de Norsdsjællandske landeveje. 
</p><p class=" bl-elem"><b class="ext-link">LÆS OGSÅ</b><a class="embeddedlink">Unge på træk: Venstre er 
blevet 90'er lækker igen </a></p>	
</div>

</div></body></html>
