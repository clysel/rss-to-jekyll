---
layout:     post
title: 	    "Vindmøllernes 'grand old man' åbner egen blog"
post_author:	    Sara Rosendal
post_date:	    Wed, 18 Feb 2015 14:11:10 +0000
post_site:	    ing.dk 
post_link:	    http://ing.dk/artikel/vindmoellernes-grand-old-man-aabner-egen-blog-174213
---
<html><body><div><section class="body"><p>Nogle drømmer hele livet om at gøre en forskel. Andre gør noget ved det.</p>
			<p>Henrik Stiesdal tilhører den sidste kategori.</p>
			<p>Som en af de tidlige pionerer byggede han sin første vindmølle på forældrenes gård i Vestjylland i 1973. Siden var han med til at udtænke nogle af de mest banebrydende teknologier inden for vindmølleteknologi, blev indehaver af 200 patenter og sad 28 år i toppen af Siemens Wind Power som teknisk chef.</p>
			<p>»Jeg har i min tid været så heldig at være med i et af nyere tids mest spektakulære industrieventyr, nemlig udviklingen af vindmølleindustrien. Sidst i 1970’erne var vi vel nogle hundrede pionerer og entusiaster; nu tæller industrien snesevis af tusinder af arbejdspladser, herunder tusinder af ingeniører.«</p>
			<p>Fra i dag er Henrik Stiesdal ny blogger på Engineer the future, hvor han skriver om innovation, teknologi og systemer inden for vedvarende energi.</p>
			<p>I sin første blog funderer han over værdien af den grønne ingeniør:</p>
			<p>»Arbejd ét år på en vindmøllefabrik, hos dens underleverandør eller kunde, eller hos den myndighed, som får det hele til at ske – og du kompenserer for 650 danskeres CO2-udledning i det samme år,« skriver han.</p>
			<p>Hvordan Henrik Stiesdal kommer frem til præcis det tal, kan du læse om på blogindlægget  <a href="http://ing.dk/blog/hvilke-ingenioerer-goer-den-stoerste-forskel-174211">'Hvilke ingeniører gør den største forskel?'</a>.</p>
			<p>God fornøjelse.</p>
		</section></div></body></html>
