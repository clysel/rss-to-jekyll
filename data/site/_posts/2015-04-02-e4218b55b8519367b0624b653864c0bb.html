---
layout:     post
title: 	    "Jan Ø. Jørgensen spiller sig problemfrit i tredje runde"
post_author:	    
post_date:	    Thu, 02 Apr 2015 14:42:04 +0200
post_site:	    politiken.dk 
post_link:	    http://politiken.dk/sport/ECE2615109/jan-oe-joergensen-spiller-sig-problemfrit-i-tredje-runde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Mens de øvrige danske herresingler har givet fortabt i Malaysia Open, så viser Jan Ø. Jørgensen flot spil.</p><p>Torsdag sejrede den danske verdenstoer sikkert over japaneren Kenichi Tago i to sæt. De overbevisende cifre blev 21-7, 21-10 efter 28 minutters spil i Kuala Lumpur.</p><p>Dermed er danskeren klar til tredje runde ved Super Series-turneringen.</p><p>Verdens nummer 27 formåede ikke at presse Jan Ø. Jørgensen på noget tidspunkt.</p><p>Der var ikke spillet meget mere end en håndfuld minutter, før danskeren var foran med 14-3 i første sæt.</p><p>Den rapfodede dansker fortsatte dominansen og vandt klart 21-7.</p><p>I andet sæt udbyggede Jan Ø. Jørgensen føringen lidt efter lidt, inden han trumfede sejren i hus, da han gik fra 15-10 til 21-10 på to minutter.</p><p>I indbyrdes opgør fører japaneren, der tidligere også var helt fremme på verdensranglisten, med syv sejre mod Jan Ø. Jørgensens seks.</p><p>Jan Ø. Jørgensen er eneste tilbageværende danske singlespiller. Både Hans-Kristian Vittinghus og Viktor Axelsen tabte onsdag i herresingle, mens Line Kjærsfeldt røg ud i damesingle.</p><p>Herredoublen med Carsten Mogensen og Mathias Boe er også videre til tredje runde.</p><p class=" bl-elem">På en halv time slog det andenseedede danske par Hung Ling Chen og Chi-Lin Wang fra Taiwan med 21-11, 21-11.</p>	
</div>

</div></body></html>
