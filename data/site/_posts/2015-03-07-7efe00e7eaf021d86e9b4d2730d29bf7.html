---
layout:     post
title: 	    "Klarlund: Friluftsliv gør os sundere"
post_author:	    
post_date:	    Sat, 07 Mar 2015 08:30:56 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2575324/klarlund-friluftsliv-goer-os-sundere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
BENTE KLARLUND PEDERSEN</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" href="http://bente.klarlund@pol.dk" target="_blank">bente.klarlund@pol.dk</a></p>
</div>
</div><p>
At være på weekendtur i Gudhjem og sidde og se over havet, der skifter farve 
og væsen; se enorme fugleflokke, der samles på en klippeblok for pludselig 
at lette og gøre himlen sort; se sælerne boltre sig i vandet; gå en 
strabadserende tur i klippeterræn langs vandet fra Gudhjem til 
Helligdomsklipperne for at ende ved Bornholms Kunstmuseum og nyde værkerne 
fra de bornholmske malere, Oluf Høst, Olaf Rude og Niels Lergaard, der alle 
var fascineret af det skønne Bornholm! På det personlige plan er der ingen 
tvivl. Det er godt for krop og sind. Men kan man også bevise, at det er 
sundt med al den natur? 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2412892/klarlund-brug-naturen-som-fitnesscenter/">Klarlund: Brug naturen som 
fitnesscenter</a></p><p>
Ja, det kan man faktisk godt. Jo tættere vi bor på naturen, jo raskere og 
gladere er vi simpelthen. Det fik man bl.a. dokumentation for i rapporten 
’Susy Grøn: Brug af grønne områder og folkesundhed i Danmark’, som er 
baseret på 14.566 danskeres egen vurdering af deres fysiske og psykiske 
helbred og deres brug af grønne områder. Hvis man bor mindre end 300 meter 
fra grønne områder, har man et bedre helbred på en lang række områder 
sammenlignet med dem, der bor mere end 1 kilometer fra et grønt område. 
</p><p>
Hvis man bor tæt på et naturområde, er man mere fysisk aktiv, slankere, mindre 
stresset, har færre smerter, færre psykiske problemer og fungerer bedre 
socialt. Andre undersøgelser viser, at hvis man bor tæt på et grønt område, 
bruger man det oftere og får dermed mulighed for at bevæge sig og for at 
komme væk fra byens støj og larm, som kan stresse vores mentale tilstand. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2260806/klarlund-derfor-er-rask-og-sund-ikke-det-samme/">Klarlund: Derfor er rask og 
sund ikke det samme</a></p><p>
Der er mange teorier om, hvorfor naturen påvirker os positivt. En af de 
populære teorier går på, at mennesker indimellem har brug for oplevelser, 
som hjernen ikke skal bruge så meget energi på at forstå. I byen bliver man 
bombarderet med indtryk fra mennesker, trafik og reklamer. 
</p><p>
»Vores hjerne skal behandle den information hele tiden, og det bliver vi 
trætte af. De gode steder at restituere er naturlige omgivelser, fordi de 
indtryk er nemmere at tolke for hjernen«, siger Jasper Schipperijn til 
videnskab.dk. Han var en af forskerne bag undersøgelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2467654/klarlund-folk-med-udendoersarbejde-bliver-sjaeldnere-ramt-af-vinterdepression/">Klarlund: Folk med 
udendørsarbejde bliver sjældnere ramt af vinterdepression</a></p><p>
Men er disse forskningsresultater ikke bare et udtryk for, at det er de rige 
og raske, der køber de dyre huse ved vandet og i de attraktive grønne 
områder? Lidt er der nok om det, for samlet set viser undersøgelsen, at de, 
der bor tæt på et grønt område, også har en lidt længere uddannelse end dem, 
der bor længere væk. Sociale forhold kan dog kun forklare en lille del af 
konklusionen om, at det er sundt at bo tæt på rekreative grønne områder. 
</p><p>
Der er altså forskning, der viser, at det er godt for vores helbred at have 
adgang til naturen. Landskabsarkitekt og professor Ulrika Stigsdotter ved 
Institut for Geovidenskab og Naturforvaltning står i spidsen for Helseskoven 
Octovia, der åbnede i Hørsholm i slutningen af 2014. Her undersøger man, 
hvordan udvalgte naturområder kan indrettes til at fremme den mentale 
sundhed, for måske er nogle naturområder mere effektive til at forebygge 
stress end andre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1995990/klarlund-glaeden-kommer-med-den-daglige-gaatur/">Klarlund: Glæden kommer med 
den daglige gåtur</a></p><p>
Der er i hvert fald næppe tvivl om, at det er godt at komme ud i den friske 
luft. Og der er givetvis meget at hente ved at integrere friluftslivet mere 
i sundhedspolitikken. 
</p><p/><p><i class=" bl-elem"><a class=" bl-elem" href="http://videnskab.dk/krop-sundhed/jo-taettere-du-bor-pa-en-park-des-sundere-er-du" target="_blank">http://videnskab.dk/krop-sundhed/jo-taettere-du-bor-pa-en-park-des-sundere-er-du</a></i></p><p class=" bl-elem"><i class=" bl-elem"><a class=" bl-elem" href="http://www.friluftsraadet.dk/nyhedsoversigt/2014/november/nu-indvies-helseskoven-i-arboretet-i-hoersholm.aspx" target="_blank">http://www.friluftsraadet.dk/nyhedsoversigt/2014/november/nu-indvies-helseskoven-i-arboretet-i-hoersholm.aspx</a></i></p>	
</div>
</div></body></html>
