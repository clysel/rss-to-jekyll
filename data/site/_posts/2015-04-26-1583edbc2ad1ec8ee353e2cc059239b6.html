---
layout:     post
title: 	    "PET overvåger udenlandske studerende på danske universiteter"
post_author:	    
post_date:	    Sun, 26 Apr 2015 08:20:26 +0200
post_site:	    politiken.dk 
post_link:	    http://politiken.dk/indland/ECE2643517/pet-overvaager-udenlandske-studerende-paa-danske-universiteter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politiets efterretningstjeneste (PET) holder særligt godt øje med udvalgte 
udlændinge på danske universiteter.
</p><p>
For ifølge efterretningstjenesten er der grund til at mistænke regimer i 
udlandet for at sende forskere og studerende til Danmark for at få viden, 
der kan bruges til våbenprogrammer. Det oplyser PET i en mail til Berlingske.
</p><p>
»Visse lande samt grupper og netværk søger ikke kun at erhverve produkter, men 
også viden og knowhow til deres våbenprogrammer ved at inddrage studerende, 
herunder ph.d.-studerende, på højere læreanstalter i den vestlige verden«, 
skriver PET til avisen.
</p><p>
Udmeldingen falder, efter at det er kommet frem, hvordan det norske 
efterretningsvæsen (PST) nægtede ophold til 52 iranske studerende og 
forskere forrige år.
</p><p>
Frygten var, at de ville bruge deres opnåede viden til at udvikle 
masseødelæggelsesvåben i hjemlandet.
</p><h3>
Henvendt sig om iranske studerende 
</h3><p>
PET vil ikke oplyse, hvilke nationaliteter der er fokus på, men ifølge 
Berlingske tyder meget på, at Iran står højt på listen.
</p><p>
I løbet af de seneste to år har PET henvendt sig til Aalborg Universitet tre 
gange for at få informationer om iranske ph.d.-studerende, oplyser Preben 
Sørensen, studiechef ved Aalborg Universitet, til avisen.
</p><p>
Ifølge studiechefen har henvendelserne ikke haft konsekvenser for de iranske 
ph.d.-studerende på Aalborg Universitet.
</p><p>
Danmarks Tekniske Universitet (DTU) og Aarhus Universitet ønsker ifølge 
Berlingske ikke at udtale sig om mulige henvendelser fra PET, mens både 
Københavns Universitet og Syddansk Universitet oplyser, at de ikke har hørt 
fra efterretningstjenesten.
</p><p>
Peter Viggo Jakobsen, lektor ved Forsvarsakademiet, kalder det »helt 
naturligt«, at PET holder øje med iranerne på danske universiteter.
</p><p class=" bl-elem">
Han ser samtidig Danmarks tilgang som »mere pragmatisk« end den 
norske, da PET ikke kriminaliserer alle iranere.
</p>	
</div>

</div></body></html>
