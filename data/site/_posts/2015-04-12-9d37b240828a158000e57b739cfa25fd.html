---
layout:     post
title: 	    "Toprådgiver: Hillary Clinton går efter Det Hvide Hus"
post_author:	    
post_date:	    Sun, 12 Apr 2015 21:03:36 +0200
post_site:	    politiken.dk 
post_link:	    http://politiken.dk/udland/int_usa/ECE2618989/topraadgiver-hillary-clinton-gaar-efter-det-hvide-hus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
USA har udsigt til at få sin første kvindelige præsidentkandidat for et at de 
store partier. 
</p><p>
Hillary Clinton melder sig i kampen om at blive demokraternes kandidat til 
præsidentvalget, oplyser hendes toprådgiver John Podesta i en mail til 
vælgere. Det skriver flere amerikanske medier.
</p><p>
Meldingen har været ventet længe, og Clinton træder ind på scenen som tårnhøj 
favorit til at vinde partiets nominering. 
</p><p>
Clinton-kampagnen, der har hovedkvarter i den hippe New York-bydel, Brooklyn, 
har bevidst satset på en lavmælt lancering af Hillarys kandidatur. I stedet 
for store valgmøder med balloner og svulstige taler, flyver Clinton i nat 
dansk tid til delstaten Iowa, hvor vælgerne i januar 2016 som de første 
vælger deres favorit. 
</p><p>
Her skal hun mødes med vælgere i dagligstuer og på lokale cafeer for at 
signalere, at hun langtfra tager noget for givet, og at hun ønsker at lytte 
til amerikanernes bekymringer. 
</p><h3>
Tabte i til Barack Obama i 2008 
</h3><p>
Det politiske liv er absolut ikke uvant for 67-årige Hillary Clinton, der er 
gift med den tidligere præsident Bill Clinton, hvorfor hun også agerede 
præsidentfrue fra 1993 til 2001. 
</p><p>
Efter Bill Clintons afgang som præsident satte Hillary Clinton sig i sædet som 
senator i New York. I 2007 meddelte hun så, at hun ville tilbage til Det 
Hvide Hus. 
</p><p>
Denne gang var det dog ikke som præsidentfrue, men derimod præsidentembedet 
der lokkede. 
</p><p>
I lang tid lå det da også i kortene, at Hillary Clinton dengang skulle erobre 
kandidaturet som Det Demokratiske Partis præsidentkandidat, men hun måtte 
imidlertid se sig slået af Barack Obama. 
</p><h3>
Stigende og faldende popularitet 
</h3><p>
Nederlaget til Barack Obama slog ikke Hillary Clinton ud, og kort efter blev 
hun udnævnt som udenrigsminister og har over tid fungeret som Barack Obamas 
forlængede arm. 
</p><p>
Og det har været som en populær en af slagsen. 
</p><p>
Adskillige meningsmålinger har over tid peget på Hillary Clinton som favorit 
til præsidentembedet, og i september 2011 var opbakningen særdeles markant i 
de amerikanske hjem, hvor hele 69 procent havde en favorabel holdning til 
den tidligere præsidentfrue i en meningsmåling foretaget af <a class=" bl-elem" target="_blank" href="http://i2.cdn.turner.com/cnn/2015/images/03/16/clinton.poll.pdf">CNN/ORC.</a></p><p>
Den procentdel af positive tilkendegivelser har hun dog ikke kunne bibeholde. 
I marts i år var opbakningen faldet til 53 procent, hvilket stadig er ganske 
pænt for en amerikansk politiker. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2574221/personlige-e-mails-sender-hillary-clinton-ud-i-stormvejr/">Personlige e-mails sender 
Hillary Clinton ud i stormvejr</a></p><p>
Den ellers så populære præsidentkandidat kom i modvind, da det pludselig kom 
frem, at hun under sit embede som udenrigsminister havde slettet en større 
mængde mails sendt fra en privat server. 
</p><p>
Kritikerne mente, at der skulle en uvildig undersøgelse af de private mails 
til, mens hovedpersonen selv hævdede, at der var tale om private mails, der 
derfor ikke burde undersøges nærmere. 
</p><h3>
Opbakning fra baglandet 
</h3><p>
Hillary Clinton overlod titlen som udenrigsminister til John Kerry tilbage i 
2013, og siden da har rygterne floreret om, hvorvidt hun ville forsøge at 
erobre kandidaturet som Det Demokratiske Partis præsidentkandidat. 
</p><p>
Fra baglandet har hun fået markant støtte, hvor blandt andre Barack Obama har 
omtalt sin tidligere udenrigsminister som en »formidabel« og en »fantastisk 
præsident«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2463298/obama-hillary-clinton-kan-blive-en-formidabel-praesident/">Obama: Hillary Clinton kan 
blive en »formidabel præsident«</a></p><p>
Men trods den massive opbakning fra en af verdens mest magtfulde mænd samt en 
partner, der ligeledes har et indgående kendskab til det ovale kontor i Det 
Hvide Hus, så kan hun muligvis se frem til en opslidende valgkamp. 
</p><p>
Den nuværende vicepræsident, Joe Biden, har endnu ikke bekendtgjort, hvorvidt 
han stiller op eller ej. I lang tid afviste den 72-årige Biden ellers at 
kommentere på alle spekulationer vedrørende præsidentembedet, men senest har 
han bebudet, at han vil træffe et valg den kommende sommer. 
</p><p class=" bl-elem">
Hvis alt skulle flaske sig for Hillary Clinton, vil hun blive den første 
kvindelige præsident i USA. 
</p>	
</div>

</div></body></html>
