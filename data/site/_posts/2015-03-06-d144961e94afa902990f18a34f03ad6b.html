---
layout:     post
title: 	    "Klarlund: Ok at prøve glukosamin mod gigt"
post_author:	    
post_date:	    Fri, 06 Mar 2015 08:30:49 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2555744/klarlund-ok-at-proeve-glukosamin-mod-gigt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Politikens sundhedsekspert, Bente Klarlund Pedersen, er som klummeskribent og 
bestyrer af motions- og sundhedsbrevkassen i Lørdagsliv. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Danmarks Grundsforskningsfonds Center for 
Inflammation og Metabolisme, der forsker i, hvordan fysisk aktivitet gavner 
sundheden. 
</p><p>
Udgangspunktet er, hvordan holder vi raske mennesker raske. 
</p><p class=" bl-elem">
Spørg løs om alt inden for forebyggelse – kost, motion, alkohol, rygning på <a class=" bl-elem" href="mailto:bente.klarlund@pol.dk">bente.klarlund@pol.dk</a></p>
</div>
</div><h3>
Spørgsmål fra Mia Kastberg: 
</h3><p>
Politiken bragte ved nytårstid en artikel om, at en international 
forskergruppe (Esceo) har blåstemplet glukosaminsulfat som effektivt middel 
mod slidgigt ved bl.a. at være brusk(gen)dannende. 
</p><p>
Som indehaver af en kunstig hofte og et ønske om at bevare den raske er jeg 
vældig interesseret i at høre, hvad du mener om glukosaminsulfat, herunder 
optimal dosering, idet Sundhedsstyrelsen mig bekendt ikke har ændret på sin 
opfattelse af glukosamin som virkningsløst. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2240802/klarlunds-brevkasse-slidgigt-har-sat-en-stopper-for-loebetraeningen/">Klarlunds Brevkasse: Slidgigt 
har sat en stopper for løbetræningen</a></p><h3>
Bente Klarlund Pedersen: 
</h3><p>
Glukosaminsulfat, kaldet glukosamin, er et stof, der markedsføres til 
patienter med artrose (slidgigt). Mange undersøgelser har søgt at belyse 
effekten af glukosamin. Nogle undersøgelser har rapporteret positive 
resultater, primært hvad angår smerter, men mange studier har vist, at der 
ikke er effekt. 
</p><p>
Metaanalyser, der ser på alle studier under én hat og omfatter flere tusinde 
patienter, konkluderer, at der er en stor placeboeffekt. Det betyder, at 
patienterne rapporterer om en bedring i smerter på omkring 20 procent, men 
der er ingen forskel på, om de får glukosamin eller placebo. Og der er ingen 
forskel på de objektive mål for artrose. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1480854/klarlunds-brevkasse-virker-glukosamin/">Klarlunds brevkasse: Virker 
glukosamin?</a></p><p>
Den internationale artroseforening (Oarsi) gennemførte ligeledes en 
litteraturgennemgang og nåede i deres retningslinjer fra 2014 frem til den 
konklusion, at de ikke anbefaler glukosamin . Professor Ewa Ross, Syddansk 
Universitet, var medlem af ekspertgruppen og fortæller, at konsekvensen var, 
at tilskud blev fjernet fra glukosamin. 
</p><p>
En gruppe forskere (Esceo) var uenige i retningslinjerne fra Oarsi. Som en 
reaktion blåstempler de glukosamin. Så hvad skal man tro? Når man læser 
videnskabelige artikler, skal man bl.a. notere sig, om forfatterne kan være 
inhabile, fordi de har kommerciel interesse i at rose et bestemt produkt. 
Det viser sig, at mange af Esceo-forfatterne rent faktisk har kommerciel 
interesse i glukosamin. Der er altså en mulig bias her. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2393154/klarlund-honning-og-kanel-mod-gigt-goer-ingen-skade/">Klarlund: Honning og kanel mod 
gigt gør ingen skade</a></p><p>
Men nogle patienter er overbeviste om, at de har effekt af glukosamin. Kan de 
have ret? Ja, det kan man ikke udelukke. Det er muligt, at der findes 
undergrupper af patienter, som har gavn af glukosamin. Det kunne være, fordi 
diagnosen artrose i virkeligheden dækker over flere forskellige sygdomme, 
eller fordi individuelle arveanlæg betyder, at nogle personer er mere 
følsomme over for et produkt. Når man analyserer alle patienterne under én 
hat, fanger man ikke nødvendigvis, at der er en lille gruppe, som reelt har 
glæde af præparatet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2074918/klarlund-gigtramt-kan-loebe-korte-ture/">Klarlund: Gigtramt kan løbe 
korte ture</a></p><p>
Glukosamin har få bivirkninger, og der er intet til hinder for, at man 
anvender det, hvis man synes, det virker. Dosis er 400 mg 3 gange daglig. 
Men ser man på den videnskabelige litteratur, er der ikke megen støtte at 
hente. Generelt kan eksperterne derfor ikke anbefale brugen af glukosamin. 
Og der er heller ikke basis for, at det offentlige giver tilskud. 
</p><p><b><i class=" bl-elem">Kilder</i></b><i/></p><p><i class=" bl-elem">BMJ. 2010 Sep 16;341:c4675. doi: 10.1136/bmj.c4675.
</i></p><p><i class=" bl-elem">Effects of glucosamine, chondroitin, or placebo in patients with 
osteoarthritis of hip or knee: network meta-analysis.
</i></p><p><i class=" bl-elem">Wandel S1, Jüni P, Tendal B, Nüesch E, Villiger PM, Welton NJ, Reichenbach 
S, Trelle S.
</i></p><p><i class=" bl-elem">Arthritis Care Res (Hoboken). 2014 Dec;66(12):1844-55. doi: 
10.1002/acr.22376.
</i></p><p><i class=" bl-elem">Risk of bias and brand explain the observed inconsistency in trials on 
glucosamine for symptomatic relief of osteoarthritis: a meta-analysis of 
placebo-controlled trials.
</i></p><p><i class=" bl-elem">Osteoarthritis Cartilage. 2014 Mar;22(3):363-88. doi: 
10.1016/j.joca.2014.01.003. Epub 2014 Jan 24.
</i></p><p><i class=" bl-elem">OARSI guidelines for the non-surgical management of knee osteoarthritis.
</i></p><p class=" bl-elem"><i class=" bl-elem">McAlindon TE1, Bannuru RR2, Sullivan MC2, Arden NK3, Berenbaum F4, 
Bierma-Zeinstra SM5, Hawker GA6, Henrotin Y7, Hunter DJ8, Kawaguchi H9, Kwoh 
K10, Lohmander S11, Rannou F12, Roos EM13, Underwood M14.</i></p>	
</div>
</div></body></html>
