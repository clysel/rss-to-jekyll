---
layout:     post
title: 	    "København får måske ny Henning Larsen-tegnet moske"
post_author:	    
post_date:	    Fri, 06 Mar 2015 16:01:38 +0100
post_site:	    politiken.dk 
post_link:	    http://politiken.dk/ibyen/byliv/ECE2575338/koebenhavn-faar-maaske-ny-henning-larsen-tegnet-moske/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På Dortheavej i Københavns Nordvestkvarter har Det Islamiske Trossamfunds 
moske til huse i nogle gamle, nedlagte fabrikslokaler. 
</p><p>
Men sådan skal det ikke blive ved at være, hvis det står til trossamfundet. De 
vil rive bygningerne ned og opføre en ny moske med et mere autentisk 
udseende og dertil hørende kulturcenter. 
</p><p>
Derfor har de fået én af dansk arkitekturs tunge drenge - Henning Larsen 
Architects - der også står bag blandt andet Operaen og det nye Moesgaard 
Museum i Aarhus, til at tegne et bud på en nordisk fortolkning af en 
klassisk, arabisk moske: 
</p><div class="art-fakta article-box">
<h4 class="">
Fakta: Den nye moske</h4>
<div class="fakta-body" data-buildingblock="embedded_factboxlink">
<ul><li class=" bl-elem">Adresse: Dortheavej 45, 2400 København NV</li></ul><ul><li class=" bl-elem">Arkitekt: Henning Larsen Architects</li></ul><ul><li class=" bl-elem">Bygherre og finansiering: Det Islamiske Trossamfund, der er en sunni-muslimsk 
organisation med cirka 2.500 ugentlige brugere.</li></ul><ul><li class=" bl-elem">Forventet byggeperiode: 2017-2019</li></ul><p class=" bl-elem"><i class=" bl-elem">Kilde: Det Islamiske Trossamfund</i></p>
</div>
</div><p/><p>
»Vi vil sende det signal, at både det islamiske og det nordiske er en del af 
vores identitet. Vi vil vise, at vi allerede er en del af det danske samfund 
- og lade den integration flyde over i selve byggeriet. Vi vil gerne være 
med til at præge bybilledet, bidrage med noget smukt og vise, hvordan vi kan 
berige kulturen«, forklarer Imran Shah, der er talsmand for Det Islamiske 
Trossamfund. 
</p><h3>
Henning Larsen har både skandinavisk og mellemøstlig erfaring 
</h3><p>
Henning Larsen Architects står også bag Danmarks ambassade og 
Udenrigsministeriet i Saudi-Arabien. 
</p><p>
Og det er den erfaring med både nordiske og mellemøstlige projekter, der 
gjorde, at valget faldt på den kendte arkitektvirksomhed, fortæller Imran 
Shah: 
</p><p>
»Jeg kontaktede Henning Larsen personligt for fem år siden, fordi vi mente, at 
Henning Larsen Architects havde den rigtige viden til at fortolke det her 
rigtigt både for danskere og muslimer. De har erfaring med ikoniske 
byggerier i både Norden og i Mellemøsten«, siger han. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/DI_Indre_gaard_918723y.jpg" alt="" border="0"/><span class="caption"><span class="f-img-caption">KULTURHUS. 
</span>Efter planen skal moskeen ikke kun fungere som bederum, men også indeholde en café, et bibliotek, basar og en boghandel. Illustration: Henning Larsen Architects.</span></span></p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2539154/stormosk-hejser-det-danske-flag/">Stormoské hejser det danske 
flag</a></p><p>
Imran Shah håber, at den nye moske vil tiltrække besøgende, der er nysgerrige 
på moskeen og dens indhold, og at de gennemsigtige facader vil signalere 
»åbenhed og varme over for det omgivende, danske samfund«, siger han. 
</p><p>
Han mener, at dette moskeprojekt er unikt med sin kombination af regional, 
nordisk arkitektur og mellemøstlig, islamisk arkitektur. 
</p><h3>
Opbakning hos Teknik- og Miljøborgmester 
</h3><p>
Moskebyggeriet møder opbakning hos Morten Kabell (EL), der er teknik- og 
miljøborgmester i Københavns Kommune. 
</p><p>
»Henning Larsens tegnestue har tegnet en bygning, der er meget nordisk, åben 
og indbydende. Det er en arkitektonisk modernisering og forbedring af en 
grund, hvor der allerede ligger en moske i en gammel fabrik, der i hvert 
fald ikke pynter. Den kommende moske spiller også godt sammen med det nye 
bibliotek og kulturhus overfor. Sammen vil bygningerne løfte 
Nordvestkvarteret«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2320615/aabning-af-stormoske-nu-foeler-jeg-mig-som-en-rigtig-dansk-muslim/">Åbning af stormoske: Nu føler 
jeg mig som en rigtig dansk muslim</a></p><p>
Morten Kabell understreger, at han som teknik- og miljøborgmester primært 
forholder sig til moskeen som et arkitektonisk projekt, vurderet i forhold 
til byrummet. 
</p><p>
Men tilføjer, at han »som Enhedslisten-politiker også ønsker det velkommen, at 
en del af de københavnske borgere kan udøve deres religion i en bygning, der 
afspejler religionen. Ligesom det sker i Folkekirken, i den 
russisk-ortodoske kirke i Bredgade og den jødiske synagoge i Krystalgade«, 
siger han. 
</p><h3>
Uafhængig af nationale og økonomiske interesser 
</h3><p>
I Rovsingsgade på Nørrebro åbnede sidste sommer en autentisk udseende moske, 
og på Vibevej i Nordvest er en moske også ved at blive opført. 
</p><p><i class=" bl-elem">Imran Shah, hvorfor er der brug for en tredje moske?</i></p><p>
»Det er en moske, der har ligget her hele tiden, den får bare et nyt udseende. 
Det anderledes ved vores moske er, at den er etableret uafhængigt af andre 
interesser. Finansieringen sker udelukkende via private donationer, så vi er 
ikke styret af en udenlandsk diskurs eller en dagsorden. Vores dagsorden 
bliver sat af herboende muslimer, der lever deres liv her og kender 
samfundet«, siger Imran Shah. 
</p><p>
Imran fortæller, at Islamisk Trossamfund regner med, at de kan få samlet 
pengene sammen til moskeen i løbet af nogle år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2175878/koebenhavnerpolitikere-boykotter-indvielse-af-ny-moske/">Københavnerpolitikere 
boykotter indvielse af ny moske</a></p><p>
Inden moskeen kan opføres, skal politikerne i Københavns Kommunes teknik- og 
miljøudvalg give grønt lys til at forvaltningen igangsætter arbejdet med en 
lokalplansændring. 
</p><p>
Udvalget har i dag modtaget forvaltningens såkaldte startredegørelse for et 
tillæg til den eksisterende lokalplan og skal stemme om det mandag 16. 
marts. 
</p><p class=" bl-elem">
I august 2015 vil den ændrede lokalplan så blive forelagt 
Borgerrepræsentationen, som skal godkende den og sende den i høring hos de 
københavnske borgere. 
</p>	
</div>
</div></body></html>
