---
layout:     post
title: 	    "Hjertelæge tiltales for fusk med forskningsmidler"
post_author:	    
post_date:	    Thu, 09 Apr 2015 23:49:25 +0200
post_site:	    politiken.dk 
post_link:	    http://politiken.dk/indland/ECE2622382/hjertelaege-tiltales-for-fusk-med-forskningsmidler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En tidligere fremtrædende hjertelæge på Rigshospitalet skal idømmes en 
fængselsstraf for tyveri af kunst og lamper betalt med forskningsmidler. 
</p><p>
Det mener Københavns Politi, som ifølge <a href="http://jyllands-posten.dk/indland/ECE7613947/Hjertelæge-tiltales-for-tyveri-af-kunst/">Jyllands-Posten 
</a> netop har rejst tiltale mod den 62-årige overlæge. 
</p><p>
Det er den anden tiltale, som Københavns Politi har rejst som følge af 
Jyllands-Postens afsløringer af overlægers brug af forskningsmidler til 
private og ekstravagante formål og mangelfuld kontrol med midlerne. 
</p><p>
Den første tiltale blev rejst i december mod en 63-årig overlæge fra 
Rigshospitalets Hjertecenter. Han er tiltalt for groft underslæb og groft 
bedrageri i 390 forhold til et samlet beløb på 2,8 millioner kroner. 
</p><p>
Den nye tiltale mod den 62-årige overlæge er langt mindre, idet han alene 
tiltales i tre forhold til et samlet beløb på 27.000 kroner. Men det er 
ifølge politiet alvorligt nok til, at han skal idømmes en fængselsstraf. 
</p><p class=" bl-elem">
»Udgangspunktet i den slags sager er en frihedsstraf, og det er også vores 
påstand i denne sag. Tyveri fra en arbejdsgiver ser man på med alvor, og det 
takseres typisk med frihedsstraf«, siger anklager Anette Gramstrup fra 
Københavns Politis advokat for økonomisk kriminalitet. 
</p>	
</div>

</div></body></html>
