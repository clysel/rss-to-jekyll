---
layout:     post
title: 	    "Unge og socialarbejdere politianmeldes for løgn i retten"
post_author:	    
post_date:	    Tue, 17 Mar 2015 22:30:20 +0100
post_site:	    politiken.dk 
post_link:	    http://politiken.dk/indland/ECE2592324/unge-og-socialarbejdere-politianmeldes-for-loegn-i-retten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Solhaven-sagen</p><p>Fakta</p>
<div class="fakta-body" data-buildingblock="embedded_factboxlink">
<p><b>Juni 2011: </b>Vesthimmerlands Kommune melder Solhaven til politiet. </p><p><b>April 2012:</b> Forstanderen sendes på orlov, fordi han er sigtet for vold.</p><p><b>Marts 2013:</b> 12 personer tiltales for grov vold eller tvang mod 18 unge. </p><p><b>August 2013:</b> Solhaven konkurs.</p><p><b>September 2013: </b>Retssag starter.</p><p class=" bl-elem"><b>Januar 2014:</b> De tiltalte frifindes</p>
</div>
</div><p>
I alt 13 socialt belastede unge samt tre socialarbejdere bliver nu anmeldt til 
politiet for at have løjet så groft i retten, at de bør straffes. De 
risikerer fængselsstraf.
</p><p>
Bag politianmeldelsen, som i dag lander på Nordjyllands politidirektør 
Elsemette Cassøes bord, står 11 tidligere ansatte på opholdsstedet Solhaven 
i Himmerland. 
</p><p>
De blev alle i januar frifundet for påståede voldelige overgreb mod anbragte 
unge på opholdsstedet
</p><p>
De nu frifundne vil have de unge, hvoraf de fleste var anbragt på Solhaven, 
samt tre af deres daværende kolleger, dømt efter straffelovens bestemmelser 
om falsk anklage og falsk forklaring for retten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2526312/alle-frifindes-i-sagen-om-vold-paa-institutionen-solhaven/">Alle frifindes i sagen om vold 
på institutionen Solhaven</a></p><h3>
Langvarige konsekvenser
</h3><p>
Den langstrakte retssag mod Solhaven betød, at opholdsstedet, der ellers var 
rost for at tage sig af nogle af de vanskeligste unge, gik konkurs. 
</p><p>
Flere af de frifundne ansatte har fået psykiske problemer på grund af 
voldsanklagerne
</p><p>
Advokat Niels Fjeldberg, der repræsenterer de frifundne, mener, at der er 
dokumentation for, at de i alt 16 personer som anklagerens vidner bevidst 
har talt usandt i sagen. Den omfattede i alt 140 vidner i et halvt hundrede 
retsmøder. 
</p><p>
»Vi har været materialet igennem med tættekam og har politianmeldt netop disse 
personer, fordi det er tydeligt, at der ikke kun er tale om almindelige 
erindringsforskydninger«, siger advokaten.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2526414/vi-er-selvfoelgelig-tilfredse/">»Vi er selvfølgelig tilfredse«</a></p><p>
Samtidig indstiller han og hans klienter, at det ikke bliver Nordjyllands 
Politi, der skal efterforske, om der blev talt sandt i retten i Aalborg, men 
at arbejdet i stedet overlades til en anden politikreds. 
</p><p>
Nordjyllands Politi var efter Niels Fjeldbergs opfattelse »fuldstændig 
ukritiske over for de unges forklaringer og løb af sted med dem uden at 
forsøge at efterprøve dem«.
</p><p>
»Mine klienter mener, at nordjysk politi på et meget tidligt tidspunkt lagde 
sig fast på, hvad der var rigtigt eller forkert – uden at lave en grundig 
efterforskning. De kan ikke have tiltro til, at det samme politi kan 
gennemføre afprøvningen af vidneforklaringerne på en saglig måde«.
</p><h3>
Havde været i kontakt med hinanden
</h3><p>
Anklagemyndigheden valgte ikke at anke frifindelse. Og retten i Aalborg 
noterede i dommen, at »det kan ikke afvises, at både de unges personlige 
forhold og deres indstilling over for Solhaven har haft betydning for den 
forklaring, de har afgivet i retten«. En henvisning til, at mange 
vidneforklaringer krakelerede under retssagen. 
</p><p>
Retten noterede også, at de unge både før og under sagen via sociale medier 
havde haft kontakt med hinanden og drøftet muligheden for kontant 
erstatning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2526984/socialpaedagoger-efter-frifrindelse-det-er-ikke-engang-magtanvendelse-det-er-vold/">Socialpædagoger efter 
frifrindelse: Det er ikke engang magtanvendelse, det er vold</a></p><p>
Blandt andet hævdede en af de unge i retten, at en ansat havde brækket hans 
finger ved at bøje den bagover. 
</p><p>
I retten blev den påstand prøvet ved Retslægerådet, som fastslog, at bruddet 
umuligt kunne være sket sådan, men måtte stamme fra, at hånden var blevet 
slået med stor kraft mod en hård genstand. 
</p><p>
Den anklagede pædagog havde da også forklaret, at den unge i raseri selv havde 
slået hånden. Det troede retten mere på.
</p><h3>
Ødelagt livsværk
</h3><p>
Chefanklager Søren Gade i Nordjyllands Politi siger, at den nye 
politianmeldelse »vil vi efterforske som alt andet«.
</p><p>
»Under retssagen er der afgivet meget detaljerede forklaringer. Dem skal vi 
igennem for at se, hvad der præcis er forklaret, og hvad byretten i den 
forbindelse har vurderet. Måske skal vi også foretage supplerende afhøringer 
for at finde ud af, om der kan have været et kriminelt forsæt til at vidne 
om noget ukorrekt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2526513/forsvarer-i-solhaven-sagen-anklagede-har-lidt-overlast/">Forsvarer i Solhaven-sagen: 
»Anklagede har lidt overlast«</a></p><p>
Til påstanden om, at Nordjyllands Politi ikke skulle være i stand til at 
foretage en neutral efterforskning af den nye sag, replicerer Søren Gade, at 
»vi må se, om det også er den systemmæssige holdning efter en konkret 
vurdering«.
</p><p class=" bl-elem">
Daværende forstander for Solhaven, Søren Virenfeldt, ser frem til det nye 
opgør: »Jeg har i over 50 retsmøder måttet høre helt fantastiske ting, som 
bevisligt ikke er foregået. En del af forklaringerne var aftalt spil, blandt 
andet fordi en elev havde set sig sur på mig og var på hævntogt. Jeg synes 
ikke, at man omkostningsfrit skal kunne lyve i retten og være med til at 
ødelægge andre menneskers livsværk «.
</p>	
</div>
</div></body></html>
