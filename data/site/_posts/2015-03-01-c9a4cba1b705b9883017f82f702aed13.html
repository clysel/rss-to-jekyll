---
layout:     post
title: 	    "Arbejdsretten: Kabinepersonale hos SAS skal gå i arbejde "
post_author:	    
post_date:	    Sun, 01 Mar 2015 12:02:47 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2568633/arbejdsretten-kabinepersonale-hos-sas-skal-gaa-i-arbejde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De strejkende SAS-medarbejdere skal genoptage arbejdet søndag middag. 
</p><p>
Sådan lyder afgørelsen fra Arbejdsretten ifølge SAS' danske pressechef, Trine 
Kromann-Mikkelsen. 
</p><p>
»Nu skal der tages de absolut nødvendige skridt for at få løst situationen«, 
siger hun til Ritzau. 
</p><p>
Ifølge SAS har de strejkende medarbejdere fået påbud om at genoptage arbejdet 
søndag klokken 12.30. 
</p><p>
Såfremt de strejkende genoptager arbejdet »fuldt ud« melder SAS 
sig klar til at drøfte uoverensstemmelserne på et møde mandag klokken 14. 
</p><p><i class=" bl-elem">Er I parat til at forhandle?</i></p><p>
»Vi er villige til at drøfte uoverensstemmelserne«. 
</p><p><i class=" bl-elem">Men kan det komme på tale at forhandle?</i></p><p>
»Det står der i hvert fald ikke«, siger Trine Kromann-Mikkelsen med henvisning 
til en skriftlig kommentar, som flyselskabet har udsendt. 
</p><h3>
Protesterer over overflytning 
</h3><p>
Fredag formiddag valgte en del af SAS' kabinepersonale at nedlægge arbejdet i 
protest mod de ansættelsesmæssige forhold i forbindelse med selskabets 
overtagelse af flyselskabet Cimber. 
</p><p>
147 ansatte skal flyttes over i det nye datterselskab, og parterne kan ikke 
blive enige om en overenskomst for medarbejderne. 
</p><p>
Lørdag stod parterne ellers med en underskrevet aftale efter et møde mellem 
SAS og fagforeningen for det strejkende kabinepersonale, CAU, men 
medarbejderne nægtede på trods af aftalen at vende tilbage til arbejdet. 
</p><p class=" bl-elem">
Derfor valgte SAS at tage den overenskomststridige arbejdsnedlæggelse i 
Arbejdsretten, som altså nu har beordret de ansatte tilbage i arbejde efter 
at have hastebehandlet sagen. 
</p>	
</div>
</div></body></html>
