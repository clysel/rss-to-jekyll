---
layout:     post
title: 	    "Stoler Thulesen på Lars Løkke? »Nej, når det handler om EU...«"
post_author:	    
post_date:	    Tue, 17 Mar 2015 15:29:28 +0100
post_site:	    politiken.dk 
post_link:	    http://politiken.dk/indland/politik/ECE2591548/stoler-thulesen-paa-lars-loekke-nej-naar-det-handler-om-eu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Stemningen mellem de to ledende figurer i den borgerlige opposition synes 
gevaldigt kølnet i dag. 
</p><p>
Der har længe luret en konflikt mellem Venstre og Dansk Folkeparti omkring den 
kommende EU-afstemning om ophævelse af det danske retsforbehold til fordel 
for en såkaldt tilvalgsordning. 
</p><p>
Og i dag, efter at Folketingets EU-venlige partier er blevet enige om at sende 
i alt 22 akter til folkeafstemning i en samlet pakke, er uenighederne for 
alvor blevet åbenbaret. 
</p><p>
Det kan trække tråde helt ind i en ny valgperiode med et muligt borgerligt 
flertal. 
</p><h3>
Løkkes kontroversielle udtalelse 
</h3><p>
Lars Løkke Rasmussen har i heftig grad provokeret nej-partierne DF, 
Enhedslisten og Liberal Alliance med en udtalelse om bekæmpelsen af 
grænseoverskridende kriminalitet og børnepornoringe. 
</p><p>
»Vil man det til livs, skal man stemme ja. Har man en anden ambition, kan man 
stemme nej«, sagde Løkke på dagens pressemøde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2590669/aftale-paa-plads-vejen-er-banet-for-afstemning-om-forbehold/">Aftale på plads: Vejen er 
banet for afstemning om forbehold</a></p><p>
Kristian Thulesen ryster på hovedet over udtalelsen. 
</p><p>
»Det må være en lapsus. Det må være en tanketorsk. Han må være kommet til at 
sige det i kampens hede, fordi han skulle give den gas. Nu skulle han fra 
starten markere, hvad det drejer sig om. Og så ender han i en noget primitiv 
fremstilling«, siger Kristian Thulesen Dahl. 
</p><p>
»Selvfølgelig handler dette her ikke om, hvorvidt man vil bekæmpe kriminalitet 
eller ej. Heller ikke noget så vederstyggeligt som pædofili. Dette her 
handler om metodevalg. Skal man ophæve retsforbeholdet, så Folketingets 
flertal fremover kan bestemme, hvad vi skal være med i. Eller om man holder 
fast i dansk suverænitet og finder løsninger gennem parallelaftaler«. 
</p><h3>
Hvad vil DF? 
</h3><p>
Dansk Folkeparti har klart tilkendegivet, at partiet ønsker fortsat dansk 
medlemskab af politisamarbejdet Europol, ligesom partiet også finder det 
fornuftigt at samarbejde om konkrete kriminalitetsformer på tværs af 
grænserne. 
</p><p>
Men partiet frygter, at en ophævelse af retsforbeholdet kan åbne for, at 
Danmark på sigt ikke kan beholde sin egen asyl- og udlændingepolitik. Derfor 
ønsker DF en såkaldt parallelaftale, hvor Danmark forbliver i Europol og 
samtidig beholder det danske forbehold. Og derfor bliver det samlet et nej 
fra DF. 
</p><p>
De politiske ledere fra ja-partierne slog imidlertid i dag fast, at EU ikke 
kommer til at styre dansk udlændingepolitik. Lars Løkke Rasmussen udstedte 
sågar en klokkeklar garanti. 
</p><p>
Men hvad vil Dansk Folkeparti så? Politiken tog listen med de 22 konkrete 
områder, hvor ja-partierne ønsker dansk tilslutning, med til Thulesen Dahl. 
</p><p><i class=" bl-elem">Her er listen med de 22 punkter. Kan du ikke fortælle, hvilke konkrete 
punkter Danmark skal stå uden for, hvis det står til jer? </i></p><p>
»Det vil jeg gerne komme tilbage til. Vi vil nu gå listen igennem, og vi vil 
gøre det grundigt. Nu har de andre partier jo taget sig nogle måneder til at 
kigge på det. Derefter skal vi nok svare på det spørgsmål«. 
</p><p><i class=" bl-elem">For lige at tage et par stykker: Det er jo bekæmpelse af menneskehandel, 
seksuelt misbrug af børn, cyberkriminalitet og markedsmisbrug. Er det ikke 
fornuftigt nok at bekæmpe alt det i EU-regi? </i></p><p>
»Der er en lang række ting, som vi synes, at Danmark fint kan være en del af. 
Og vi mener så, at det skal ske ved at lave parallelaftaler ligesom Norge, 
Island og Schweiz. Ingen har kunnet pege på, at det ikke kan lade sig gøre«. 
</p><p><b class="ext-link">FAKTA</b><a class="embeddedlink" href="http://politiken.dk/indland/politik/ECE2591095/fakta-det-skal-vi-stemme-om---helt-konkret/">Det skal vi stemme om - helt konkret</a></p><p><i class=" bl-elem">Historisk set har det jo i to tilfælde ikke kunne lade sig gøre. Og hvis 
det kan, tager det lang tid, måske årevis. </i></p><p>
»Jeg tror, det tog nordmændene et års tid at få en parallelaftale om Europol. 
Det er politisk spørgsmål, om ting skal tage lang tid. Bare at få 
Folketinget til at arbejde for parallelaftaler har ikke kunnet lade sig 
gøre, så på den måde kan det selvfølgelig godt lang tid. Men det behøver 
ikke tage lang tid«. 
</p><h3>
Frygter en ny Nyrup 
</h3><p><i class=" bl-elem">Du frygter, at Folketingets andre partier vil lempe udlændingepolitikken 
gennem EU. Hvad bygger du konkret det på? </i></p><p>
»Jeg bygger det på, at alle partier i denne aftale undtagen SF slet ikke har 
ønsket EU-forbeholdene på noget tidspunkt. Jeg bygger det på, at de ønsker, 
at Danmark skal være så tæt på kernen i EU som muligt. Hvordan kan være så 
tæt på kernen som muligt og stadig have forbehold?«
</p><p><i class=" bl-elem">Men Helle Thorning-Schmidt og Lars Løkke Rasmussen står arm i arm og 
garanterer, at udlændingepolitikken står fast. Hvorfor lytter du ikke til 
det? </i></p><p>
»Er det ligesom da Nyrup i 1998 udstedte en garanti for efterlønnen?«
</p><p><i class=" bl-elem">Lars Løkke Rasmussen udsteder en garanti – stoler du ikke på den? </i></p><p>
»Nej, når det handler om EU, tror jeg faktisk … Det kan være, Lars Løkke ikke 
er formand for Venstre om 8 år. Det ved vi ikke noget om. Skulle en ny leder 
af Venstre så om 8 år føle sig bundet af et løfte fra Lars Løkke Rasmussen i 
marts 2015? Det tror jeg ikke. Jeg har mange gange hørt politikere sige, at 
der 'er en ny situation', at 'man skal bevæge sig i takt med virkeligheden' 
osv. Så at tro på, at en garanti, som partierne giver i marts 2015 også er 
gældende i 2025…«
</p><p><i class=" bl-elem">Det er noget af en mistillidserklæring, du kommer med?</i></p><p>
»Nej, det er det ikke. Det er en almindelig betragtning om, hvordan politik 
udvikler sig. Alle partier – inklusive mit eget – har tidligere sagt ting, 
som man efterfølgende har måttet renoncere på. På tilsvarende vis vil de her 
partier om 5 eller 10 år have en vurdering af situationen på det tidspunkt«. 
</p><p><i class=" bl-elem">Hvad betyder dette her EU-slagsmål for jeres mulige regeringssamarbejde med 
Venstre efter næste valg? </i></p><p>
»I sig selv er det ikke afgørende ændret. Når der ligger en køreplan og 
befolkningen bliver spurgt, er vi forhåbentlig enige om, at vi respekterer 
det svar, der kommer. Hvis vi får opbakning til vores synspunkt om, at man 
skal sige nej tak, skal vi have en regering, der arbejder aktivt for at lave 
parallelaftaler som alternativ«. 
</p><p><i class=" bl-elem">Så det er fortsat ikke udelukket, at Dansk Folkeparti deltager i en 
regering? </i></p><p>
»Nej, jeg mener ikke, at dette her ændrer afgørende på det. Som jeg har 
formuleret det, er dette her en sten i skoen, der gør tingene mere 
besværlige. Men det er ikke sig selv noget, der udelukker det«. 
</p><h3>
Det er Løkke, det er Thorning, det er Pape... 
</h3><p>
Efterfølgende bliver Kristian Thulesen Dahl udfrittet om sit udsagn omkring, 
at han tilsyneladende ikke stoler på en garanti fra Lars Løkke Rasmussen på 
EU-området. 
</p><p>
Her svarer Thulesen: 
</p><p>
»Jeg kan godt stole på Lars Løkke Rasmussen. Men hvis der sidder en ny leder 
for Venstre om 5 år, vil den leder så være forpligtet af Lars Løkkes 
garanti?«
</p><p><i class=" bl-elem">Betyder det så, at du ikke tør stole på ham i den her slags spørgsmål? </i></p><p>
»Det gør, at jeg ikke tør stole på, at Venstre eller Socialdemokratiet om 4, 6 
eller 9 år vil føle sig forpligtet af de udsagn, vi hører mundtligt i dag«. 
</p><p><i class=" bl-elem">Og derfor stoler du ikke på den garanti, Lars Løkke udsteder i dag? </i></p><p>
»Det er Lars Løkke, det er Helle Thorning, det er Søren Pape…«
</p><h3>
»Jamen altså... Spørgsmålstegn«
</h3><p><i class=" bl-elem">Nu er det Løkke, du skal arbejde sammen med. </i></p><p>
»Ja, og jeg tror ikke, at en kommende leder af Venstre om fem år vil føle sig 
bundet af det, han siger i dag«. 
</p><p><i class=" bl-elem">Hvad betyder det for tilliden til ham? </i></p><p>
»Når det handler om EU er det velkendt, at tingene for dem flytter sig i en 
retning, så Danmark skal være med i det hele«. 
</p><p><i class=" bl-elem">Men så længe, Løkke er formand, regner du med, at det holder? </i></p><p class=" bl-elem">
»Jamen altså… Spørgsmålstegn«. 
</p>	
</div>
</div></body></html>
