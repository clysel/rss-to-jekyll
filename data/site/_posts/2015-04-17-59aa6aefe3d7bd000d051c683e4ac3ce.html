---
layout:     post
title: 	    "Norge slukker FM-signal i 2017"
post_author:	    Christian Østergaard
post_date:	    Fri, 17 Apr 2015 09:14:36 +0000
post_site:	    ing.dk 
post_link:	    http://ing.dk/artikel/norge-slukker-fm-signal-i-2017-175497
---
<html><body><div><section class="body">
			<p>Kun to uger efter, at den svenske Post- og Telestyrelse frarådede at gå over til radiostandarden DAB+ beslutter regeringen i nabolandet Norge nu at droppe landets FM-signaler allerede i 2017.</p>
			<p>Den norske regering satte i 2011 en række <a href="https://www.regjeringen.no/nb/dokumenter/meld-st-8-20102011/id632619/?docId=STM201020110008000DDDEPIS&amp;navchap=1&amp;ch=6#KAP6-3">kriterier</a>, der skulle være opfyldt inden januar 2015, for at planerne om afvikling af FM-nettet kunne fortsætte. Blandt kriterierne er blandt andet, at det digitale radionet skulle være tilgængeligt for befolkningen og at det skulle skabe merværdi i forhold til FM-nettet.</p>
			
			<p>Det er fordi disse kriterier nu er opfyldt, at den norske regering nu stadfæster sine planer om at sløjfe FM-nettet i 2017. Særligt den sidste del af kriterierne; merværdien, udpeges af regeringen som årsag til at skifte til DAB.</p>
			<p>»Hvor FM-nettet kun havde plads til fem landsdækkende kanaler, tilbyder DAB allerede 22 landsdækkende kanaler med plads til næsten tyve kanaler mere. Desuden har over halvdelen af befolkningen allerede fået et lokalradiotilbud på DAB med stort potentiale for mange nye lokale kanaler,« siger den norske kulturminister Thorhild Widvey i en <a href="https://www.regjeringen.no/nb/aktuelt/radiodigitaliseringen-skjer-i-2017/id2406145/">pressemeddelelse</a>.</p>
			
			<p>Udover den øgede kanalmængde lægger hun blandt andet vægt på, at den nyere standard giver bedre muligheder i beredskabsøjemed, hvor DAB-signalet ifølge regeringen dækker bedre i de mange norske tunneller, ligesom teknologien er mindre sårbar i de tilfælde, enkelte sendere bliver ødelagt i en nødsituation.</p>
			<p>Endelig er omkostningerne pr. landsdækkende kanal otte gange så høje for FM-nettet som for DAB-nettet, pointerer regeringen. Det vil ifølge deres beregninger give en besparelse i størrelsesordenen 200 mio. norske kroner om året.</p>
			
			<p>I Danmark er planen fortsat at slukke for FM-nettet i 2019, hvorefter DAB+-standarden skal overtage. De planer møder dog voldsom kritik, da udskiftning af samtlige danske radioer, særligt bilradioer vil blive dyrt for forbrugerne.</p>
			<p>FDM peger eksempelvis på, at det vil koste et tocifret milliardbeløb at udskifte samtlige danske bilradioer.</p>
		</section>
		  </div></body></html>
