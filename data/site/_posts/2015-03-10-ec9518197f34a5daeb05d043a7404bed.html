---
layout:     post
title: 	    "Prisstigning får danskerne til at hamstre iPhone 6"
post_author:	    
post_date:	    Tue, 10 Mar 2015 15:28:43 +0100
post_site:	    politiken.dk 
post_link:	    http://politiken.dk/forbrugogliv/ECE2581495/prisstigning-faar-danskerne-til-at-hamstre-iphone-6/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I dag er en rigtig god dag for Elgiganten. Salget af iPhones stormer nemlig af 
sted i disse timer. 
</p><p>
»Interessen er massiv. Især for den nyeste iPhone 6, som vi sælger 600-700 
kroner billigere end Apple«, siger Elgigantens pressechef Frederik Danvig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2581239/iphones-er-steget-med-600-800-kroner-hen-over-natten/">iPhones er steget med 600-800 
kroner hen over natten</a></p><p>
Hamstringen skyldes, at det netop nu løber som løbeild blandt forbrugerne, at 
Apple siden søndag har forhøjet priserne voldsomt på iPhones. 
</p><p>
Hvor en iPhone 6 Plus, 64 GB, indtil søndag kostede 6.799 kroner i Apples 
forretninger, koster selvsamme telefon 800 kroner mere i dag. Modellen med 
128 GB er steget med 900 kroner, mens en iPhone 6, 16 GB, er blevet 600 
kroner dyrere hos Apple selv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2574908/smartphones-og-smarture-bliver-smukkere-og-smartere/">Smartphones og smarture bliver 
smukkere og smartere</a></p><p>
Hos Elgiganten er priserne på iPhones uændret. Endnu. Pressechefen ønsker ikke 
at oplyse, hvorvidt priserne stiger. 
</p><h3 class="tvheader">Apple præsenterer nyt Apple Watch</h3>
<p/><p>
»Man skal nok skynde sig, hvis man vil nå at købe til de lave priser. Vi 
følger udviklingen på markedet meget nøje, og det kan være, at situationen 
er en helt anden i morgen, hvis 4.000 danskere har købt en iPhone hos os«, 
siger Frederik Danvig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2572187/apples-betalingstjeneste-er-slet-ikke-saa-sikker/">Apples betalingstjeneste er 
slet ikke så sikker</a></p><p>
Også i Fona bliver iPhones tilsyneladende stadig solgt til de gamle, lavere 
priser. Politiken har forsøgt at få en kommentar fra Fona, men uden held. 
</p><p>
Apples voldsomme prisstigning skyldes ifølge iagttagere, at kursen på dollars 
er steget, hvilket gør det dyrere at importere varer fra USA. 
</p><p class=" bl-elem">
Politiken forsøger at få en kommentar fra Apple. 
</p>	
</div>
</div></body></html>
