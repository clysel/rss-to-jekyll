---
layout:     post
title: 	    "Shippingselskab: Mærsk-skib var i internationalt farvand"
post_author:	    
post_date:	    Tue, 28 Apr 2015 19:28:16 +0200
post_site:	    politiken.dk 
post_link:	    http://politiken.dk/udland/ECE2647157/shippingselskab-maersk-skib-var-i-internationalt-farvand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Containerskibet 'Maersk Tigris', som er blevet tilbageholdt af iranske 
myndigheder i dag på vej til Dubai, sejler på en helt fast rute, der blandt 
andet stopper i Jeddah i Saudi-Arabien, der var det sidste stop inden 
tilbageholdelsen.
</p><p>
Det fortæller pressemedarbejder fra Mærsk Michael Storgaard til Ritzau:
</p><p>
»Det her skib sejler på en fast rute fra Sortehavet til Den Persiske Golf«.
</p><p>
Ifølge ham ejer Mærsk ikke skibet men lejer det af shipping-selskabet Rickmers 
Shipmanagement, som står for driften af skibet.
</p><p>
Det er dog Mærsk, som har ansvaret for lastens indhold. Michael Storgaard 
fortæller, at han ikke ved nøjagtigt, hvad skibets containere kan være fyldt 
med, men at det kan være »alt det, du har i dit hjem«, og kan 
stamme mange steder fra.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2647028/iranske-tropper-border-maersk-skib/">Iranske tropper border 
Mærsk-skib</a></p><p>
Ifølge Cor Rading fra Rickmers Shipmanagement var der 24 besætningsmedlemmer 
om bord på skibet, da det blev tilbageholdt. De er hovedsageligt fra 
Østeuropa og Asien, oplyser han til Ritzau.
</p><h3>
Iransk flåde tilbageholder skibet
</h3><p>
Først var der meldinger om, at skibet blev tilbageholdt, da det angiveligt var 
sejlet ind i iransk farvand. Men ifølge Cor Rading blev skibet tilbageholdt, 
mens det stadig befandt sig i internationalt farvand.
</p><p>
Det iranske nyhedsbureau Fars skriver ifølge Reuters, at skibet blev 
tilbageholdt af den iranske flåde efter ordre fra Irans Havne- og 
Søfartsorganisation, da der angiveligt var uenigheder mellem skibets ejer og 
organisationen.
</p><p>
Fars skriver ikke, hvem der ejer skibet. Mærsk oplyser til Ritzau, at de ikke 
ved, hvem der i sidste ende ejer skibet.
</p><h3>
Advarselsskud
</h3><p>
Hændelsen fandt sted i dag, da iranske patruljefartøjer affyrede advarselsskud 
og beordrede skibet til at sejle længere ind i iransk farvand, da skibet 
sejlede gennem Hormuzstrædet, oplyser Pentagon-talsmand oberst Steve Warren 
ifølge Reuters.
</p><p>
I første omgang ignorerede skibet ordren om at sejle længere ind i iransk 
territorialfarvand, men adlød, efter at iranerne havde affyret varselsskud, 
siger Warren.
</p><p class=" bl-elem">
Amerikanske styrker i regionen besvarede nødsignaler fra fragtskibet, og det 
amerikanske destroyer-skib USS Farragut er sendt til området for at overvåge 
situationen sammen med overvågningsfly, tilføjer Warren.
</p>	
</div>

</div></body></html>
