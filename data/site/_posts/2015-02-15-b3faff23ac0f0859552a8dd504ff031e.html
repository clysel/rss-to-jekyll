---
layout:     post
title: 	    "Muslim efter terrorangreb: »Jeg er bange for, at danskerne ikke smiler tilbage«"
post_author:	    
post_date:	    Sun, 15 Feb 2015 20:26:04 +0100
post_site:	    politiken.dk 
post_link:	    http://politiken.dk/indland/ECE2548258/muslim-efter-terrorangreb-jeg-er-bange-for-at-danskerne-ikke-smiler-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Til næste fredagsbøn vil imamen Seyed Mohammad Mehdi Khademi ’beordre’ de 
bedende muslimer til at elske Danmark. 
</p><p>
Det fortæller han, da Politiken møder ham i Imam Ali Moskéen på Vibevej i 
Københavns Nordvestkvarter. Blot få hundrede meter fra det sted, hvor den 
formodede gerningsmand til weekendens skudattentater blev skudt og dræbt 
tidlig søndag morgen. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00913/FullSizeRender_913711d.jpg" alt="" border="0"/><span class="caption"><span class="f-img-caption">Smil. 
</span>»Jeg vil altid være den der smiler - også selv om danskerne ikke smiler tilbage«, siger Maryam Hussain. I baggrunden ses Imam Ali Moskeen på Vibevej. - Foto: Emilie Kleding Rasmussen.</span></span></p><p>
Et skuddrama, som indtil videre formodes at være et islamistisk terrorangreb. 
</p><p>
Og det kan nemt føre til et splid i samfundet, tror imamen. At danske 
ikke-muslimer vil generalisere de islam-troende. At hans religion får 
skylden for terrorangrebet. 
</p><p>
»Vi (muslimer, red.) skal stå side om side med danskerne. Vi skal forstå, at 
vi har de samme mål«, siger han. 
</p><p>
På modsatte side af gaden deler 34-årige Maryam Hussain samme bekymring. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2548315/det-danmark-vi-ikke-kendte/">Det Danmark, vi ikke kendte</a></p><p>
Hun er født og opvokset i Danmark og er muslim. Og så bærer hun tørklæde. Men 
efter weekendens terrorhandlinger frygter hun, at det vil skabe en distance. 
</p><p>
»Jeg er bange for, at jeg ikke får det samme smil af danskerne som før. At de 
slet ikke smiler tilbage«, siger hun. 
</p><p>
Hendes forældre kom til landet fra Pakistan, men »Danmark er mit land«, 
understreger hun. Hun frygter bare, at samfundet ikke vil se det på samme 
måde: 
</p><p>
»Jeg er stadigvæk den samme som før weekenden. Jeg er bare ikke sikker på, om 
danskerne opfatter det på den måde«. 
</p><h3>
Folk på gaden: Skyderi handler ikke om religion 
</h3><p>
Måske er det morgenens skuddrama i kvarteret, der tynger stemningen, eller 
også er det bare sådan søndag eftermiddage altid er – men der hersker en 
lidt sørgmodig på gaderne i det såkaldte fuglekvarter på Nordvest. 
</p><p>
Det virker mere afdæmpet end forventet, og folk smiler meget forsigtigt, når 
de går med deres barnevogne eller durumruller i hånden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2548145/politiet-foerte-anholdte-vaek-fra-netcafe-med-haetter-over-hovedet/">Politiet førte anholdte væk 
fra netcafe med hætter over hovedet</a></p><p>
Et par af dem er Mohamed Abdi og Bashi Hersi. 
</p><p>
De to mænd er begge muslimer og bor i området. Trods snakken om, at den 
formodede gerningsmand skulle være islamist, og at islam var terrorangrebets 
udgangspunkt, står mændene fast på, at gerningsmanden var en sindssyg mand – 
og intet andet. 
</p><p>
»I mine øjne har det ikke noget med religion at gøre«, siger Mohamed Abdi, der 
har boet i Danmark i 23 år. 
</p><p>
Den anden mand, Bashi Hersi, afbryder: 
</p><p>
»Men det dræber vores religion«. 
</p><p>
Hos moskéen på Vibevej ser imamen Seyed Mohammad Mehdi Khademi lige så klart 
på sagen. 
</p><p>
Islam bliver gjort til offer i terrorangrebet, hvis det viser sig, at den 
formodede gerningsmand er islamist, hævder imamen. 
</p><p>
Terrorister kan slet ikke være muslimer, mener han - men frygter, at andre 
antager det stikmodsatte. 
</p><p>
»Skyderierne handlede ikke om religion. Det handlede om at misbruge den«, 
siger han. 
</p><h3>
Iman: Ingen tegning kan retfærdiggøre terrorhandling 
</h3><p>
Én ting virker dog til at overskygge imamens ambition om, at danskerne skal 
stå side om side trods religion. 
</p><p>
Nemlig debatten om karikerede tegninger af profeten Muhammed, som måske var en 
af grundende til, at den formodede gerningsmand skød på Østerbro lørdag 
eftermiddag. 
</p><p>
Imamen Seyed Mohammad Mehdi Khademi går ind for ytringsfrihed, men »er imod 
hån«, siger han og referer til karikerede tegninger af profeten Muhammed. 
</p><p>
Tegninger, som blandt andet blev til af svenskeren Lars Vilks, da han i 2007 
tegnede Muhammed som en hund. 
</p><p>
Det kan Seyed Mohammad Mehdi Khademi sagtens forstå, at muslimer bliver sure 
over. Selv følte han sig såret og provokeret, fortæller han. 
</p><p>
En holdning, som siden mohammedkrisen har skabt debat verden over og vist, at 
mange andre danskere er uenige i eller uforståelige overfor synspunkter som 
imamens. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2547973/medie-politiet-anholder-mand-paa-oesterbro/">Medie: Politiet anholder mand 
på Østerbro</a></p><p>
Pludselig kigger han op. Og gentager via hans tolk igen og igen, at 
tegningerne altså ikke er en undskyldning for weekendens skyderier 
</p><p>
»Ingen tegning kan nogensinde retfærdiggøre en terrorhandling«, siger han. 
</p><p class=" bl-elem">
Som om, at det på blot få dage er blevet endnu mere nødvendigt at tydeliggøre 
afstanden til ekstremisme - hvis man altså er muslim. 
</p>	
</div>
</div></body></html>
