---
layout:     post
title: 	    "Forkæmpere for ytringsfrihed aflyser møde efter attentat"
post_author:	    
post_date:	    Fri, 20 Feb 2015 20:33:00 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2556805/forkaempere-for-ytringsfrihed-aflyser-moede-efter-attentat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Forfatterforeningen Dansk PEN, der blandt andet kæmper for ytringsfrihed, har 
valgt at aflyse et debatmøde i kølvandet på weekendens attentater i 
København.
</p><p>
Det planlagte møde, der havde overskriften 'Er religionskritik blevet 
tabu på DR?', skulle have fundet sted 2. marts.
</p><p>
»Aflysningen skyldes weekendens terrorangreb mod blandt andet et debatmøde om 
ytringsfrihed og den dermed begrundede frygt for, at et sådan attentat kan 
gentage sig«, skriver Niels Ivar Larsen og Birgithe Kosovic, medlemmer af 
PEN's bestyrelse, i en pressemeddelelse.
</p><p>
Niels Ivar Larsen, der er journalist på Information, var ordstyrer ved 
debatarrangementet "Kunst, Blasfemi og Ytringsfrihed" i 
Krudttønden, som lørdag blev udsat for et skudattentat.
</p><h3>
Vil ikke yde nogen beskyttelse
</h3><p>
Dansk PEN forklarer, at Politiets Efterretningstjeneste (PET) har afslået at 
yde nogen form for beskyttelse af arrangementet 2. marts.
</p><p>
»Det gør de under henvisning til, at der ikke blandt oplægsholderne er nogen 
personer, som har den særlige prominens, som får islamister til at angribe«, 
lyder det fra PEN, der ikke har meget til overs for PET's beslutning.
</p><p>
Bestyrelsesmedlemmerne kalder vurderingen for 'en ren gisning'.
</p><p>
»Hvad vi derimod ved, er, at islamisternes had retter sig imod enhver, der 
forfægter ytringsfrihedens grundprincipper; imod jøder og alle andre af 
anden overbevisning end dem selv«.
</p><p>
»Når islamisterne går i rette med deres erklærede fjender, gør de det med en 
vold, der er dødbringende. Og når islamisterne ikke kan få ram på de mest 
prominent truede personer, er det indlysende at formode, at de vil gå efter 
andre«, lyder det videre.
</p><h3>
Vil ikke deltage i eksperiment
</h3><p>
Dansk PEN tør efter eget udsagn ikke deltage i PET's 'eksperiment'.
</p><p>
»Som debattører og arrangører har vi ikke adækvate midler til at modgå 
dødsvold; den slags har kun politiets voldsapparat«.
</p><p>
»Når staten ikke yder beskyttelse til dem, der forfægter ytringsfriheden og 
ønsker en drøftelse af mulighederne for kritik af religion, er det ikke 
muligt at gennemføre den slags debatter«.
</p><p>
Den svenske kunstner og Muhammedtegner Lars Vilks var angiveligt målet, da en 
22-årig mand lørdag eftermiddag gik til angreb mod debatarrangementet på 
Østerbro i København.
</p><p class=" bl-elem">
Vilks overlevede angrebet, men en 55-årig mand blev dræbt, og tre betjente 
blev såret.
</p>	
</div>
</div></body></html>
