---
layout:     post
title: 	    "Ny struktur i Superligaen: Rådgiver vil droppe nedrykning"
post_author:	    
post_date:	    Wed, 04 Mar 2015 12:45:15 +0100
post_site:	    politiken.dk 
post_link:	    http://politiken.dk/sport/fodbold/ECE2573168/ny-struktur-i-superligaen-raadgiver-vil-droppe-nedrykning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Divisionsforeningen arbejder i øjeblikket på et forslag, der skal være med til 
at ændre på den 20 år gamle Superligastruktur. 
</p><p>
Meningen er, at Danmark skal skule til Belgien, der i sæsonen 2009/2010 
indførte blandt andet slutspil om mesterskabet, Europa League-billetter og 
om nedrykning. Men det alene ville ikke kunne styrke dansk klubfodbold, 
lyder det fra en fagmand. 
</p><p>
»Jeg mener, at man burde annullere nedrykningen i en årrække, så vi kan få 
stabiliseret økonomien i Superligaen. På den måde kan holdene i Superligaen 
budgettere med fodbold i den bedste række i en længere periode og derfor 
tiltrække bedre sponsorater«, fortæller Fernando Olsen, der er tidligere 
fodboldspiller og indehaver af et reklamebureau. 
</p><p><b class="ext-link">LÆS OGSå </b><a class="embeddedlink" href="http://politiken.dk/sport/fodbold/superligaen/ECE2572267/superligaen-staar-foran-ny-struktur/">Superligaen står foran ny 
struktur</a></p><p>
Fernando Olsen erkender dog, at det ville være på sin plads en med ændring af 
den nuværende struktur. Han foreslår også, at man udvider Superligaens 
størrelse således, at der kommer flere kampe henover året. Herigennem opnår 
man en kortere vinterpause og de hold, der i givet fald har kvalificeret sig 
til slutspilskampe i de Europæiske turneringer, vil stå stærkere, når de 
skal kæmpe om videre kvalifikation. 
</p><p>
»Det kan heller ikke være rigtigt, at hvis et hold klarer sig godt i Europa, 
så er deres første kamp en Europa League-kamp efter at have ligget stille i 
to måneder«, mener Fernando Olsen og henviser til AaB, der i netop Europa 
League med 6-1 sammenlagt blev sendt ud af danskerbøddelholdet, Club Brugge. 
</p><p><b class="ext-link">Hvad mener du?</b><a class="embeddedlink" href="http://politiken.dk/sport/fodbold/superligaen/ECE2572893/her-er-fire-bud-paa-et-nyt-format--i-superligaen/">Her er fire bud på et nyt format i 
Superligaen</a></p><p>
Strukturændringen, som divisionsforeningen arbejder på skal skabes i 
samarbejde med det hollandske konsulentfirma, Hypercube, der netop stod bag 
ændringerne i den belgiske liga, der - udover indførelsen af slutspillet - 
også skar ligaen ned til 16 hold. Og selvom Fernando Olsen gerne ser, at der 
sker noget nyt med Superligaen, kan det ikke være nok bare at kigge mod syd. 
</p><p class=" bl-elem">
»Man kan ikke sammenligne os med Belgien. De skar ind fra 16 til 18 hold. 
Deres succes handler jo om, den måde man arbejder med talentudviklingen og 
har gjort det i en årrække. Inden jeg tager endelig stilling til en ny 
struktur, vil jeg gerne se Divisionsforeningens forslag. Playoffkampe alene, 
vil jeg ikke mene kan ikke gøre det«, siger Fernando Olsen. 
</p>	
</div>
</div></body></html>
