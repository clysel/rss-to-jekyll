---
layout:     post
title: 	    "Clinton: Jeg begik fejl ved at bruge privat e-mail"
post_author:	    
post_date:	    Tue, 10 Mar 2015 21:12:54 +0100
post_site:	    politiken.dk 
post_link:	    http://politiken.dk/udland/ECE2582116/clinton-jeg-begik-fejl-ved-at-bruge-privat-e-mail/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tidligere udenrigsminister Hillary Clinton siger, hun begik en fejl, da hun 
som USA's udenrigsminister valgte at bruge en privat e-mail frem for 
udenrigsministeriets.
</p><p>
»Når jeg ser tilbage, så ville det have været bedre for mig at bruge to 
separate telefoner og to e-mail-konti«, siger hun under et kort og 
tumultarisk pressemøde i FN.
</p><p>
Men hun understreger, at hun på intet tidspunkt, mens hun var 
udenrigsminister, brugte sin private mail til at sende hemmeligstemplet 
materiale.
</p><p>
»Jeg valgte af bekvemmelighed at bruge min personlige e-mail-konto, og som 
blev tilladt af udenrigsministeriet, fordi jeg troede, det ville være 
lettere at holde på kun ét værktøj til mit arbejde og til mine personlige 
e-mails i stedet for to«, forklarer hun, mens journalister råber i munden på 
hinanden for at stille spørgsmål.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2574221/personlige-e-mails-sender-hillary-clinton-ud-i-stormvejr/">Personlige e-mails sender 
Hillary Clinton ud i stormvejr</a></p><p>
Clinton er tårnhøj favorit til at blive demokraternes præsidentkandidat i 
2016, og i meningsmålinger ligner hun amerikanernes foretrukne præsident.
</p><p>
Men republikanerne har lugtet blod, efter avisen New York Times for kort tid 
siden afslørede, at hun havde brugt sin private e-mail som udenrigsminister.
</p><p>
Det giver en række komplikationer med at registrere og at sikre, at regeringen 
kan honorere offentlighed i forvaltningen.
</p><p>
Clinton siger, hun har afleveret alt relevant materiale fra sin private e-mail 
til udenrigsministeriet. Det drejer sig om 30.000 e-mails. Men hun erkender, 
at hun har slettet andre 30.000. Det vil hendes kritikere med stor sikkerhed 
slå ned på.
</p><p class=" bl-elem">
Det amerikanske udenrigsministerium siger tirsdag, at det vil gøre hele den 
arbejdsmæssige korrespondance på den private e-mail tilgængelig i løbet af 
få måneder.
</p>	
</div>
</div></body></html>
