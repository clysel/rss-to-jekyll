---
layout:     post
title: 	    "Borgerlige nægter at acceptere regeringens hensyn til fortrolighed i terrorsag"
post_author:	    
post_date:	    Sun, 10 May 2015 09:59:35 +0200
post_site:	    politiken.dk 
post_link:	    http://politiken.dk/indland/politik/ECE2663006/borgerlige-naegter-at-acceptere-regeringens-hensyn-til-fortrolighed-i-terrorsag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Sikkerhed </p><p>Forløbet</p>
<div class="fakta-body" data-buildingblock="embedded_factboxlink">
<p><b>PET vidste </b>på forhånd, at der skulle være konfirmation i synagogen i Krystalgade lørdag 14. februar 2015. </p><p><b>Sidst på eftermiddagen </b>kontaktede det mosaiske trossamfund desuden PET for at minde om det. Klokken 17.50 mindede PET Københavns Politi om arrangementet. </p><p><b>Klokken 18.42</b> meddelte PET, at man anbefalede fast bevogtning ved synagogen hurtigst muligt. </p><p class=" bl-elem"><b>Klokken 19.05 </b>blev tre politibetjente sendt til fast bevogtning ved synagogen. Klokken 19.22 var en patruljevogn fremme ved synagogen.</p>
</div>
</div><p>
Regeringen bør lægge al information frem om, hvornår den blev orienteret om 
politiets bevogtning af den jødiske synagoge i København i forbindelse med 
terrorangrebet 14. og 15. februar. Hverken statsminister Helle 
Thorning-Schmidt (S) eller justitsminister Mette Frederiksen (S) kan dække 
sig ind under hensynet til fortrolighed, mener Venstre og Dansk Folkeparti.
</p><p>
»Umiddelbart kan jeg ikke se, at der skulle være noget hemmeligt i det. Nu er 
der kommet en redegørelse på næsten 100 sider med informationer i helt 
detaljeret form om, hvad der skete i forbindelse med terrorangrebet. Hvorfor 
skulle lige de informationer, der går til regeringen, behandles anderledes 
end de informationer, der går mellem forskellige myndigheder og PET, 
politiet, kommunen og så videre? Det kan jeg ikke rigtig forstå«, siger 
Dansk Folkepartis retsordfører, Peter Skaarup.
</p><p>
Præcis hvad regeringen har fået at vide om politiets bevogtning af synagogen, 
og hvornår den modtog informationerne, er blevet interessant, efter at Mette 
Frederiksen i onsdags konstaterede, at hun og statsministeren var blevet 
misinformeret af PET.
</p><h3>
Anonym kilde modsiger regeringen
</h3><div class="art-quote article-box">
<p class="quote"/>
<blockquote>
<p class="quote-txt">
Hvorfor skulle lige de informationer, der går til regeringen, behandles 
anderledes end de informationer, der går mellem forskellige myndigheder? 
</p>
<p class="sender">
Peter Skaarup (DF), retsordfører 
</p>
</blockquote>
</div><p>
På baggrund af orienteringer i regeringens sikkerhedsråd sagde Helle 
Thorning-Schmidt på et pressemøde om mandagen, efter at terrorattentaterne 
havde fundet sted, at bevogtningen af synagogen blev etableret 
»øjeblikkeligt« efter det første angreb ved et debatarrangement på 
Krudttønden på Østerbro. I Rigspolitiets evaluering fremgår det imidlertid, 
at det først skete næsten fire timer senere. </p><p><b class="ext-link">LÆS NYHED </b><a class="embeddedlink" href="http://politiken.dk/indland/ECE2662691/df-de-her-oplysninger-saetter-jo-pet-chefens-exit-i-et-andet-lys/">Regeringen beskyldes for 
misinformation</a></p><p>
Flere folketingspolitikere har i forlængelse af Rigspolitiets evaluering 
stillet skriftelige spørgsmål om regeringstoppens eksakte viden om forløbet 
forud for et åbent samråd om sagen, som både justitsministeren og 
statsministeren er indkaldt til. 
</p><p>
Og kravet om indsigt er øget, efter at Politiken lørdag kunne citere en anonym 
– men central – kilde for, at PET på intet tidspunkt havde sagt, at den 
jødiske synagoge var under den form for bevogtning, som regeringen hævdede. 
</p><h3>
Frederiksen: PET-dialog bliver mellem os
</h3><p>
Mette Frederiksen har på forhånd sagt, at »når det drejer sig om den konkrete 
dialog regeringen og PET imellem, så bliver det mellem os«. Men den holdning 
kan hun godt pakke sammen, mener Venstres retsordfører Karsten Lauritzen. 
</p><p>
»Nu har vi fået afdækket, hvad man gjorde fra den menige betjent til politiets 
ledelse, og fra politiets ledelse til PET, men det, man glemmer i det her, 
er, at regeringen jo er dybt inde over rigtig mange beslutninger. Den del af 
beslutningskæden, som jo også ifalder sig ansvaret, ved vi ikke noget om 
endnu«, siger han.
</p><p><b class="ext-link">REKONSTRUKTION </b><a class="embeddedlink" href="http://politiken.dk/indland/fokus_danmark/fokus_terror/ECE2661277/rekonstruktion-det-ved-vi-nu-om-terrorangrebet-paa-synagogen-i-koebenhavn/">Det ved vi nu om terrorangrebet på 
synagogen i København</a></p><p>
»Jeg vil godt være med til at følge regeringens princip om, at vi skal lære af 
det her, men så kan man jo ikke kun lægge dele af beslutningskæden frem 
eller det, man lige finder belejligt. Regeringen kan ikke dække sig ind 
under fortrolighedshensyn i denne sag«. 
</p><h3>
Fortrolig orientering er mulig
</h3><p>
Venstre og Dansk Folkeparti bakkes op af lektor i forfatningsret og offentlig 
ret på RUC, Pernille Boye Koch.
</p><p>
»Umiddelbart er det svært at se, at der skulle være et hensyn til 
fortrolighed, som gør, at man ikke kan give oplysninger om den nærmere 
kommunikation mellem PET og justitsministeren om, hvornår der blev etableret 
bevogtning i Krystalgade. Der er jo i Rigspolitiets evaluering mange 
oplysninger, som ikke adskiller sig fra den her type oplysninger«, siger hun.
</p><p>
Hvis regeringen alligevel ønsker at fastholde princippet om fortrolighed, er 
det ifølge Pernille Boye Koch en mulighed, at eksempelvis Folketingets 
retsudvalg bliver orienteret på et lukket møde. 
</p><p><b class="ext-link">REDAKTØR </b><a class="embeddedlink" href="http://politiken.dk/indland/politik/ECE2659456/redaktoer-terror-redegoerelse-er-sten-i-skoen-for-statslederen-thorning/">Terror-redegørelse er sten i skoen 
for ’statslederen’ Thorning</a></p><p>
Muligheden for en sådan orientering ville Folketingets formand, Mogens 
Lykketoft (S), ikke direkte udelukke, da han fredag blev spurgt til det. En 
hemmelig orientering er Venstres Karsten Lauritzen imidlertid slet ikke 
interesseret i:
</p><p class=" bl-elem">
»Når statsministeren giver vigtige, men forkerte oplysninger til 
offentligheden, så synes jeg også, at offentligheden fortjener at få at 
vide, hvorfor det er gået sådan. Det skal man ikke gemme i et fortroligt 
rum«, siger han. 
</p>	
</div>

</div></body></html>
