---
layout:     post
title: 	    "Snart kan de fleste tale med deres smartphone"
post_author:	    
post_date:	    Fri, 24 Apr 2015 14:11:37 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2622092/snart-kan-de-fleste-tale-med-deres-smartphone/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fem alternativer til Siri, Cortana og Google Now</h4>
<div class="fakta-body" data-buildingblock="embedded_factboxlink">
<p>
Ikke tilfreds med din smartphones indbyggede assistent? Prøv disse 
alternativer (virker primært på engelsk): 
</p><p><b>1. SpeakToIt Assistant</b></p><p>
Denne virtuelle assistent til Android og iOS kan bl.a. huske dine præferencer, 
hvis der er ting, du beder den om ofte. 
</p><p><b>2. Dragon Mobile Assistant</b></p><p>
Dragon laver normalt talegenkendelsessoftware, så ud over at være en dygtig 
virtuel assistent til Android er den også bedre til at forstå, hvad du 
siger. 
</p><p><b>3. EasilyDo</b></p><p>
Du kan ikke tale med EasilyDo (iOS/Android), men til gengæld hjælper den dig 
gennem hele din dag ved at organisere alt fra kalendere over påmindelser til 
nyheder. 
</p><p><b>4. Sherpa</b></p><p>
Denne Android-app kan alt det, Siri kan, og gør det i et lækkert, pædagogisk 
design. 
</p><p><b>5. Amazon Echo</b></p><p class=" bl-elem">
Denne virtuelle assistent er speciel, da den er indbygget i en højttaler, der 
svarer én. Til gengæld kan du spørge den om alt, der kan søges på nettet, og 
du kan bede den føje ting til indkøbslisten på din smartphone. 
</p>
</div>
</div><p>
Siden den smarte assistent Siri blev lanceret til iPhone, har vi vænnet os til 
at have virtuelle assistenter i vores telefoner. Assistenten er et program i 
telefonen, som kan tale og forstå en række ordrer, som du siger til den. 
</p><p>
Før Apple gjorde assistenten ’personlig’ i 2011, kunne man allerede tale til 
sin Android-telefon og google ting uden at skulle bruge tastaturet. Men 
siden Apples lancering er den virtuelle assistent på Android også blevet 
mere personlig. 
</p><p>
Da Microsoft lancerede sin virtuelle assistent, Cortana, blev brugbarheden af 
at have en digital sekretær med sig overalt endda meget større. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2561741/snart-kan-du-tale-dansk-med-din-iphone/">Snart kan du tale dansk med din 
iPhone</a></p><p>
Cortana kan lidt mere end de andre rent praktisk. Hvor man f.eks. kan bede 
Siri om at indsætte en kalenderaftale, tjekke noget info på nettet eller 
ringe en bestemt person op, går Cortana skridtet videre. 
</p><p>
Ud over at kunne alle disse ting kan Cortana f.eks. også minde én om, at man 
skal huske at sige tillykke med det nye job, når éns bror ringer næste gang, 
eller huske at købe blomster til fruen, når man næste gang kommer i nærheden 
af en blomsterbutik. Cortana er lidt mere intelligent end de andre virtuelle 
assistenter. 
</p><p>
Men det har indtil videre været en hemmelighed, som kun de få brugere af nyere 
Windows Phone-telefoner, har fået del i. Det er nemlig kun på denne 
platform, Cortana indtil videre har eksisteret. Det ændrer sig dog nu som et 
led i Microsofts planer om at være mere til stede på alle platforme. 
</p><h3>
Ikke på dansk endnu 
</h3><p>
Til efteråret kommer Cortana også til Android og iOS/iPhone som en separat 
app, man kan downloade, skriver Reuters. Dermed får disse smartphones et 
alternativ til de indbyggede virtuelle assistenter. Microsoft lover endda, 
at de vil inkludere ny teknologi fra deres kunstige intelligensprojekt 
’Einstein’. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2365162/naeste-generation-af-virtuelle-assistenter-kan-det-hele/">Næste generation af virtuelle 
assistenter kan det hele</a></p><p>
Angiveligt kan denne software læse og forstå e-mails, hvilket betyder, at den 
selv kan holde øje med, når nogen f.eks. forsøger at udskyde en aftale eller 
ændre på noget, der påvirker din kalender. Det er dog noget, Googles 
virtuelle assistent også kan. 
</p><p class=" bl-elem">
Cortana vil også være at finde i den kommende Windows 10. Men indtil videre 
skal du tale med Cortana på engelsk, tysk, fransk eller kinesisk. Vi ved 
endnu ikke, hvornår assistenten kommer til at forstå dansk, og her er 
Cortana bagud på point i forhold til Apples Siri. Sidstnævnte vil nemlig 
kunne forstå dansk, når en ny udgave af iOS lander til sommer. 
</p>	
</div>

</div></body></html>
