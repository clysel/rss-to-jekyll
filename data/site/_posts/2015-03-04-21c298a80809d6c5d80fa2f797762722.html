---
layout:     post
title: 	    "Ny hal er en velsmurt amagermad "
post_author:	    
post_date:	    Wed, 04 Mar 2015 22:32:59 +0100
post_site:	    politiken.dk 
post_link:	    http://politiken.dk/kultur/arkitektur/ECE2572855/ny-hal-er-en-velsmurt-amagermad/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sundbyøsterhal II</h4>
<h5>
Amagerbrogade 189</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div><p>
Bygherre: O. Adsbøll og Københavns Kommune. Totalentreprenør: O. Adsbøll &amp; 
Sønner. Arkitekt: Dorte Mandrup Arkitekter. Ingeniør: Klaus Nielsen. 
Rådgiver: Hans-Jørgen Bøgesø. 
</p></div>
</div><p>
Den, der betaler gildet, er den, der bestemmer musikken. Sådan gælder det også 
i arkitekturen. 
</p><p>
I Sundbyøsterhallen er der dog flere bygherrer, en offentlig og en privat, om 
at betale gildet, og derfor er det også blevet et særegent hus. 
</p><p>
Københavns Kommune har stillet en tidligere parkeringsplads til rådighed og 
betalt for en idrætshal. Den har en privat investor så skudt et supermarked 
ind under og lagt ejerlejligheder ovenpå – det er umiddelbart umage 
funktioner med forskellige interesser, en rigtig amagermad. 
</p><p>
Men det er blevet en skøn bygning, hvor alle de forskellige hensyn både giver 
brugerne og byen nogle særlige kvaliteter. 
</p><h3>
Forankret i omgivelserne 
</h3><p>
Dorte Mandrup Arkitekter har virkelig lavet en karakterfuld løsning på det 
vanskelige program. Projektet ligger prominent fremskudt ud mod 
Amagerbrogade, så det er synligt langt op og ned ad gaden. 
</p><p>
Huset er klart moderne, med meget store vinduesfelter på hjørnerne og i 
lejlighederne, men det er samtidig uden at være blevet det rene 
tilpasningsarkitektur virkelig godt tilpasset kvarteret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2564961/ny-serie-nu-skal-byen-have-med-smadrekuglen/">Ny serie: Nu skal byen have 
med smadrekuglen</a></p><p>
Det er først og fremmest sket gennem en rødbejdset træbeklædning på 
idrætshallens facade og gennem den ’plisserede’ udformning, der giver et 
dybt relief til huset. Træbeklædning er på grund af brandfare ikke noget, 
man normalt ser i huse af denne størrelse, men her er fyrretræet blevet 
udsat for en brandsikrende behandling. Det gør virkelig meget for husets 
fremtræden. 
</p><p>
Den lille skala i brædderne og spillet i deres farvenuancer svarer til de røde 
mursten i de omgivende bygninger. Det gør huset blødt og forankrer det i 
omgivelserne. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/kultur_hal_917938y.jpg" alt="" border="0"/><span class="caption"><span class="f-img-caption">Indskudt. 
</span>Hallens ativitetsrum er skudt ind som en glaskasse uden på den 'plisserede' hal i rødbejdset træ. Foto: Peter Hove Olesen</span></span></p><p>
Hver etage og funktion har fået sit eget materielle udtryk: Stuen er glas, 
hallen er træ, og lejlighederne på toppen er klædt i aluminium og glas. 
</p><p>
Mod syd og Sundbyøster Plads er huset brutalt afsluttet i en grå brandmur, men 
der er allerede et projekt undervejs til at fylde fladen ud. 
</p><p>
Hallen er bredere end skelgrænsen, så derfor krager huset lidt ud over 
fortovet. Det er kun med til at give det mere karakter, at funktionerne og 
bruddene mellem dem er så tydeligt markeret på facaden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2556769/boernearkitektur-noej-det-for-boern---eller-er-det-mest-for-voksne/">Børnearkitektur: Nøj, det' for 
børn - eller er det mest for voksne? </a></p><p>
Indenfor er hallen kun lige stor nok til at rumme en håndboldbane, der er ikke 
meget friareal, og siddepladser er derfor henvist til en bred trappe for 
enden af banen. 
</p><p>
Den fører op til et indskudt dæk over trapperummet, hvor der i bygningens 
nordøstlige hjørne er et aktivitetsrum med vinduer fra gulv til loft. Det er 
et af byggeriets arkitektoniske højdepunkter. Det blå gulv spejler sig i det 
hvide loft og de hvide vægge og danner en kold kontrast til varmen i 
naboernes røde husmure. 
</p><p>
Her er man i nær kontakt med omgivelserne og føler i den grad, man er med i 
byen. 
</p><h3>
Variation kræver politisk styring 
</h3><p>
Arkitektens forslag til materialer fra projektbeskrivelsen ser ikke ud til at 
være gået igennem til totalentreprisen, og finishen for lister og deslige er 
ikke i top. Den gode stemning skabes alene af facadearkitekturen som i de 
dybe lysindfald fra de skråtstillede facadeelementer. 
</p><p>
Lydmæssigt er hallen kraftigt isoleret fra lejlighederne ovenover. Søjlerne, 
der bærer de mere end 20 meter lange betonspænd, er blevet pakket ind i 
isolering og gipsplader, og der er et dobbelt nedhængt loft til at opsluge 
lyden fra hallen, så man skulle kunne spille øresønderrivende højt i hallen, 
uden at der høres noget i lejlighederne. Men den del står endnu tilbage at 
testes i virkeligheden. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/kultur_hal_917934y.jpg" alt="" border="0"/><span class="caption"><span class="f-img-caption">Bolig. 
</span>De tolv lejligheder oven på hallen har direkte udgang til eget gårdrum, og en trappe over køkkenbordet fører op til en hems med altan og storslået tagudsigt. Foto: Peter Hove Olesen</span></span></p><p>
Lejlighederne er stadig ved at blive istandsat. Det er 125-150 m2 
gårdhaverækkehuse med indgang gennem en fælles altangang. Her er en skøn 
løsning, hvor en trappe fører op over køkkenbordet til en indskudt hems, 
hvorfra der er udgang til en ekstra sydvendt terrasse. Gården er et centralt 
uderum midt i hver lejlighed, der mod nord afsluttes i en meget stor 
vindueskarnap. 
</p><p>
Den yderste lejlighed har således et langt kig op ad Amagerbrogade som sin 
levende vægdekoration i soveværelset – så bliver det ikke mere urbant! 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2562555/arkitekturredaktoeren-der-er-sket-et-skift-i-maaden-vi-taenker-by-paa/">Arkitekturredaktøren: Der er 
sket et skift i måden, vi tænker by på</a></p><p>
Rema 1000 i bunden åbner sig mod gaden med et par frugtboder, som det sig hør 
og bør. Butikken har desuden vinduer mod gaden, som kommunen heldigvis 
kræver det af supermarkeder i dag. Men så bør dagligvarebutikken også 
indrette sig derefter og ikke bruge vinduet som en bagvæg. Det handler om, 
hvordan man møder byen og indretter gaderummet. 
</p><p>
Men det værste er ikke, at supermarkederne ikke kan finde ud af det. Det 
værste er, at det i dag ikke kan betale sig at bygge til andre 
forretningstyper end supermarkeder. Byerne er ved at drukne i dem, fordi det 
er det økonomisk sikreste for investorerne. 
</p><p class=" bl-elem">
Her skal der noget politisk styring til, hvis vi vil have mere varierede 
bymiljøer. 
</p>	
</div>
</div></body></html>
