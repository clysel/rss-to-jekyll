---
layout:     post
title: 	    "Se billederne: 7 vilde naturfænomener "
post_author:	    
post_date:	    Fri, 17 Apr 2015 06:00:57 +0200
post_site:	    politiken.dk 
post_link:	    http://politiken.dk/rejser/nyheder/ECE2629992/se-billederne-7-vilde-naturfaenomener/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvad enten du tager til USA eller Kina, kan du opleve naturfænomener, der er 
så særprægede, at det næsten ikke er til at forstå, at noget sådant 
overhovedet findes. 
</p><h3>
Salar de Uyuni, Bolivia 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Bolivia__Et_hotel_b_928577y.jpg" alt="" border="0"/><span class="caption"><span class="f-img-caption">FOTO: 
</span>Joachim Adrian</span></span>
Salar de Uyuni er verdens største saltslette og dækker et areal på over 10.000 
kvadratkilomter. For 40.000 år siden lå der på dette sted en forhistorisk 
indsø, Minchin, og da den tørrede ud, efterlod den de to saltsletter, Salar 
de Coipasa og den endnu større Salar de Uyuni. Saltsletten, der ligger i 
Bolivia, kan i regntiden være dækket af vand i visse områder, men fra 
slutningen af juni er sletten tør, så langt øjet rækker, og du kan køre over 
de udtørrede arealer i bil. Dyrelivet er unikt, og du kan eksempelvis 
studere de sydamerikanske flamingoarter, chileflamingo, pumaflamingo og 
andesflamingo, og andre fuglearter for hvilke dette er et vigtigt 
yngleområde. Udsigten over området er særegen og smuk med spredte flokke af 
græssende lamaer, og du kan sågar indlogere dig i et hotel af salt. Ikke kun 
turister tiltrækkes af dette naturfænomen. Salar de Uruni rummer i omegnen 
af ti milliarder ton salt, og her udvindes omkring 25.000 ton om året. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE2593164/top-10-verdens-laekreste-badestrande/">Top 10: Verdens lækreste 
badestrande</a></p><h3>
Lake Retba (Lac Rose), Senegal 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Lake-Retba-Lac-Rose_928655y.jpg" alt="" border="0"/><span class="caption"><span class="f-img-caption">FOTO: 
</span>www.lakeretba.com</span></span>
Fra oven ligner Lake Retba mest af alt en stor klat pink tyggegummi, der er 
trykket flad. Men faktisk er Retba en saltsø, der spreder sig ud tæt på 
Senegals hovedstad Dakar. Søen har et saltindhold på hele 40 procent, og 
vandet er pink, fordi algen dunaliella salina danner et rødt pigment, der 
absorberer sollyset. Søen ligger smukt omgivet af klitter, der afgrænser 
søen fra Atlanterhavet, og den karakteristiske farve er særlig tydelig i 
tørtiden fra november til juni. Besøger du søen, kan du ikke undgå at 
bemærke de lokale saltsamlere, der henter saltet op fra søens bund med de 
bare næver og stabler det i bunker langs bredden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2611840/miniputlande-10-steder-du-kan-besoege-paa-n-dag/">Miniputlande: 10 steder du kan 
besøge på én dag </a></p><h3>
Antelope Canyon, USA 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/APTOPIX_Antelope_Ca_928596w.jpg" alt="" border="0"/><span class="caption"><span class="f-img-caption">FOTO: 
</span>MATT YORK/AP Photo</span></span>
På det lokale sprog navajo bliver Antekope Canyon kaldt 'stedet, hvor vand 
løber gennem klipper'. Og der er da også tale om et bjergmassiv i sandsten, 
hvor såkaldte flashfloods igennem årtusinder har sendt kaskader af vand 
igennem klipperne med så stor kraft, at vandet har skåret og slebet sig ind 
i klipperne, der i tidens løb har antaget helt unikke former. Her er striber 
og sprækker, der tillader sollyset at bryde igennem og lave fantastiske lys- 
og farvespil. Lige så smukt steder er, lige så farligt er det også, og det 
kræver en lokal guide at bevæge sig rundt i dette eventyrlige univers. Her 
kan nemlig stadig opstå flashfloods, også selv om det ikke regner over selve 
Antelope Canyon. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2518375/10-bud-paa-en-anderledes-rejse-i-2015/">10 bud på en anderledes rejse 
i 2015</a></p><h3>
Zhangjiajie National Forest Park, Kina 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Zhangjiajie-Nationa_928654y.jpg" alt="" border="0"/><span class="caption"><span class="f-img-caption">FOTO: 
</span>www.zhangjiajietourism.us</span></span>
Denne nationalpark, der ligger i den nordlige Hunan-provins i Kina, er på 
Unescos liste over verdensarv og er blandt andet kendetegnet ved et væld af 
søjlelignede og takkede klippeformationer, der stikker op overalt. Krydser 
du 'The First Bridge Under Heaven', får du et smukt vue over dalen, hvor 
skyformationer ofte giver bjergtoppene et eventyrligt skær. Fortsætter du 
igennem området, kommer du også forbi Avatar Hallelujah Bjergene, områdets 
mest populære sted, der har fået dette tilnavn efter at have inspireret til 
scenografien i filmen Avatar fra 2010. Men også Tianxzi-bjerget er 
leveringsdygtig i et sceneri, der er som taget ud af en filmkulisse. Her er 
masser af muligheder for at vandre i forskellige sværhedsgrader, ligesom du 
kan komme op i højderne ad stiger, der er bygget ind i klipperne eller 
eksempelvis ved at benytte Hundred Dragon-elevatoren, en glaselevator, der 
på to minutter tager dig op i 335 meters højde. Udsigten heroppefra er unik, 
men turen op vil for nogen nok kræve en dyb indånding. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2208686/tag-med-til-nationalparken-der-inspirerede-til-avatar/">Tag med til nationalparken, 
der inspirerede til Avatar</a></p><h3>
Morning Glory Pool, USA 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Wyoming_flickr_web_928652y.jpg" alt="" border="0"/><span class="caption"><span class="f-img-caption">FOTO: 
</span>Mark Byzewski, flickr/Creative Commons</span></span>Ved 
første øjekast kunne det ligne en enorm og særdeles særpræget blomst i 
fluorescerende blå og gule nuancer, men Morning Glory Pool er en varm kilde 
i den nordlige del af Upper Geyser Basin i Yellowstone Nationalparken i 
Wyoming. Parken er den 8. største nationalpark i USA og dækker et areal på 
mere end 8983 kvadratkilomter. Her er bjergkæder, floder, et varieret 
dyreliv og altså også gejsere og varme kilder som den såkaldte Morning Glory 
Pool. At nærme sig kilden er i sig selv et smukt syn, da den ligger blandt 
graner og med en krans af bjergtoppe som baggrund. Dens specielle farve 
skyldes de bakterier, der lever og formerer sig i vandet. Du kan komme på 
guidede ture i området hele året rundt, og på vej hertil kommer du blandt 
andet forbi de smukke gejsere, Grotto og Castle. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/tgtsaersektion/saersektionusa/ECE1337425/tag-med-western-legender-paa-bar-i-usas-vilde-vest/">Tag med western-legender på 
bar i USA's vilde vest </a></p><h3>
Mauna Keas højeste punkt, Hawaii 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00928/Giant_Telescope_928648y.jpg" alt="" border="0"/><span class="caption"><span class="f-img-caption">FOTO: 
</span>AP Photo/TMT Observatory Corporation, File</span></span>
Mauna Kea er med sit højeste punkt i 4.205 meters højde den højeste vulkan på 
Hawaii, og er en af i alt fem vulkaner, der tilsammen udgør denne populære 
ferieø. Af de lokale anses Mauna Kea for en stor helligdom, hvor blandt 
andet mange forfædre ligger begravet. Er du klar på en særdeles 
strabadserende tur, er det muligt at tage en guidet vandretur til toppen, 
men du kan også vælge at booke en plads i en firhjulstrækker. Turen er kun 
tilladt fra 16 år og opefter og frarådes, hvis du har hjerte- eller 
vejrtrækningsproblemer, er gravid eller generelt har svigtende helbred. 
Toppen af Mauna Kea er verdens bedste sted at studere stjernehimlen, og 
adskillige enorme teleskoper er stillet op her, hvor du kan stå side om side 
med den nyeste teknologi og nyde solens sidste stråler forsvinde i 
horisonten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/usa/ECE1917571/smusch-smusch-smusch-her-kommer-du-i-zen-paa-hawaii/">Smusch, smusch, smusch: Her 
kommer du i zen på Hawaii</a></p><h3>
Selvlysende hav, Maldiverne 
</h3><p>
Efter mørkets frembrud kan du møde et sjældent syn på strandene på den 
maldiviske ø, Rangali. Strandene bliver simpelthen oplyst i fluorescerende 
blå nuancer, når det bliver mørkt på grund af en særlig plankton, der findes 
i vandet netop her. Den blå farver bliver skabt af millionvis af plankton, 
der dannes i havet. Lysspillet er særlig tydeligt, når månen ikke er fremme. 
Kan du ikke få nok af at betragte fænomenet fra strandkanten, kan du tage 
med på et natdyk og prøve at svømme igennem dette lysende ocean af stjerner. 
</p><p class=" bl-elem"><i class=" bl-elem"><a class=" bl-elem" target="_blank" href="http://www.cntraveler.com/galleries/2014-08-05/15-places-you-won-t-believe-exist/">Kilde: 
Condé Nast Traveller </a></i></p>	
</div>

</div></body></html>
