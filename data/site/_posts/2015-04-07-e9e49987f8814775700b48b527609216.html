---
layout:     post
title: 	    "Kom gratis i USA's nationalparker"
post_author:	    
post_date:	    Tue, 07 Apr 2015 12:47:43 +0200
post_site:	    politiken.dk 
post_link:	    http://politiken.dk/rejser/temarejser/ECE2603026/kom-gratis-i-usas-nationalparker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>
»Naturen, det billige skidt«, lød det i en digtsamling i Otto Gelsted i 1934, 
og det udsagn kan til en vis grad bruges om USA’s nationalparker. 
</p><p>
I hvert fald det med, at det er billigt – ved udvalgte lejligheder er det 
faktisk gratis at komme ind i nationalparker, der ellers i mange tilfælde 
opkræver 10-20 dollar (70-140 kroner) i entré. Det beløb dækker som regel 
for en personbil med de personer, der nu kan sidde i den. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/tgtsaersektion/saersektionusa/ECE1120384/insiderguide-til-usas-bedste-nationalparker/">Insiderguide til USA's bedste 
nationalparker</a></p><p>
Men allerede i weekenden 18.-19. april er der generelt gratis adgang til alle 
USA’s nationalparker. Disse gratisdage markerer starten på National Park 
Week, hvor der er ekstra mange aktiviteter og informationer, og formålet er 
at lokke ekstra mange gæster til. Men det er altså kun gratis i weekenden. 
</p><p>
Andre gratisdage i resten af 2015 er 25. august, 26. september og 11. 
november. 
</p><p>
National Park Service, der står for driften af parkerne, påpeger, at der kun 
opkræves entré i 127 af i alt 407 parker. De mest populære parker som f.eks. 
Yellowstone, Yosemite og Grand Canyon hører til de steder, hvor man skal 
betale for at komme ind. På parksystemets ellers meget velfungerende 
hjemmeside er det ikke muligt at få et overblik over de gratis parker. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2392856/proev-kraefter-med-fem-virkelig-ekstreme-vejstraekninger/">Prøv kræfter med fem virkelig 
ekstreme vejstrækninger</a></p><p>
En park, der netop nu er værd at besøge, er Death Valley, der ligger i 
grænseområdet mellem Californien og Nevada. Om sommeren er det en glohed og 
solsvedent område, men i de kommende uger er der gode chancer for at se et 
helt usædvanligt blomstervæld i Death Valley, som dermed ikke er helt så 
død, som navnet antyder. 
</p><p class=" bl-elem">
Blomsterne har fået gode vilkår på grund af meget regn vinteren igennem. 
Sidste gang, dette blomsterfænomen optrådte, var i 2005. 
</p>	
</div>

</div></body></html>
