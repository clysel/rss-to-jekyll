---
layout:     post
title: 	    "Hoteltjek: Klassisk møder moderne i London"
post_author:	    
post_date:	    Tue, 17 Feb 2015 09:08:35 +0100
post_site:	    politiken.dk 
post_link:	    http://politiken.dk/rejser/hoteller/ECE2545594/hoteltjek-klassisk-moeder-moderne-i-london/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<div class="art-fakta article-box">
<h4 class="">
fakta om hotellet</h4>
<div class="fakta-body" data-buildingblock="embedded_factboxlink">
<p><a target="_blank" href="http://www.madhatterhotel.co.uk/">The Mad Hatter Hotel</a> 
, 3-7 Stamford Street, London, SE1 9NY. 
</p><p><b>Godt:<br/></b>Komfortable værelser
</p><p>
Velfungerende og gratis wi-fi 
</p><p>
Venligt personale 
</p><p><b>Skidt:<br/></b> Lidt I den dyre ende 
</p><p class=" bl-elem">
Trafikstøj på nogle værelser 
</p>
</div>
</div><p>
Der er ingen form for galskab over The Mad Hatter Hotel i London. Men der har 
tidligere ligget en hattefabrik på stedet, og dermed er der skabt et link 
bagud til historien. 
</p><p>
Det er måske meget godt for et hotel, der gerne vil skille sig ud fra den 
stål- og glasskinnende byggestil, der ellers præger London. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2447275/dansker-bag-genoplivning-af-populaert-london-museum/">Dansker bag genoplivning af 
populært London-museum</a></p><p>
The Shard, Londons højeste bygning, ligger inden for synsvidde af The Mad 
Hatter – klassisk møder moderne. 
</p><p><b>Beliggenhed og pris:</b> The Mad Hatter holder til i Southward lige syd for 
Themsen. Waterloo Station ligger til den ene side – til den anden finder man 
bl.a. Tate Modern. Turen ind til f.eks. Leicester Square klares med omkring 
tre stop med undergrundsbanen. 
</p><p>
Hotellet hører på ingen måde til i billigste klasse i London. Til vores ophold 
i november sidste år var prisen 169 pund (1.700 kroner) ved bestilling på 
forhånd via et bookingsite. Prisen for gæster, der kom ind fra gaden uden 
bestilling, var i de samme dage 225 pund (2.250 kroner). I begge tilfælde 
uden morgenmad. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2447407/ikonisk-boghandel-i-london-genopfinder-sig-selv/">Ikonisk boghandel i London 
genopfinder sig selv</a></p><p>
Nærmeste undergrundsstation er Southwark et par hundrede meter væk. 
</p><p><b>Indretning:</b> Indgangen fører to veje: til venstre ind til hotellet, til 
højre ind til pub og restaurant, som også bruges af andre end hotellets egne 
gæster. I lobbyen kanter vi os hen til skranken – her er der ikke ruttet med 
gulvpladsen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/IMG_1211_JPG_913160y.jpg" alt="" border="0"/><span class="caption"><span class="f-img-caption">komfort. 
</span>Værelset er behageligt, og der kommer ikke støj fra gården. Foto: Allan Graubæk</span></span>
Politiken får et værelse på 2. sal, og man kan vælge mellem en elevator eller 
en trappe med højst umage trin. Værelset er pænt stort, og der er plads til 
et lille arbejdsbord og et par stole – og man kan stadig se gulvet. En 
lillebitte garderobe er klemt ind i et hjørne, men her er der faktisk ikke 
plads til en kuffert. I så fald skal man i hvert fald finde et andet sted at 
stille strygebrættet. 
</p><p>
Nydeligt badeværelse med bruser i badekarret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2439386/london-faar-ny-bar-hoejt-oppe-over-themsen/">London får ny bar højt oppe 
over Themsen</a></p><p>
Politikens værelse vendte ud til en gård, hvor der var totalt tyst. Hotellet 
ligger ud til en travl rundkørsel, så værelset ud mod gaden har muligvis 
meget trafikstøj. 
</p><p><b>Faciliteter og service:</b> Gratis wi-fi og en stor bakke med diverse te- 
og kaffeprodukter. Der er både en normal vandvarmer og en stempelkande. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/IMG_1213_JPG_913158y.jpg" alt="" border="0"/><span class="caption"><span class="f-img-caption">mini-café. 
</span>Forskellige slags kaffe og te kan brygges på værelset. Der er også gratis kiks. Foto: Allan Graubæk</span></span>
Morgenmad serveres i restauranten, der ligger i forlængelse af pubben. Der er 
to slags morgenmad: En kold buffet, som især lider af brødmangel, hvilket 
gør prisen på 10,95 pund (110 kroner) for høj. Så er der mere ræson i den 
varme buffet til 12,95 pund (130 kroner), som kan være hele svineriet af en 
Full English Breakfast med æg, skinke, baked beans, tomat etc.– en tung 
omgang. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2257650/find-en-telefonboks-og-faa-gratis-wi-fi/">Find en telefonboks og få 
gratis wi-fi</a></p><p><b>Konklusion:</b> The Mad Hatter er et velfungerende hotel i den lidt dyre 
klasse, men uden det særpræg, navnet ellers kunne antyde. Men det ligger 
fint, hvis man har ærinde i området syd for Themsen. 
</p><p class=" bl-elem"><i class=" bl-elem">Politiken var inviteret af Det Britiske Turistråd. </i></p>	
</div>
</div></body></html>
