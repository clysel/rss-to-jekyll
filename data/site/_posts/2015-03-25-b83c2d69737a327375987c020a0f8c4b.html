---
layout:     post
title: 	    "Konservativt regnestykke fører frem til mølle-milliarderne"
post_author:	    
post_date:	    Wed, 25 Mar 2015 19:47:43 +0100
post_site:	    politiken.dk 
post_link:	    http://politiken.dk/oekonomi/ECE2603673/konservativt-regnestykke-foerer-frem-til-moelle-milliarderne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Slideshow</h4>
<h5>
Forstå, hvorfor Dong blev solgt for billigt</h5>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00923/_KO-Dong-Thumbs-Up-_923373w.jpg" alt="" border="0"/></span></p><p>
På tre måneder voksede DONG's værdi med 21 milliarder kroner, men uden at 
danskerne fik fornøjelse af værdiforøgelsen på knap 40 procent. 
</p><p class=" bl-elem">
Forstå baggrunden på ni slides <a href="http://politiken.dk/indland/100procent/ECE2595315/slideshow-forstaa-hvorfor-dong-blev-solgt-for-billigt/" target="_blank">her</a>. </p>
</div>
</div><p>
Det var langt fra første gang, adjunkt Thomas Borup Kristensen fra Aalborg 
Universitet regnede på værdien af fremtidige havvindmølleparker, da 
Politiken bad ham om at gennemregne betydningen af de nye britiske 
støtteordninger for Dongs værdi. 
</p><p>
Thomas Borup Kristensen har tidligere regnet på Dongs værdi, og han er vant 
til at vurdere økonomien i blandt andet havvindmølleprojekter. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/dkoekonomi/ECE2602770/danmark-oversaa-milliardgevinst-ved-dong-salg-til-goldman-sachs/">Danmark overså milliardgevinst 
ved Dong-salg til Goldman Sachs</a></p><p>
Vindprojekterne er kendetegnet ved en række kendte faktorer og en håndfuld 
udgifter og indtægter, der varierer fra projekt til projekt og fra tid til 
tid. De vigtigste usikre faktorer er elprisens størrelse, udgifterne til 
opførelse, drift og vedligeholdelse af mølleparkerne samt hvor mange penge 
og til hvilken rente, investorerne kan låne penge til byggeriet af en 
møllepark. 
</p><p>
Oven i disse ting så ved man med sikkerhed, at de meget store anlægsudgifter 
kommer, før den første mølle overhovedet drejer rundt, og investor kan tjene 
penge på at sælge strømmen. 
</p><p>
»Jeg har i alle udregningerne bygget på kendte oplysninger fra flere 
forskellige rapporter og kilder blandt andet EU og den europæiske 
vindenergiorganisation (EWEA)«, forklarer Thomas Borup Kristensen, der har 
sin daglige gang på universitetets Institut for Økonomi og Ledelse. 
</p><h3>
De højeste kendte anlægsudgifter
</h3><p>
For anlægsudgifterne gælder det, at regnestykket bygger på de højeste kendte 
anlægsudgifter i dag: Det samme gælder udgifter til service og vedligehold 
af vindmølleparkerne. For at fastholde en forsigtig og konservativ 
beregning er udsigten til mere effektive og dermed billigere vindmølleparker 
i fremtiden derimod ikke taget med i regnestykket. 
</p><p>
Samme forhold gælder effektiviteten af de nye parker- altså hvor gode de er 
til at omsætte vind til strøm - heller ikke her er der indregnet de 
forbedringer, som er på vej i branchen. Afsættet er den nuværende kendte 
viden. 
</p><p>
Thomas Borup Kristensen tager desuden afsæt i en elpris, der ligger på 40 år 
per kilowatt i modsætning til f.eks. EWEA, der regner med 50 øre i deres 
fremtidsscenarier«, forklarer Thomas Borup Kristensen.
</p><p>
Elprisen på det fri marked spiller en rolle for den samlede værdi af 
mølleparkerne, fordi der i det britiske tilfælde ’kun’ er en statsgaranteret 
afregningspris per kilowatt i de første 15 år af parkernes levetid, de 
sidste ti år får de alene markedsprisen. 
</p><h3>
En såkaldt nutidsværdi
</h3><p>
Når tallene er regnet igennem, skal der beregnes en såkaldt nutidsværdi af de 
kolossale beløb, det svarer til, hvad det hele er værd, hvis det bliver sat 
til salg i morgen. 
</p><p>
»Vi har brugt nutidsværdimetoden – discounted cash flow – hvor man tager alle 
fremtidige betalingsstrømme omregnet til nutidsværdi, så de er 
sammenlignelige. Det sammenholder vi med, hvad parken koster at opføre nu og 
her, så det også er i nutidskroner. Nutidsværdien er baseret på, at 
egenkapitalen skal forrentes med 15 procent, og så kommer vi frem til, at 
der er en merværdi på 21 milliarder på Dongs tre nye projekter i 
Storbritannien«. 
</p><p>
»Det er sådan, man værdifastsætter værdien af alle virksomheder, man finder 
nutidsværdien af det fremtidige cashflow. Og de 21 mia. kr er, hvad du vil 
give for de tre parker, hvis de er sat i drift i dag«. 
</p><p><i class=" bl-elem">Så hvis Dongaktierne først var solgt den dag, hvor aftalerne for de tre 
parker blev givet, så var værdigrundlaget ikke de 31,5 mia. som 
Finansministeriet kom frem til men 52,5? </i></p><p>
»Ja sådan er det. Med mindre man havde regnet det ind i værdifastsættelsen på 
de 31,5 milliarder«. 
</p><p><i class=" bl-elem">Og det forklarer både ministeriet og Dong til en vis grad var tilfældet, 
men så var hele DONG dengang blot 10 milliarder kroner værd uden disse tre 
parker – er det realistisk?</i></p><p class=" bl-elem">
»Man skal altid være forsigtig med at værdifastsætte og investere i 
bakspejlet, men nej det er ikke realistisk, at resten af Dong skulle være 
10-11 milliarder kroner værd«, forklarer Thomas Borup Kristensen. 
</p>	
</div>
</div></body></html>
