---
layout:     post
title: 	    "Kritikere: Forsikringsselskabers datajagt giver massiv social slagside "
post_author:	    
post_date:	    Mon, 11 May 2015 21:46:38 +0200
post_site:	    politiken.dk 
post_link:	    http://politiken.dk/oekonomi/ECE2664532/kritikere-forsikringsselskabers-datajagt-giver-massiv-social-slagside/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det bliver de svageste, som kommer til at betale for de stærkes 
forsikringsrabatter. 
</p><p>
Den dystre forudsigelse går igen, når kritikere skal betegne den retning, 
forsikringsbranchen bevæger sig i. 
</p><div class="art-quote article-box">
<p class="quote"/>
<blockquote>
<p class="quote-txt">
At vi alle installerer sådan en app, bliver der jo ikke færre syge af. Så det 
kan betyde, at de gode liv får en billigere forsikringspræmie, og de dårlige 
liv en dyrere.
</p>
<p class="sender">
Jesper Lund, IT-politisk Forening 
</p>
</blockquote>
</div><p>
Selskaberne indhenter flere og flere data om forsikringstagerne. De bliver 
brugt til at gøre forskel på præmierne. Står du således opført i RKI som 
dårlig betaler, er der sygdom i din familie, eller bor du tæt på en station, 
kan det få prisen på forsikring til at stige. </p><p>
»Udviklingen bekymrer os, for der skabes et a- og et b-hold med et 
lavrisikosegment og et højrisikosegment, hvor det kun er dem, selskaberne 
ser som gode kunder, der får den rimelige og gode adgang til 
forsikringsmarkedet«, siger seniorjurist i Forbrugerrådet Tænk, Mads 
Mølgaard Braüner. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2663981/forsikringsselskaber-vil-have-fat-i-gentest-for-arvelige-sygdomme/">Forsikringsselskaber vil have 
fat i gentest for arvelige sygdomme</a></p><p>
Som Politiken har beskrevet, kan forholdene på udenlandske forsikringsmarkeder 
måske give vink om, hvad der måske kan være danske kunder i vente. Viser en 
gentest risiko for kræft, Alzheimers eller andre alvorlige lidelser senere i 
livet, kan det lukke amerikanske forsikringskunders adgang til 
livsforsikring. 
</p><div class="art-fakta article-box">
<h4 class="">
Forskel på folk</h4>
<div class="fakta-body" data-buildingblock="embedded_factboxlink">
<p><b>Mikrotarifering </b>er forsikringsbranchens ord for at tilbyde forskellige 
præmier til folk, afhængigt af hvilken risiko de individuelt set 
repræsenterer. Tidligere har man primært skelnet efter kollektive risici, 
hvor unge mænd eksempelvis betaler dyrere for bilforsikring end ældre, fordi 
de statistisk set har højere risiko for at ende i ulykker. 
</p><p class=" bl-elem"><b>I dag </b>differentierer mange selskaber efter langt mere individuelle 
principper, hvor personlige sundhedsoplysninger, kørselsmønstre og din 
bopæls konkrete afstand til eksempelvis stationer eller politistationer har 
afgørende indflydelse på beregningen af, hvor meget du skal betale for en 
forsikring, eller om du overhovedet kan få en. 
</p>
</div>
</div><p>
Og giver sydafrikanske kunder forsikringsselskabet adgang til deres fysiske 
bevægelser via en app på mobiltelefonen, kan det udløse rabatter, som 
vokser, hvis den registrerer et sportsligt og sundt liv. Det er et problem, 
hvis dataadgang af denne type bliver en betingelse for at blive forsikret, 
mener kritikerne. </p><p>
»At vi alle installerer sådan en app, bliver der jo ikke færre syge af. Så det 
kan betyde, at de gode liv får en billigere forsikringspræmie, og de dårlige 
liv en dyrere. Set ud fra et samfundsperspektiv er der en voldsom social 
slagside i det«, siger Jesper Lund, næstformand i IT-politisk Forening. 
</p><h3>
De unge mænd betaler allerede 
</h3><p>
På branchesprog kaldes det mikrotarifering, når forsikringspræmier fastsættes 
efter kundernes individuelle risiko. De store danske forsikringsselskaber 
tog for alvor fremgangsmåden til sig i midten af 00'erne under anklager om 
et opgør med »den solidariske forsikringstanke«. Tryg-koncernen afviste i en 
årrække at omfavne metoden, men følte sig i 2010 presset til at følge 
konkurrenterne trop og vinke farvel til de fælles priser på en 
indboforsikring uanset boligens postnummer og afstand til havet. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis alle skulle have samme præmie, så skulle alle andre betale mere for at 
den 18-årige kunne få en meget billig forsikring. Det tror jeg da ikke, at 
vi ønsker.
</p>
<p class="sender">
Carsten Møller Pedersen 
</p>
</blockquote>
</div><p>
I 2015 ser Nem Forsikring ingen problemer i at anvende de teknologiske 
muligheder og lade risikovurderingerne flytte ind i den enkelte kundes 
telefoner. Her vil man følge deres kørsel via en app og potentielt set lade 
præmien på bilforsikring bestemme af, om de kører pænt eller risikabelt. 
</p><p>
Direktør Carsten Møller Pedersen giver ikke meget for kritikken af 
mikrotarifering, som han betegner som »den sædvanlige historie, hvor man er 
lidt bange for udviklingen«. Forsikringsbranchen har altid skelnet efter 
risiko, men før skete det blot på mere upræcis facon: 
</p><p><a class="embeddedlink" href="http://politiken.dk/oekonomi/privatoekonomi/ECE2664147/kaere-kunde-du-koerer-altsaa-ret-hurtigt-i-det-her-kryds-saet-farten-ned/">Kære kunde, du kører altså ret hurtigt i det her kryds. 
Sæt farten ned!</a></p><p>
»I dag har en 18-årig jo en anden præmie end en 50-årig fornuftig bilist, og 
en, der bor i et højrisikoområde for ridser og skrammer, giver mere i dag. 
En, der kører BMW, betaler mere end en, der kører Skoda. En, der bor i 
stråtækt hus, betaler mere end husejeren med tegltag. For mig at se er det 
her bare endnu et skridt. Det, man opponerer mod, har været gældende i lang 
tid. Jeg tror ikke nogen ønsker, at man skulle gå tilbage. Hvis alle skulle 
have samme præmie, så skulle alle andre betale mere for at den 18-årige 
kunne få en meget billig forsikring. Det tror jeg da ikke, at vi ønsker, for 
vi ønsker jo netop, at den 18-årige er påpasselig«. 
</p><h3>
Data er guld værd 
</h3><p>
It-giganten Apple har lanceret en sundheds-app med den seneste opdatering af 
styresystemet på kundernes mobiltelefoner. 
</p><p>
Det er endnu uvist, om virksomheden har konkrete planer om at videresælge de 
sundhedsdata, brugerne opfordres til at gemme i app’en. Men interessen for 
denne slags data er stor fra forsikringsselskaber og andre aktører, anfører 
Jesper Lund. Køberne er der allerede. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/internet/ECE2618093/rabat-paa-varer-faar-os-til-at-saelge-vores-private-data/">Rabat på varer får os til at 
sælge vores private data</a></p><p class=" bl-elem">
»Om det bliver Apple, Google eller Facebook, der vinder det her, er ikke til 
at sige. Men det bliver en af gatekeeperne, en af giganterne, der kommer til 
at vinde, og de får en ufattelig magt. Den, der kontrollerer data, har 
magten«, siger Jesper Lund. 
</p>	
</div>

</div></body></html>
