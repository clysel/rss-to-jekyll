---
layout:     post
title: 	    "Simon & Garfunkel havde det »ad helvede til« i Idrætsparken"
post_author:	    
post_date:	    Sun, 15 Mar 2015 09:56:52 +0100
post_site:	    politiken.dk 
post_link:	    http://politiken.dk/kultur/musik/ECE2586327/simon--garfunkel-havde-det-ad-helvede-til-i-idraetsparken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Patrick Hickey husker tydeligt den smukke, lyse juniaften i 1982, hvor Simon &amp; 
Garfunkel skulle optræde i Idrætsparken. 
</p><p>
Men ikke for det gode. 
</p><p>
Simon &amp; Garfunkel var kortvarigt genforenede først i 1980'erne, hvor de 
blandt andet spillede deres berømte gratis koncert i Central Park i New York 
i 1981. 
</p><p>
Året efter var det Københavns tur. Og Patrick Hickey var - som 
produktionsleder for arrangøren ICO Concerts - vidne til, at de to musikere 
var uvenner. Samtidig var deres management uhørt pernitne med, at alt i den 
30-40 sider lange <i>rider</i> med alverdens krav skulle overholdes ned i 
mindste, ubetydelige detalje. 
</p><p>
Stemningen mellem de på papiret genforenede, men reelt stadig fjendtligt 
indstillede kunstnere, var ligefrem en belastning for koncertarrangørens 
ansatte. 
</p><p>
»Det var ubehageligt. Vi havde vores medarbejdere i omklædningen, hvor de 
strøg tøj og serverede snacks. Jeg kan specielt huske garderobeassistenterne 
kom ud og sagde ’jeg må lige have fred – jeg må lige have en smøg’. De måtte 
flygte, fordi der var så dårlig en atmosfære«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/musik/ECE2396326/paul-simon-og-sting-synger-hinandens-sange-i-odense/">Paul Simon og Sting synger 
hinandens sange i Odense</a></p><h3>
For pengenes skyld 
</h3><div class="art-fakta article-box">
<h4 class="">
Simon &amp; Garfunkel i Danmark</h4>
<div class="fakta-body" data-buildingblock="embedded_factboxlink">
<p>
Paul Simon og Art Garfunkel gæster i disse dage Danmark og giver koncert - 
hver for sig. 
</p><p>
Paul Simon optræder i Odense (sammen med Sting) 17. marts, mens Art Garfunkel 
optræder i Koncerthuset i København 20. marts. 
</p><p>
Begge optræder med et udvalg af sange fra deres fælles bagkatalog, der tæller 
hits som 'El Condor Pasa (If I Could)', 'Scarborough Fair/Canticle', 'Mrs. 
Robinson, 'The Sound of Silence' og 'Bridge over Troubled Water'. Alene i 
USA har de som duo solgt over 40 mio. album. 
</p><p>
Siden de i 1970 stoppede deres samarbejde første gang, har de kun sporadisk 
stået på en scene sammen. Dog blev de i 1982 genforenet for en kort stund og 
gennemførte en Europa-turné, der også bragte dem til København. 
</p><p class=" bl-elem">
De har ikke optrådt sammen i Danmark siden en koncert i Parken i 2004 som en 
del af deres store genforeningsturne 'Old Friends'. I 2009 var de på endnu 
en genforeningsturne - denne gang i Asien og Australien.
</p>
</div>
</div><p>
Patrick Hickey har som erfaren produktionsleder ofte oplevet, at netop 
genforeningsturneer og koncerter lider under den slags dårlig stemning, 
fordi kunstnerne er drevet af penge frem for en fælles kunstnerisk ambition. 
Og sådan var det med koncerten 4. juni i 1982. </p><p>
»Min opfattelse var, at det var ren kommerciel affære, for de havde det ad 
helvede til, de her to mænd. Som jeg oplevede det, var det ren børnehave«, 
husker Patrick Hickey. 
</p><p>
Det samme oplevede Politikens musikkritiker Torben Bille - der døde i 2013 - 
som skrev i sin anmeldelse: 
</p><p>
»Jeg kunne undervejs ikke dy mig for at tænke på, om ikke motivet bag denne 
turné, trods alle forsikringer om det modsatte, alligevel blev klarest 
udtrykt i Bladkompagniets annonce på den billige langside: ’Få motion og en 
god ekstraindtægt!’. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/ECE1768025/art-garfunkel-forsvandt-foer-svensk-koncert/">Art Garfunkel forsvandt før 
svensk koncert</a></p><h3>
To hold 
</h3><p>
Derudover havde hver af de to frontfigurer medbragt sit eget hold, hvilket 
også førte til gnidninger. 
</p><p>
»Der var en voldsomt trykket stemning både på produktionsplan og artistplan. 
Der var masser af spændinger. Så snart der er tale om en <i>renunion</i> 
– jeg har også lige været manager på Cliff Richards genforening med The 
Shadows – så er der to produktionshold. Så Paul Simon og Art Garfunkel kom 
med hver deres lysshow, hver deres garderobe og hver deres lydmand, og det 
kolliderede. Så der var indbyggede konflikter på topplan«. 
</p><p>
Derfor følte Patrick Hickey det som om et åg blev løftet af hans skuldre, da 
de to frontfigurer endelig løb op fra spillergangen, ud på rampen og op på 
scenen hånd i hånd. 
</p><p>
»For så var vi lokale ikke længere i skudlinjen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE1695927/simon-minus-garfunkel-kaemper-i-herning/">Simon minus Garfunkel kæmper i 
Herning</a></p><h3>
Ikke stor koncert 
</h3><p>
Simon &amp; Garfunkels relativt afdæmpede numre betød, at lyden i 
Idrætsparkens berygtede beton-akustik tog sig ualmindeligt pænt ud i ørerne. 
Alligevel var det ikke en mindeværdig koncert, vurderede anmelder Torben 
Bille efterfølgende. 
</p><p class=" bl-elem">
»Koncerten har sikkert været en oplevelse, hvis man synes om at høre 
skrøbelige ballader smadret af taktfaste klapsalver, og kun kan forestille 
sig 'Bridge Over Troubled Water' serveret som en hyggelig, fordringsløs 
blanding af bønnemøde og Sejle Op Ad Åen i skæret af blafrende lys, men kan 
18.000 engangslightere ikke tage fejl?«. 
</p>	
</div>
</div></body></html>
