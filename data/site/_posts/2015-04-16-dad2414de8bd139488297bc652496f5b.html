---
layout:     post
title: 	    "29 år efter katastrofen: Nu skal Tjernobyl skilles ad"
post_author:	    Magnus Boye
post_date:	    Thu, 16 Apr 2015 14:58:11 +0000
post_site:	    ing.dk 
post_link:	    http://ing.dk/artikel/29-aar-efter-katastrofen-nu-skal-tjernobyl-skilles-ad-175495
---
<html><body><div><section class="body">
			<p>Atomkatastrofen i Tjernobyl for snart 29 år siden satte sig varige spor i omgivelserne. Mens træer i nærheden af kraftværket er ramt af unormalt stærk vækst og forhøjede cæsium-niveauer stadig gør det risikabelt at spise rensdyrkød i Norge, fortsatte kraftværkets øvrige tre reaktorer dog i årevis med at producere strøm til Ukraine.</p>
			
			
			<p>Men nu skal også den ikke-havarerede del af Tjernobyl-anlægget følge reaktor fire i graven, meddelte landets atomkraftsmyndighed for nylig. Første fase af dekommissioneringen indebærer et 'final shutdown' og forventes at vare i 10 år. Det skriver <a href="http://www.world-nuclear-news.org/RS-Chernobyl-1-3-enter-decommissioning-phase-13041501.html">World Nuclear News</a>.</p>
			<p>Den endelige nedrivning af kraftværket med det gruvækkende navn vil have 'stor positiv betydning' og bringe økonomisk og social udvikling til regionen i nærheden af Tjernobyls eksklusionszone, anslår det statsejede selskab, der håndterer det pensionerede kraftværk.</p>
			<h2>Tidsplan: færdig om 50 år</h2>
			<p>26. april er det 29 år siden, at Tjernobyls fjerde reaktor kom ud af kontrol, hvilket udløste verdens største atomkatastrofe. Trods ulykken fortsatte reaktor 1, 2 og 3 som vitale dele af Ukraines strømforsyning. I årene efter blev reaktorerne én efter én taget ud af drift, og siden 2000 er der ikke blevet produceret kernekraft i Tjernobyl.</p>
			<p><aside class="plugin reference info_graphics">
			  <a class="content" href="http://ing.dk/infografik/infografik-sadan-bygges-tjernobyls-nye-sarkofag-101692">
			    <img src="http://ing.dk/sites/ing/files/styles/w1120_reference_illustration/public/images/39195.jpg?itok=Xm8g-7OE" alt=""/>  </a>
			  
			</aside></p>
			<p>Hele arbejdet med at skille de tre reaktorer ad stump for stump skal efter planen være overstået i 2064 og prisen for den første del af projektet ligger på 43 millioner dollars – i nærheden af 300 millioner kroner.</p>
			<p>Både pris og tidshorisont blegner dog i sammenligningen med kraftværkets reaktor fire. I fosøget på at inddæmme den ødelagte reaktor er der blevet bygget en 110 meter høj stål-sarkofag over anlægget med en forventet pris på 11,2 milliarder.</p>
			<p>Før sarkofagen er på plads, kan den reelle dekommissionering af reaktoren ikke begynde, men det forventes at tage meget længere tid end resten af anlægget.</p>
		</section>
		  </div></body></html>
