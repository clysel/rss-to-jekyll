---
layout:     post
title: 	    "Anmeldelse: Muhammedkrisens indirekte bagmand udgiver kriminelt kedelig satire"
post_author:	    
post_date:	    Thu, 26 Feb 2015 20:59:51 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2565485/anmeldelse-muhammedkrisens-indirekte-bagmand-udgiver-kriminelt-kedelig-satire/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Den Bedste Bog. Sandheden. Den Bedste Bog. Løgnen.</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div><p>
Kåre Bluitgen. Forlaget Tøkk, 760 sider plus 760 sider, i alt 298 kroner. 
Udkommer i dag.
</p></div>
</div><p>
Det begynder lovende, med en digterkonkurrence i Mekka. 
</p><p>
Digtere er jo folk, der fortæller sandheden ved hjælp af løgn, også kaldet 
fiktion. Men snart fortrænges digterne af profeterne, der jo stikker os 
fiktioner under dække af den evige sandhed. Forfatteren foretrækker 
forfattere for profeter. 
</p><p>
Ved digterceremonien dukker der en smuk kvinde op, som tilmed smider tøjet. 
Det gør mændene opstemte, især en vis Abu al-Qasim. 
</p><p>
Men ak, derefter går Kåre Bluitgens historie i stå. Den ene anekdote følger 
den anden, personlisten eksploderer – ifølge registeret er der hele hundrede 
navngivne medvirkende – og det varer evigheder, før den smukke frøken viser 
sig igen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE802322/koranoversaettelse-er-som-en-julegave-til-bin-laden/">Koranoversættelse er som en 
julegave til bin Laden</a></p><p>
Efter mange, mange sider bliver det afsløret, at Abu al-Qasim også er kendt 
under navnet Muhammed, og at det altså er profetens historie, vi er ved at 
arbejde os igennem. 
</p><h3>
Kedeligt 
</h3><p>
Når Kåre Bluitgen kan få trekvart tusind sider – eller faktisk halvandet 
tusind – til at gå med at fortælle om Muhammeds liv, er det, fordi han 
fortæller om alle mulige andres. Så snart han øjner en tangent, går han ud 
ad den. 
</p><div class="art-fakta article-box">
<h4 class="">
Blå bog</h4>
<h5>
Kåre Bluitgen</h5>
<div class="fakta-body" data-buildingblock="embedded_factboxlink">
<p>
Født 1959, har udgivet 70 bøger, overvejende for børn og unge, blandt 
andet 'Koranen og profeten Muhammeds liv', 2006. 
</p><p class=" bl-elem">
Han har gendigtet klassikere som 'Erasmus Montanus', 'Jeppe på Bjerget', 'Don 
Quijote' og Koranen.
</p>
</div>
</div><p>
Arabiens hellige byer, Mekka og Medina, er et sandt helvede af religioner, og 
vi får lidt at vide om dem alle. Her er tilhængere af Jahve, Allah, Kristus 
og Zarathustra, samt forstødte jøder og ekskommunikerede kristne.</p><p>
Volden mellem mændene og mellem kønnene er voldsom, men dog ikke værre end i 
andre historier fra gamle dage. Når det er svært at holde tråden i sådan en 
mastodont uden tydelige hovedpersoner og højdepunkter, er det ikke mindst, 
fordi sproget mangler humør og variation. 
</p><p>
I små doser havde det været o.k., for Buitgen er en professionel fortæller, 
hvis sprog er uden knuder. Men når det fortsætter sådan i en uendelighed 
uden opkvikkende temposkift eller levende billeder, kommer det efterhånden 
til at lyde som muzak i et supermarked. 
</p><p><b class="ext-link">INTERVIEW</b><a class="embeddedlink" href="http://politiken.dk/kultur/ECE797405/kaare-bluitgen-koranen-er-jo-umulig-at-forstaa/">Kåre Bluitgen: Koranen er jo umulig at 
forstå</a></p><p>
Hvad går det hele ud på? Kåre Bluitgen har længe kredset om Muhammed. Han 
havde engang problemer med at få illustreret en bog om profeten. 
</p><p>
Da Jyllands-Posten hørte om det, opstod som bekendt ideen om at lære 
muslimerne at tåle hån, spot og latterliggørelse ved hjælp af 
karikaturtegninger. 
</p><p>
Det virker ikke, som om det er den ide, Bluitgen vil brygge videre på. Han er 
godt nok et verdsligt menneske, der behandler bogens religiøse figurer som 
mennesker med de svagheder, mennesker nu engang har, men ikke sådan, at 
nogen kan hidse sig op. 
</p><p>
Det mest krænkende ved ’Den Bedste Bog’ er, at den er nærmest kriminelt 
kedelig. 
</p><h3>
1.500 siders hø 
</h3><p>
Er det mon satire, det her? Ja, vist nok, men af en meget speciel art. Et sted 
i romanen skriver forfatteren en hel lille leksikonartikel om emnet: 
</p><p>
»Satiren gør ikke nar som karikaturen, og den ler ikke ad andres tragedie som 
komikken. Satiren holder sig så tæt på sandheden som skyggen til sin herre, 
og det er det, der gør den så ondskabsfuld og uafrystelig«. 
</p><div class="art-quote article-box">
<p class="quote"/>
<blockquote>
<p class="quote-txt">
Ikke noget med at grine her. Ikke karikaturer, kun skyggebilleder
</p>
</blockquote>
</div><p>
Ikke noget med at grine her. Ikke karikaturer, kun skyggebilleder. Det må 
betyde, at han ligesom sollysets skygger bare afbilder de konturer, der nu 
engang er til stede i stoffet. Resultatet er en prosa, der er mere 
realistisk pædagogisk end ondskabsfuld uafrystelig.</p><p>
Forfatteren nøjes med at give sig selv til kende med diskrete bemærkninger som 
den, at »blandt menneskene synes de mest krigeriske at være dem, der har en 
gud at retfærdiggøre deres ondskab med«. Men det er jo blot en empirisk 
sandhed. 
</p><p>
Den eneste vittighed, jeg har opdaget i ’Den Bedste Bog’, ligger gemt i 
undertitlen ’Sandheden’. 
</p><p>
Man får nemlig i tilgift til den tykke bog med hvidt omslag ganske gratis en 
bog magen til under samme titel i sort bind med undertitlen ’Løgnen’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE799264/bluitgen-unge-muslimer-skal-kende-deres-koran/">Bluitgen: Unge muslimer skal 
kende deres koran</a></p><p>
Til ære for de tungnemme, udtaler et ukendt ’vi’ på titelbladet af 
sandhedsbindet, at »vi kommer til dig med sandheden«, mens ’vi’ i 
løgnebindet ser, »at du er fyldt med dårskab, og vi regner dig for at høre 
til blandt løgnerne«. 
</p><p>
I et følgebrev skriver Kåre Bluitgen, at forskellen mellem de to bind er til 
at overse. Det kan jeg skrive under på. I begge bøger er der nemlig de samme 
140 kapitler med de samme undertitler, den samme personliste og de samme 
otte siders fraklip til sidst. 
</p><p>
At søge efter noget i den ene, som ikke er i den anden, er som at stå foran to 
høstakke og blive bedt om at finde en nål i den ene. Der er 1.500 siders hø 
at lede i. 
</p><h3>
I en bedre verden 
</h3><p>
Jeg må melde pas og lade mig nøje med den simple pointe, at hvad den ene 
kalder sandt, kalder den anden løgn, selv om den tredje ikke kan se forskel 
på det ene og det andet. 
</p><p>
Læren er, at religiøse mennesker ligesom alle andre af og til er vredladne, 
lystne, løgnagtige og ikke til at stole på. Bare lidt værre, fordi de tror, 
at deres hellige bog er skrevet af Gud og ikke – som alle andre bøger – af 
mennesker. 
</p><p>
Det er virkelig en satire, der ikke slider på smilebåndet. 
</p><p>
Forfatteren er et civiliseret menneske, der ikke hænger den ene slags 
religiøse mere til tørre end den anden slags. Jøder, muslimer og kristne får 
såmænd bare at vide, at de er mennesker alle til hobe. 
</p><p>
Kun Zarathustra-præsten er lidt klogere, for han ved, at alt det med gud er 
noget, menneskene har fundet på. 
</p><p class=" bl-elem">
Hvis al satire var som ’Den Bedste Bog’, ville verden være fredeligere. Og 
kedeligere. 
</p>	
</div>
</div></body></html>
