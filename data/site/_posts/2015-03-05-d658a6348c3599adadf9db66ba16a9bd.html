---
layout:     post
title: 	    "Ny udgave af spilmotoren Unity er gratis for mindre projekter"
post_author:	    Christian Loiborg
post_date:	    Thu, 05 Mar 2015 10:32:39 +0000
post_site:	    www.version2.dk 
post_link:	    http://www.version2.dk/artikel/ny-udgave-af-spilmotoren-unity-er-gratis-mindre-projekter-91847?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Det vælter ind med nyheder fra Game Developers Conference, der i disse dage afholdes i San Francisco, USA. Nu melder Unity sig på banen med en ny udgave af den populære spilmotor: Unity 5. Den nye udgave er gratis for mindre projekter, skriver <a href="http://arstechnica.com/gaming/2015/03/unity-5-game-engine-brings-enhanced-graphic-tools-new-cloud-services/">Ars Technica</a>.</p>



<p>Spilmotoren koster $75 om måneden, svarende til 500 kroner, i abonnement for udviklere. Det helt nye er dog, at spilmotoren også kan fås gratis, hvis udviklerne i stedet betaler en licensafgift bestående af en procentdel af omsætningen for spil, der omsætter for mere end $100,000 om året, svarende til 665.000 kroner. Med den betalte udgave af spilmotoren betales der ikke licensafgifter til Unity.</p>

<p>Ifølge Unity bringer femte udgave af spilmotoren på <em>massivt forbedrede grafikegenskaber</em>. Det inkluderer blandt andet en ny fysisk baseret shader, der er bygget op omkring materialer fra den rigtige verden, realtids global belysning ved hjælp af Geometrics Enlighten-teknologien samt understøttelse af HDR-refleksioner.</p>

<p>Den nye spilmotor kan kompilere spil til 21 forskellige platforme fra én enkelt kodebase - inklusiv ny understøttelse af Ocolus Rift-baserede virtual reality-spil.</p>

<p>Sammen med lanceringen af Unity 5 følger lanceringen af Unity Cloud Build - en ny, skybaseret tjeneste, der lader udviklere styre og synkronisere kodeversioner på tværs af brugere. Tjenesten koster $25 om måneden, svarende til omkring 165 danske kroner. For de, der bruger den betalte udgave af spilmotoren, og dermed betaler $75 om måneden, følger det første år af tjenesten med uden yderligere omkostninger.</p>

<p>Unity-spilmotoren er især populær blandt udviklere af mobilspil. Blandt de spil, der er <a href="http://en.wikipedia.org/wiki/List_of_Unity_Engine_games">udviklet med Unity</a> er Angry Birds Epic, ARMA Tactics og Deus Ex: The Fall.</p>

<p>Herunder kan du se en række eksempler på grafik udviklet med den helt nye Unity 5-spilmotor.
<section class="video plugin"/></p>



<p/></section></div></body></html>
