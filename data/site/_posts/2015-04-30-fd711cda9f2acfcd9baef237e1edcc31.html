---
layout:     post
title: 	    "Enhedslisten vil have Thorning til at droppe de radikale"
post_author:	    
post_date:	    Thu, 30 Apr 2015 23:41:00 +0200
post_site:	    politiken.dk 
post_link:	    http://politiken.dk/indland/politik/ECE2651085/enhedslisten-vil-have-thorning-til-at-droppe-de-radikale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når Enhedslistens politiske ordfører, Johanne Schmidt-Nielsen, fredag holder 
1. maj tale i Fælledparken, vil hun komme med et frontalangreb på de 
radikale. 
</p><p>
Ifølge Johanne Schmidt-Nielsen bør statsminister Helle Thorning-Schmidt (S) 
sige farvel til de radikale, og danne en ren S-regering, hvis hun vinder 
valget. 
</p><p>
»Vores opfordring er meget klar. Sig farvel til de radikale som 
regeringsmedlem og dan en ren S-regering«, siger Johanne Schmidt-Nielsen og 
tilføjer: 
</p><p>
»Vi mener ikke, at de radikale bør indgå i en ny regering, hvis rød blok får 
flertal efter et valg. De ligger langt til højre på den økonomiske politik 
og vil stå i vejen for at skabe større lighed og mere tryghed på 
arbejdsmarkedet«. 
</p><p><b class="ext-link">NY UDMELDING</b><a class="embeddedlink" href="http://politiken.dk/indland/politik/ECE2650987/thorning-lancerer-dagpengeudspil-med-indroemmelser/">Thorning lancerer dagpengeudspil med 
indrømmelser</a></p><p>
Enhedslisten har længe kritiseret Thornings regering for barske reformer af 
blandt andet SU, kontanthjælp og førtidspension. Men nu retter støttepartiet 
for alvor kanonerne mod de radikale. 
</p><p>
Enhedslisten friholder dog ifølge Johanne Schmidt-Nielsen ikke 
socialdemokraterne fra ansvaret for de »ulighedsskabende reformer«: 
</p><p>
»Thorning og Corydon bærer i den grad deres del af ansvaret. Men der er ingen 
tvivl om, at De Radikale hele tiden trækker i en asocial og højreorienteret 
retning på den økonomiske politik«, siger Johanne Schmidt-Nielsen. 
</p><h3>
Olsen Dyhr: Dumstædig
</h3><p>
Dermed forstærker hun den tiltagende kritik af de radikale, som også SF's 
formand Pia Olsen Dyhr har rejst - seneste på SF's landsmøde for få uger 
siden. Her kaldte Pia Olsen Dyhr de radikales linje i dagpengespørgsmålet 
for »dumstædig«. 
</p><p>
I den seneste måned har flere opsigtvækkende meldinger fra Morten Østergaard 
om blandt andet at hæve pensionsalderen for at imødegå økonomiske 
udfordringer efter 2020 kun forstærket billedet af de radikale som 'den 
onde' i regeringen. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2622307/r-vil-haeve-pensionsalder-hurtigt/">R vil hæve pensionsalder hurtigt</a></p><p>
Ifølge Johanne Schmidt-Nielsen vil en regering uden de radikale bedre kunne 
gennemføre en solidarisk og tryghedsorienteret politik: 
</p><p>
»Vi tror, at en regering uden radikal deltagelse vil have flere 
handlemuligheder, fordi de radikale ikke har veto-ret. Vi har jo set, 
hvordan de radikale effektivt har blokeret for en løsning på 
dagpengekatastrofen, siger Johanne Schmidt-Nielsen. 
</p><p>
Den radikale gruppeformand, Camilla Hersom, tager ikke de hårde ord ilde op. 
</p><p>
»Det er helt rigtigt, at Det Radikale Venstre er en meget væsentlig del af 
årsagen til, at vi har de reformer, vi har, og dem er vi stolte af. Vi står 
også ved dagpengereformen«, siger Camilla Hersom til <a class=" bl-elem" href="http://jyllands-posten.dk/politik/ECE7671742/Enhedslisten-til-S-G%C3%A5-i-regering-uden-De-Radikale/" target="_blank">Jyllands-Posten</a></p><p>
Morten Østergaard har tidligere afvist støttepartiernes kritik med henvisning 
til, at politikerne i god tid bør gennemføre reformer, så Danmark ikke igen 
havner i en økonomisk krise: 
</p><p class=" bl-elem">
- Vores erfaring er, at vælgerne hellere vil høre politikernes svar på de 
udfordringer, Danmark står over for. Ikke at vi hvert fjerde år tager ud og 
stryger vælgerne med hårene, sagde Morten Østergaard, da SF kritiserede hans 
reformiver. 
</p>	
</div>

</div></body></html>
