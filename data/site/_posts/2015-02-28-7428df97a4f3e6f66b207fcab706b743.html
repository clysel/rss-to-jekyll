---
layout:     post
title: 	    "SAS suspenderer 20 medarbejdere "
post_author:	    
post_date:	    Sat, 28 Feb 2015 07:34:44 +0100
post_site:	    politiken.dk 
post_link:	    http://politiken.dk/rejser/nyheder/ECE2567686/sas-suspenderer-20-medarbejdere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
SAS suspenderer omkring 20 medarbejdere efter en arbejdsnedlæggelse blandt 
kabinepersonalet fredag, som har medført knap 60 aflysninger af fly ud af 
landet.
</p><p>
Det skriver SAS-ledelsen i en e-mail, som Ritzau har set.
</p><p>
»Vi har i aften taget det helt usædvanlige skridt at suspendere cirka 20 
medarbejdere, som uretmæssigt får kolleger til at udeblive fra tjeneste«, 
lyder det fra ledelsen i en e-mail til kabinemedarbejdere.
</p><p>
Flere hundrede passagerer er berørt af strejken, lød vurderingen fra SAS 
tidligere fredag. Men med op mod 60 aflyste afgange fredag aften berører 
strejken formentlig flere tusinde.
</p><p>
Kabinepersonalet i SAS nedlagde arbejdet, da et medlemsmøde fredag formiddag 
udviklede sig til et fagligt møde. Mødet blev afbrudt fredag aften omkring 
klokken 22, men ventes genoptaget lørdag morgen klokken 06, erfarer Ritzau.
</p><h3>
Kabinefolk skal overflyttes
</h3><p>
Striden står mellem kabinepersonalets fagforening, CAU, og ledelsen i SAS.
</p><p>
Medlemsmødet handlede om fagforeningens forhandlinger med SAS om overflytning 
af 140 kabinefolk til datterselskabet Cimber. Det skal efter planen ske 
allerede 1. marts.
</p><p>
Kabinepersonalet frygter, at de på sigt vil få tilbudt en udvandet 
overenskomst som led i spareplanen.
</p><p>
»Vi ved, at strejkevagter opfordrer og truer medarbejdere til at nedlægge 
arbejdet«, skriver ledelsen videre om grundlaget for at suspendere 20 
medarbejdere.
</p><p>
SAS har de senere år fremlagt syv spareplaner for at finde områder, hvor der 
kunne spares penge.
</p><p>
Som en del af spareplanen købte SAS selskabet Cimber for 20 millioner kroner, 
og planen er, at det nye datterselskab skal stå for en del af SAS' regionale 
flyvninger.
</p><p class=" bl-elem">
Derfor skal en del af SAS' personale overflyttes til det nye selskab.
</p>	
</div>
</div></body></html>
