---
layout:     post
title: 	    "Maos slatne røde 'luksusbil' skal forvandles til Kinas svar på Rolls-Royce"
post_author:	    
post_date:	    Sat, 11 Apr 2015 20:22:43 +0200
post_site:	    politiken.dk 
post_link:	    http://politiken.dk/oekonomi/gloekonomi/ECE2619905/maos-slatne-roede-luksusbil-skal-forvandles-til-kinas-svar-paa-rolls-royce/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hongqi er mere end en bil. Det er Kinas svar på Rolls-Royce og nationens 
stolthed på fire hjul. 
</p><p>
Det var selveste Mao Zedong, som satte arbejdet i gang med at bygge en 
kinesisk luksusbil, og den første af de sorte limousiner kom i 1958. 
Bilmærket blev døbt Hongqi, der så nogenlunde udtales hrång-tee på kinesisk, 
og som betyder ’rødt flag’. 
</p><p>
Men de sidste fem årtier har Maos røde bilmærke blafret mere eller mindre 
slattent i vinden. 
</p><p>
I 1981 satte oliekrisen helt en stopper for den tonstunge og benzintørstige 
Hongqi, og produktionen begyndte først igen i 1992. Men da var den håbløst 
forældet. Ingen ville køre i Hongqi. 
</p><h3>
Kvaliteten har været elendig tidligere 
</h3><p>
Nu vil kommunistpartiet igen puste nyt liv i Hongqi. For de kinesiske 
bilmærker har været gode til at producere billige biler til masserne, men 
kvaliteten har været elendig, og det er først nu, den begynder at kunne måle 
sig med de udenlandske bilmærker som Ford, Toyota og VW, der til det 
kinesiske marked alle produceres i joint ventures med kinesiske 
bilproducenter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2503280/de-rige-og-kendte-sparker-salget-af-rolls-royce-i-rekordhoejde/">De rige og kendte sparker 
salget af Rolls-Royce i rekordhøjde</a></p><p>
Det skal der laves om på. Kina skal også have sin egen luksusbil, der kan 
konkurrere med Mercedes, Audi og BMW, mener Kinas Kommunistparti. 
</p><h3>
Bedre design og teknologi 
</h3><p>
De sidste par år har Hongqi været igennem en omfattende omstrukturering, og 
der er blevet lanceret nye modeller, som har fået bedre design og teknologi. 
</p><div class="art-fakta article-box">
<h4 class="">
Fakta </h4>
<h5>
Kinas bilindustr</h5>
<div class="fakta-body" data-buildingblock="embedded_factboxlink">
<p><b>I 2014</b> producerede Kina 19.919.795 personbiler, hvilket er en fremgang 
på 10,2 pct. i forhold til 2013. 
</p><p><b>I 2014 </b>blev der indregistreret 19.700.569 nye personbiler i Kina. 
</p><p><b>Kinas eksport</b> af biler: 990.000 (2012-tal)
</p><p class=" bl-elem"><b>Kinas import</b> af biler: 1.130.000 (2012-tal)
</p>
</div>
</div><p>
En af dem hedder H7, som Folkets Befrielseshær sidste år bestilte 1.000 af. En 
massiv ordre, der svarer til en tredjedel af hele Hongqis salg i 
2013.</p><p>
For den kinesiske hær vil, som resten af etpartistaten, af med de udenlandske 
biler. 
</p><p>
En sort Audi A6 var ellers i høj grad blevet standardbilen for de øverste lag 
i partiet, men præsident Xi Jinping, der kom til magten i 2012, gav ordre 
om, at de udenlandske bilmærker skal fases ud og erstattes med kinesiske 
mærker. 
</p><h3>
Mao Zedongs bil 
</h3><p>
Sidste år lancerede Hongqi så også L5, der er den dyreste bil produceret af et 
kinesiske bilmærke. Prisen er over 5 millioner renminbi (5,5 millioner 
kroner). 
</p><p>
Senere i år kommer også to nye modeller, der forventes at blive endnu dyrere. 
Den billigste Hongqi koster 250.000 renminbi (277.000 kroner). Og i dag kan 
alle købe en Hongqi. Sådan var det ikke i begyndelsen i 1950’erne, hvor det 
kun var eliten i partiet og ledere som Mao Zedong og senere Deng Xiaoping, 
som måtte køre i den. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/biler/ECE2548809/hemmeligt-projekt-apple-udvikler-ny-el-bil/">Hemmeligt projekt: Apple 
udvikler ny el-bil</a></p><p>
Kina er også begyndt at promovere bilen, som igen bruges til at modtage 
udenlandske statsledere i. Som for eksempel da franske François Hollande som 
den første blev modtaget i en Hongqi L5 under sit besøg i Kina i 2013. Eller 
da der i oktober sidste år var Apec-topmøde i Beijing. 
</p><h3>
Sløvt salg 
</h3><p>
De udenlandske ledere landede i Beijing og blev modtaget i Hongqier, og de 
kinesiske medier gav massiv dækning til de sorte limousiner med det 
forkromede grin og den røde og flagrende kølerfigur. 
</p><div class="art-quote article-box">
<p class="quote"/>
<blockquote>
<p class="quote-txt">
Folk er ikke villige til at lægge de samme penge for en Hongqi som for en Audi 
eller Rolls-Royce 
</p>
<p class="sender">
</p><p class=" bl-elem">Zhang Zhiyong, analytiker</p> 

</blockquote>
</div><p>
Det var også en Hongqi, som tog imod den amerikanske præsident Richard Nixon, 
da han i 1972 landede på sit historiske besøg i Kina. Nixon ville have haft 
sine egne amerikanske biler med, men en noget forurettet ministerpræsident 
Zhou Enlai fortalte ham, at en Hongqi skam var sikker at køre i.</p><p>
Alligevel går det stadig sløvt med salget af Hongqi. 
</p><p>
»De har virkelig dårlige salgstal«, siger Zhang Zhiyong, der er analytiker og 
skriver om biler for store portaler som ifeng.com og sina.com. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2588051/kina-vaekst-paa-syv-procent-bliver-svaert-at-naa-i-aar/">Kina: Vækst på syv procent 
bliver svært at nå i år</a></p><p>
Men salget betyder ikke så meget for Hongqis overlevelse, for der er politisk 
vilje til, at det skal lykkes. Og Hongqi er et mærke under det statsejede 
First Automobile Group (FAW), der er Kinas tredjestørste bilproducent, som 
tjener gode penge på at lave VW og Toyota. 
</p><h3>
Hongqi lugter af gamle dage 
</h3><p>
Alle kinesere kender kommunistpartiets røde bilmærke. Kvaliteten er også 
blevet bedre, selvom den stadig ikke helt kan måle sig med sine 
konkurrenter. Men hvor de udenlandske mærker har stærke og moderne brands, 
lugter Hongqi stadig af nostalgi og gamle dage. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2612447/bilikonet-som-praesident-kennedy-blev-skudt-i-fornyer-sig-selv/">Bilikonet, som præsident 
Kennedy blev skudt i, fornyer sig selv</a></p><p>
Så hvordan veksler man et kendt varemærke til større salgstal? Det er Hongqis 
største udfordring, siger Zhang Zhiyong. 
</p><p class=" bl-elem">
»Folk er ikke villige til at lægge de samme penge for en Hongqi som for en 
Audi eller Rolls-Royce. De skal virkelig arbejde på at få en større 
markedsandel for at kunne styrke deres brand«, siger Zhang Zhiyong. 
</p>	
</div>

</div></body></html>
