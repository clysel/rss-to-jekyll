---
layout:     post
title: 	    "Berømt trendrådgiver har fået nok: Modebranchen er uden kontakt til omverdenen"
post_author:	    
post_date:	    Tue, 17 Mar 2015 09:46:51 +0100
post_site:	    politiken.dk 
post_link:	    http://politiken.dk/kultur/mode/ECE2589337/beroemt-trendraadgiver-har-faaet-nok-modebranchen-er-uden-kontakt-til-omverdenen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Modebranchen er en ø, der har mistet kontakten til omverdenen. Den producerer 
tankeløs catwalk-mode, der ikke giver mening i en tid, hvor samfundet i 
stigende grad handler om fællesskab, teamwork og familie. 
</p><p>
»Individualismens tid er ovre. Det gør modebranchen umoderne«. 
</p><p>
Sådan siger Li Edelkoort, der i årtier har rådgivet mode- og designfirmaer og 
vist dem, hvordan de kommer på bølgelængde med forbrugerne. Men nu har hun 
fået nok. Den hollandske trendforecaster skrev for nylig et manifest med 
titlen ’Moden er død’, og udmeldingen giver ekkoer i modebranchen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2580325/modeugerne-har-givet-bareten-et-comeback/">Modeugerne har givet bareten 
et comeback</a></p><p>
»Jeg har fået enorm respons, og jeg får mails fra designere, der siger: »Jeg 
kan genkende alt, hvad du beskriver«. Det viser mig, at vi skal genopfinde 
måden, vi arbejder og tænker. Tøj bliver i dag fremstillet uden et gram 
kærlighed. Det er skammeligt. Der er ingen glæde ved at pakke nyt tøj ud«, 
siger kvinden, der er en af modebranchens usynlige superstjerner. 
</p><p>
Hendes rådgivningsfirma er berømt for at have fingeren på pulsen, og hun 
arbejder lige så meget med politik og følelser som med salgsorienterede 
visioner som konsulent for f.eks. Apple og Gucci. »Jeg er bare en lille 
radar, der holder øje med det store maskineri. Jeg kan måske påvirke 
ligesindede, men det er mit håb, at den næste generation af designere bliver 
anderledes. Mode er nået til et nulpunkt«. 
</p><h3>
Ismer på museum 
</h3><p>
Li Edelkoort var i denne uge i Kolding for at åbne udstillingen ’Fetishism in 
Fashion’ på kunstmuseet Trapholt. Her viser hun nogle af de genstande, som i 
hendes optik viser udviklingen i verden nu og de kommende år. 
</p><p>
Det er refleksioner over vores tid og ligner umiddelbart en blandet landhandel 
af tøj og møbler. Men på samme måde som i arbejdet som trendforecaster har 
hun sorteret indtrykkene og samlet dem i bevægelser. Det er ismer på stribe: 
Spiritualisme, regionalisme, shamanisme m.v. Tilsat emner som romantik, 
Japan og absurditet. 
</p><p><b class="ext-link">NYT MODEMAGASIN </b><a class="embeddedlink" href="http://politiken.dk/kultur/medier/ECE2588984/nyt-magasin-uden-slankekure---nu-skal-kvinder-vaere-tykke-og-glade/">Nu skal kvinder være tykke og 
glade</a></p><div class="art-fakta article-box">
<h4 class="">
Fakta</h4>
<h5>
Li Edelkoort </h5>
<div class="fakta-body" data-buildingblock="embedded_factboxlink">
<p><b>Li (Lidewij) Edelkoort, </b>født 1950, er en hollandsk trendforecaster.
</p><p><b>Trendforecasting</b> er rådgivning om fremtiden. Trendbureauer som Li 
Edelkoorts samarbejder med stylister, trendspottere, antropologer, 
futurister og mode- og designbranchen. Kunderne er typisk store 
virksomheder. 
</p><p><b>Li Edelkoort udgiver</b> bl.a. trendbøger med indtryk, bevægelser og 
eksempler på materialer og farver, der vil matche tidsånden nogle år frem.
</p><p class=" bl-elem"><b>’Fetishism in Fashion’</b> er en omfattende opdatering af en 
udstilling, hun sammensatte for Moba i Arnheim i 2013. På Trapholt i Kolding 
er fokus på en række isme/tendenser, der samler markante bevægeler 
og filosofier fra design, mode og samfundet generelt.
</p>
</div>
</div><p>
»Der er intet normalt på udstillingen. Jagten på ideer fører ud i hjørnerne. 
Ismerne viser, at der findes en stor interesse for et emne blandt visse 
grupper«, siger hun, mens vi går gennem museet. Da vi efterfølgende sidder i 
Trapholts bibliotek med udsigt over Kolding Fjord, forklarer Li Edelkoort, 
at hendes egne holdninger ikke fylder noget i udstillingen. </p><p>
»I forecasting har jeg lært aldrig at stille min egen holdning frem. Jeg har 
mine darlings, i design og i samfundet, og der er tidspunkter, hvor jeg er 
mere tilfreds end andre. Men for at fange nye ideer skal man kunne tænke 
frit. Jeg klæder mig ikke i modetøj, og jeg bor ikke i design. Jeg er en 
neutral broadcaster«. 
</p><p>
Visse ismer/tendenser tænder hende mere end andre. Og nogle bekymrer hende. 
</p><p>
»Infantilisme er sjovt i moden. Det er pasteller og babytøj til voksne. Men 
det er også en forstyrret tendens, der viser, at samfundet ikke giver os lov 
til at blive voksne. Unge mennesker flygter ind i barnlighed, fordi det er 
for svært at blive voksen. Nogle af mine ismer er smertefulde. De peger på 
steder i samfundet, som bør laves om«. 
</p><h3>
Trends er langsomme 
</h3><p>
At møde Li Edelkoort er som at få lov at stille spørgsmål til oraklet i Delfi. 
Man spørger, hvordan verden vil udvikle sig, og så taler den 64-årige kvinde 
med blid stemme om f.eks. åndelighed som svar på, at vi har mistet 
jordforbindelsen. Eller siger, at stoflighed får større værdi, efterhånden 
som vi får flere skærme omkring os. 
</p><p>
Men hvordan harmonerer hendes kritik af modebranche og overforbrug med 
arbejdet som rådgiver for firmaer, der vil sælge os flere ting? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2557794/svensk-designer-puster-stoevet-af-gants-klassiske-herretoej/">Svensk designer puster støvet 
af Gants klassiske herretøj</a></p><p>
»Allerede i 1980’erne lærte jeg amerikanske firmaer, at de kunne tjene mere 
ved at producere mindre. Det mantra gælder stadig«, siger hun med et smil. 
</p><p>
»Investeringer kan heldigvis holde længere i dag, fordi trends ikke flytter 
sig så hurtigt mere. De store trends har langt liv, og det handler mere om 
at justere dem sæson efter sæson«. 
</p><div class="art-quote article-box">
<p class="quote"/>
<blockquote>
<p class="quote-txt">
De store trends har langt liv, og det handler mere om at justere dem sæson 
efter sæson
</p>
</blockquote>
</div><p>
De nye input skal ikke kun komme fra et sted. Li Edelkoort mener, at 
fællesskab bliver den bærende tendens i dette århundrede. </p><p>
»Det vil være en stærk tendens frem til 2050. Vi bevæger os ind i 
hybridsamfundet, hvor vi ikke behøver nøjes med én ting. Vi kan være flere 
personer, vi kan have flere køn og være i konstant forandring. Det vil skabe 
et behov for at være med til at påvirke og opfinde«. 
</p><p>
Det betyder også, at et fænomen som alder er flydende. 
</p><p>
»Når jeg taler om ’de unge’, handler det ikke kun om alder, men om mentalitet. 
Der er unge 50-årige. Det er en spirituel holdning, hvor man ikke hænger i 
fortiden og ikke er bange for fremtiden. Man skal turde tage chancer, også 
økonomisk, for at bringe ikke bare moden, men hele verden et nyt sted hen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2574681/modeshow-fejr-kampdag-med-trusser-og-torpedo-bryster/">Modeshow: Fejr kampdag med 
trusser og torpedo-bryster</a></p><p><i class=" bl-elem">Hvor langt ser du ud i fremtiden?</i></p><p class=" bl-elem">
»Jeg lavede engang en forecast for 2020. Det var i 1995. 25 år er lang tid, 
men jeg kan se, at mange af filosofierne kommer til at passe. Jeg skrev om 
deling, læring, leje i stedet for at eje og den slags. Jeg overvejer at lave 
en turné, hvor jeg viser forudsigelserne frem. Og så ellers kommer i gang 
med næste periode. Det er bestemt muligt at pejle stemningen frem til 2050. 
Men kun i brede penselstrøg. Jeg kan ikke sige, om du kommer til at drikke 
hvid-, rød- eller rosévin«. 
</p>	
</div>
</div></body></html>
