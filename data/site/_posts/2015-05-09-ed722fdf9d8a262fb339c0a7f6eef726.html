---
layout:     post
title: 	    "Frihedsmuseets forløbere: Disse museer er også gemt i mulden "
post_author:	    
post_date:	    Sat, 09 May 2015 15:42:23 +0200
post_site:	    politiken.dk 
post_link:	    http://politiken.dk/kultur/arkitektur/ECE2661127/frihedsmuseets-forloebere-disse-museer-er-ogsaa-gemt-i-mulden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Museer forbinder man ofte med selvbevidst arkitektur, der rejser sig højt og 
stolt for at reklamere for sig selv og sin eget indholds vigtighed. 
</p><p>
Men Lundgaard &amp; Tranberg Arkitekter vandt konkurrencen om <b>Frihedsmuseet</b> 
med et forslag til et sagte byggeri, der næsten udelukkende udspiller sig 
under jorden. Og siden Jørn Utzon i 1961 tegnede et forslag til et museum 
for Ager Jorn i Silkeborg med løgformede gallerier under jorden er der 
faktisk gravet en del udstillingsrum ud af den danske muld og lagt låg på 
dem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2656850/frihedsmuseum-bliver-underspillet-men-stemningsfuldt/">Frihedsmuseum bliver 
underspillet, men stemningsfuldt</a></p><p><b>Søfartmuseet i Helsingør</b> (billede øverst i artiklen) tegnet 
af BIG er måske det mest prominente for tiden. Man skal helt tæt på for at 
ane, at der overhovedet er et museum. 
</p><p>
Et glasværn omgiver en gammel tørdok, som en adgangsrampe zigzagger sig ned 
igennem. Her var man tvunget til at blive under jorden, fordi ingen bygning 
måtte dække for udsynet til Kronborg Slot, som er på Unescos Verdensarv. 
BIG's bekostelige genistreg var at lade være med at fylde dokken op med 
udstillingsrum og lægge glaslåg over, men i stedet at lade dens rå 
betonvægge være det største udstillingsobjekt, der samtidig kunne fungere 
som et åbent gårdrum for det omkransende museum. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2094420/bjarke-ingels-hul-i-jorden-er-en-arkitektonisk-genistreg/">Bjarke Ingels' hul i jorden er 
en arkitektonisk genistreg</a></p><p>
På Frederiksberg kan man også se udstillinger i det omdannede vandreservoir <b>Cisternerne</b> 
i Søndermarken. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00918/Cronhammar_1_918562y.jpg" alt="" border="0"/><span class="caption"><span class="f-img-caption">Overvældende. 
</span>Ingvar Cronhammars underjordiske installation er enkel, gennemsigtig og samtidig overvældende.</span></span></p><p>
Her er der dog ikke tale om et egentligt museum, men nogle meget 
stemningsfulde udstillingsrum, der ligesom Søfartsmuseet får sin styrke fra 
stedets historie og tidligere anvendelse. 
</p><p><b>Moesgaard Museum</b> ved Aarhus er en kæmpe tegnet af Henning Larsen 
Architects. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00820/BL_2014_30_01_jpg_820984y.jpg" alt="" border="0"/><span class="caption"><span class="f-img-caption">Foto: 
</span>Bo Lavindsgaard/Moesgård Museum</span></span></p><p>
Men det er delvist gravet ned under en skråning og dækket af græstørv, så det 
både symboliserer arkæologens spadestik i mulden og kamuflerer sig i 
landskabet i forhold til det historiske Moesgaards bygningsanlæg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2417964/superenkelt-greb-loefter-danmarks-nye-kulturhistoriske-museum/">Superenkelt greb løfter 
Danmarks nye kulturhistoriske museum</a></p><p>
I Aarhus rager <b>Aros'</b> store kube tegnet af Schmidt Hammer Lassen 
tydeligt op i byen. Men den indelukkede klump blev først forløst, da Studio 
Olafur Eliasson gav den et regnbuepanorama på toppen. 
</p><p>
Og nu får kunstmuseet udvidet sit underliv i form af en kæmpekugle af og et 
nye udstillingsrum under jorden. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00889/Udbygning_889830y.jpg" alt="" border="0"/><span class="caption"><span class="f-img-caption">Dominerende. 
</span>James Turrells kugleformede lysinstallation får en markant plads i det underjordiske galleri.</span></span></p><p>
Se: <a class="embeddedlink" href="http://politiken.dk/kultur/kunst/ECE2522944/nyt-kunstvaerk-skal-give-aros-direktoer-stoerre-kugler-end-louisiana/">Nyt kunstværk skal give ARoS-direktør »større 
kugler« end Louisiana</a></p><p>
Vilhelm Wohlert og Jørgen Bos geniale arkitektur til kunstmuseet <b>Louisiana</b> 
er måske det mest kendte og fejrede museumsbyggeri i Danmark. 
</p><p>
Siden udvidelsen i 1960'erne, har det delvist ligget under jorden for at give 
det sin afvekslende dynamik mellem koncentret kunstindsigt og storslåede 
naturkig. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00934/Louisiana_934940y.jpg" alt="" border="0"/><span class="caption"><span class="f-img-caption">Foto: 
</span>Peter Hove Olesen</span></span></p><p>
De seneste udvidelser fra 1990'erne og 2000'erne med henholdsvis en grafikfløj 
og en udvidet museumsbutik er primært foregået under jorden for ikke at 
ændre på den fine balance mellem park og bygning. 
</p><p>
Lundgaard &amp; Tranberg Arkitekter er flere gange gået under jorden, ja, jeg 
kan faktisk ikke komme i tanke om et museum fra deres hænder, der ikke går 
under jorden. Kunstmuseerne <b>Trapholt</b> og <b>Sorø</b> har begge 
underjordiske gallerier og tegnestuens udvidelse af Arbejdermuseet ligger 
under en gård i Indre by. 
</p><p>
Tegnestuens seneste færdiggjorte museum er <b>Danmarks Borgcenter</b> i 
Vordingborg, som er et anlæg, der kun lige markerer sig i landskabet med en 
rusten halv nedsunken bygningskrop. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00934/Vordingborg_Borgmus_934953p.jpg" alt="" border="0"/><span class="caption"><span class="f-img-caption">Foto: 
</span>Jens Lindhe</span></span></p><p>
Den er nedgangen til det egentlige udstillingsrum, der er skjult under jorden 
for ikke at tage pusten fra de historiske omgivelser. 
</p><p>
Samme tegnestues tegninger til <b>Naturhistorisk Museum</b> graver ligeledes 
bygninger ned i historiske omgivelser. Det er den gamle Polytekniske 
Læreanstalt i Sølvgade, der bliver transformeret i dette storstilede projekt 
til knap 1 milliard kroner, som vil give stemningsfulde udstillingsrum dybt 
under Botanisk Have. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00899/SnitAA_jpg_899668y.jpg" alt="" border="0"/><span class="caption"><span class="f-img-caption">Spektakulært. 
</span>Sådan kommer det til at se ud. Illustration: Lundgaard &amp; Tranberg/Statens Naturhistoriske Museum</span></span></p><p class=" bl-elem">
Når man arbejder i historisk følsomme omgivelser, eller blot på steder hvor 
tætheden er høj, er det ofte en godt greb at grave sig ned. For museerne har 
det den fordel, at det er nemmere at styre klimaet og lyset under jorden, 
men dernede bliver det også vigtigere, at entreprenøren gør sit arbejde 
ordentligt. For regn og grundvand, der siver ind, bliver selvfølgelig en 
risiko, man må tage ekstra højde for. 
</p>	
</div>

</div></body></html>
