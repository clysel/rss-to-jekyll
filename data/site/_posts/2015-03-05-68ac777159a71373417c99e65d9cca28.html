---
layout:     post
title: 	    "Kraftig laserkanon gennemskærer bil"
post_author:	    Mathias Skov Johansen
post_date:	    Thu, 05 Mar 2015 14:13:00 +0000
post_site:	    ing.dk 
post_link:	    http://ing.dk/artikel/kraftig-laserkanon-gennemskaerer-bil-174578
---
<html><body><div><section class="body"><p>En prototype på en voldsom laserkanon ved navn Athena beviste i forgårs, at den i forkerte hænder kan være et ubehageligt bekendtskab.</p>
			<p>Fra halvanden kilometers afstand lykkedes det nemlig på få sekunder at brænde et præcist hul gennem motorhjelmen på en solid ladvogn, der ikke overraskende fik totalt motorstop.</p>
			<p>Prototypen på det fiber-optiske lasersystem på 30 kilowatt tilhører en ny generation af våben, der gør brug af spektral strålekombination, hvor flere fiberlaser-moduler, hver med sin unikke bølgelænge, samles på ny i én samlet stråle. Resultatet er den kraftigste og mest præcise energieffektivitet dokumenteret i en enkel stråle.</p>
			<p>»Vi har investeret i alle dele af systemet – lige fra optik og strålekontrol til selve laseren. Testen her er det næste skridt mod at levere lette og robuste laservåbensystemer til militærfly, helikoptere, skibe og lastbiler,« siger Keoki Jackson, der er teknisk chef for våbenproducenten Lockheed Martin, i en pressemeddelelse.</p>
			<p>Ironisk nok er det netop Lockheeds intention med det dødbringende våben at begrænse skadevirkninger, når for eksempel et køretøj i bevægelse skal uskadeliggøres på afstand. Laservåben har været testet før, men som taktisk våben er deres effektivitet begrænset på grund af deres ustabile og energiforbrugende natur. Begge dele skulle Lockheed Martin have taget højde for med den nye løsning.</p>
		</section></div></body></html>
