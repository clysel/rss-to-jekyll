---
layout:     post
title: 	    "OL-guldvinder: Drop maraton og løb 5 km i stedet "
post_author:	    
post_date:	    Thu, 07 May 2015 14:17:07 +0200
post_site:	    politiken.dk 
post_link:	    http://politiken.dk/viden/ECE2649841/ol-guldvinder-drop-maraton-og-loeb-5-km-i-stedet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med alderen skal der kæmpes ekstra for at nå det maksimale fysiske topniveau. 
</p><p>
»Jeg kommer hurtigt op på 98 procent, men det tager lang tid at blive rigtig 
god. Det sidste stykke kræver års træning«, siger den tredobbelte guldvinder 
og roer Eskild Ebbesen, 41. 
</p><div class="art-quote article-box">
<p class="quote"/>
<blockquote>
<p class="quote-txt">
I bund og grund synes jeg, det er en tosset trend at lave maraton og ironman.
</p>
<p class="sender">
Eskild Ebbesen 
</p>
</blockquote>
</div><p/><p>
Han er et levende eksempel på, at alderen ikke er nogen undskyldning for at 
være i dårlig form. I 20 år har et forskerhold fulgt roeren og konstateret, 
at han præsterede på samme niveau i en alder af 40, som da han var i starten 
af 20’erne. 
</p><p><b class="ext-link">LÆS OGSÅ</b><a class="embeddedlink">Alderen er ikke en 
undskyldning for dårlig form</a></p><p>
»Eskild Ebbesen er en unik atlet i den forstand, at han har kunnet opretholde 
sit præstationsniveau i absolut verdensklasse over en periode på mere end 15 
år og kunnet vedligeholde sin fysiologiske kapacitet, indtil han indstillede 
sin karriere som 40-årig«, siger Lars Nybo, medforfatter på undersøgelsen af 
Eskild Ebbesen, der er offentliggjort i Medicine &amp; Science in Sports &amp; 
Exercise. 
</p><p>
At Eskild Ebbesen trods aldring har været i stand til at opretholde sin form 
over 15 år, er der en naturlig forklaring på. 
</p><p>
»Hans maksimale pulsfrekvens er faldet med årene på linje med det, man 
observerer for almindelige mennesker, men via en kontinuerlig og ihærdig 
træningsindsats har han kompenseret for dette fald, ved at hjertets 
slagvolumen, som er den mængde blod, der pumpes ud per slag, er steget 
tilsvarende«, siger Lars Nybo. 
</p><p>
Men et er fysiologi, noget andet er motivation, siger Eksild Ebbesen: 
»Udfordringen for mange er jo nok, at man med tiden mister gejsten, og der 
har jeg været meget opsøgende på min motivation. Det har alle årene været en 
stor oplevelse for mig at være til OL, og så har jeg hele tiden været sulten 
efter at slå nye rekorder«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2644671/9-aarig-red-bull-er-ikke-godt-for-boern/">9-årig: Red Bull er ikke godt 
for børn</a></p><p>
Når han har vedligeholdt formen over så lang en periode, skyldes det ifølge 
ham selv, at han løbende har optimeret træningen og på den måde undgået de 
typiske skavanker, som en gennemsnitlig 40-årig person løber ind i. <span class="img-contimg-fl-left"><img class="image inlineLightBox" src="http://multimedia.pol.dk/archive/00932/Roeren_Eskild_Ebbes_932588w.jpg" alt="" border="0"/><span class="caption"><span class="f-img-caption">Kondition. 
</span>Gennem 20 år har Eskild Ebbesen været i stand til at vedlige holde sin form.</span></span></p><p>
»Jeg kunne ikke bare træne mere og mere, for jeg lå hele tiden på grænsen til 
at blive overtrænet, men jeg kunne optimere min restitution, optimere 
behandlingen, når jeg fik skader. Sideløbende er vi blevet bedre til at måle 
på vores teknik og har fået mere viden om, hvad der er det rigtige at gøre. 
Det handler om hele tiden at være opsøgende«, forklarer Ebbesen. 
</p><p>
Alligevel er han ikke i tvivl om, at hans fysiske formåen er blevet reduceret 
over tid. 
</p><p>
»Hvis vi skal snakke om min præcise fysiske form, er den blevet dårligere fra 
mit højeste niveau, da jeg var i 20’erne. På 2.000-meter-distancen i roning 
er jeg for eksempel lidt langsommere i dag, men det har ikke været nok til 
at slå ud statistisk«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg tror ikke, der er evidens for, at du skal træne anderledes, når man er 40, 
end når man er 20.
</p>
<p class="sender">
Lars Nybo 
</p>
</blockquote>
</div><p/><p>
Og ved hjælp af den rette træning har Eskild Ebbesen kunnet kæmpe med på 
allerhøjeste niveau trods en vedvarende skrøne om, at en stigende alder 
samtidig forlængere restitutionsperioden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1871103/klarlund-derfor-virker-konditionstraening-ikke-lige-godt-paa-alle/">Klarlund: Derfor virker 
konditionstræning ikke lige godt på alle</a></p><p>
»Jo bedre form jeg er i, jo bedre restituerer jeg også. Op til OL i London 
2012 vil jeg mene, at jeg restituerede hurtigere end de tre andre«, 
fortæller Eskild Ebbesen. 
</p><p>
Han bakkes op af Lars Nybo, der ikke mener, at man er nødsaget til at tage 
andre træningsmetoder i brug, i takt med at alderen stiger. 
</p><p>
»Jeg tror ikke, der er evidens for, at du skal træne anderledes, når man er 
40, end når man er 20. Der er en masse skrøner om, at man restituerer 
langsommere, når man er yngre, men det er der heller ikke noget bevis for. 
</p><h3>
Maraton og ironman er tosset 
</h3><p>
Sideløbende med sin karriere har Eskild Ebbesens gentagne gange gennemført 
både maratoner og triatloner, selv om han finder ideen om netop de to 
discipliner skør. Derfor opfordrer han også motionister til at fokusere på 
andre discipliner. 
</p><p>
»I bund og grund synes jeg, det er en tosset trend at lave maraton og ironman. 
Det er flottere at gå efter de gode tider frem for bare at gennemføre de 
lange distancer. Det er langt flottere at løbe 5 kilometer under 20 minutter 
end at gennemføre en maraton«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1548696/store-muskler-forringer-dit-kondi-tal/">Store muskler forringer dit 
kondi-tal </a></p><p>
Ifølge Eskild Ebbesen kan en maraton gennemføres ved en moderat 
træningsindsats, hvorimod man ikke kommer under 20 minutter på 5 kilometer 
løb, medmindre man gør en daglig indsats over en længere periode. 
</p><p>
Samtidig understreger den tredobbelte OL-guldvinder, at det vigtigste er, at 
man lytter til sin krop, hvis man motionerer meget. 
</p><p class=" bl-elem">
»Selv det letteste træningsprogram kan føre til overbelastning og skader«. 
</p><p class="art-ext-other">

</p>	
</div>

</div></body></html>
