---
layout:     post
title: 	    "Filmatiseringen af ?Skammerens datter? har alt for meget fart på"
post_author:	    
post_date:	    Thu, 26 Mar 2015 10:10:26 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2604493/filmatiseringen-af-skammerens-datter-har-alt-for-meget-fart-paa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lene Kaaberbøl skriver, så man kan høre Astrid Lindgren nynne med mellem 
linjerne. Man fornærmer nok ikke Kaaberbøl, hvis man kalder ’Skammerens 
datter’ for et dansk bud på et univers i slægt med det, man finder i 
’Brødrene Løvehjerte’. Skandinavisk middelalderfantasy for børn og unge med 
et humanistisk budskab. 
</p><div class="art-fakta article-box">
<h4 class="">
Filmanmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p>
SKAMMERENS DATTER
</p><p>
Instr.: Kenneth Kainz. Dansk, 2015. 96 min.
</p><p class=" bl-elem">
Drama, biografpremiere
</p>
</div>
</div><p>
De elskede bøger er også blevet et enormt tilløbsstykke som musical, og nu 
kommer så filmen ’Skammerens datter’. En filmatisering af den første af de 
fire bøger, hvor Dina med den særlige evne til at se lige igennem folk og få 
dem til at skamme sig over deres ugerninger ankommer til byen Dunark. Her 
lander hun midt i en morderisk arvefejde, hvor opkomlingen Drakan prøver at 
få tronarvingen Nico dømt for mord. </p><p>
En overgang var det god latin, at filmatiseringer ikke gik for godt ved 
billetlugerne. Det gælder ikke længere, hvis bogen på forhånd er blevet 
ophøjet til et fænomen. Som Jussi Adler-Olsens krimier eller ’Skammerens 
datter’. 
</p><h3>
Knald på fra start til slut 
</h3><p>
Filmatiseringen af ’Skammerens datter’ skal være glad for, at den er født til 
et liv som fænomen. For med en hovedperson, der nok er lige ung nok til den 
populære genre <i>young adult fantasy</i> og en ret voldsom 
filmatisering, der har pådraget sig en censurgrænse på 11 år, kunne man nok 
have haft problemer med målgruppen. Hvis ikke man havde været et fænomen! 
</p><p>
Det spændende ved ’Skammerens datter’ er forsøget på at lave en dansk 
fantasyfilm, hvor der virkelig er blevet gået til stålet med hensyn til 
drama og effekter. Der er da også kommet knald på fra start til slut. 
Hvilket kan lyde forjættende, men er en strategi med omkostninger. 
</p><div class="art-quote article-box">
<p class="quote"/>
<blockquote>
<p class="quote-txt">
Man vælter meget pludseligt ind i Dunark og omegns fremmede verden og bliver 
96 minutter senere lettere rundtosset sparket ud i den anden ende
</p>
</blockquote>
</div><p>
Kaaberbøl har i bogen givet skammerdatteren Dina en fortællestemme, man følger 
så trofast som en hund. Men <i>voiceover</i> er fy fy skamme, og hvad 
gør man så? Manuskriptforfatter Anders Thomas Jensen og instruktør Kenneth 
Kainz har truffet en beslutning om at kaste Dina – og dermed tilskueren – på 
hovedet ind i handlingen og lade en syndflod af uventede begivenheder rive 
hende – og os – med. </p><p>
Handlingen er ikke set i bagklogskabens og den uddybende forklarings lys, men 
er bare noget, der sker. Som i livet. Dramatisk og desværre også lettere 
hovedløst. Man vælter meget pludseligt ind i Dunark og omegns fremmede 
verden og bliver 96 minutter senere lettere rundtosset sparket ud i den 
anden ende. ’Skammerens datter’ ligner på den måde også en film, som bevidst 
henvender sig til et publikum, der allerede er godt hjemme i dens univers. 
</p><p><b class="ext-link">MAGASINET </b><a class="embeddedlink" href="http://politiken.dk/magasinet/portraetter/ECE2603113/succesforretningen-lene-kaaberboel-inc/">Succesforretningen Lene Kaaberbøl Inc.</a></p><p>
Men rent dramatisk virker det altså helt mærkværdigt, at Dina og den 
uretfærdigt mordanklagede prins Nico er tæt knyttet til hinanden, fra det 
øjeblik de mødes. Relationer i filmen bliver ikke forklaret eller uddybet. 
De sker bare i en højhastighedsafvikling af konstant dramatik. 
</p><p>
En anden afgørende kvalitet ved Kaaberbøls eventyr er den brillant udtænkte 
skammer-evne. At Dina og hendes mor ved at se mennesker dybt i øjnene kan få 
dem til at skamme sig og derigennem røbe sig, gør Skammeren til en slags 
levende sandhedsserum og løgnedetektor. En smågenial psykologisk-dramatisk 
gestalt, som i en fortælling, hvor alt skal ske tjuhej, bliver reduceret til 
en slags mellemmenneskelig strålepistol. 
</p><h3>
Dramatisk på godt og ondt 
</h3><p>
Kainz har beholdt et element af fortællestemmen ved at lade Dina ’tale’ med 
fordrejet, indre stemme, når hun skammer ud. En god idé, hvis ellers man 
havde kunnet høre, hvad hun sagde! Man er vant til lidt af hvert, hvad angår 
mumleri i danske film, men dette er nærmest uforståeligt. 
</p><div class="art-quote article-box">
<p class="quote"/>
<blockquote>
<p class="quote-txt">
'Skammerens datter' er på godt og ondt vældig dramatisk
</p>
</blockquote>
</div><p>
Som man næsten kan regne ud, er der heller ikke tid til mange nuancer i 
skuespillet. Peter Plaugborg spiller med vellyst Drakan med drageblodet tæt 
op ad parodisk ondskab, mens Jacob Oftebro er mere melankolsk dukset end 
fordrukken og forvirret som den på papiret sammensatte helt Nico. </p><p>
Heldigvis har man fundet en rigtig fin Dina i den energiske Rebecca Emilie 
Sattrup. Søren Malling som Våbenmesteren og ikke mindst Stina Ekblad som den 
uhyggelige Dama Lizea formår i farten at etablere dramatiske figurer, mens 
bl.a. Allan Hyde og Roland Møller mest tumler rundt i de drabelige 
begivenheder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2596561/daarlig-dansk-gyser-roder-rundt-i-moerke/">Dårlig dansk gyser roder rundt 
i mørke</a></p><p>
’Skammerens datter’ er på godt og ondt vældig dramatisk. Musikken overspiller, 
men filmen er flot at se på med væmmelige drager og munderinger så drabelige 
som noget fra ’Ringenes herre’. Da Drakan tungeslikker blod af en klinge, 
får man et skønt klamt drage-øjeblik. Et af de særlige øjeblikke, filmen 
gerne måtte have haft flere af. 
</p><p class=" bl-elem">
Som anmelder brokker man sig som oftest over, at en film er for lang i 
spyttet, men i dette tilfælde er den snarere for kort. Med 20 minutters 
længere spilletid ville der måske have været tid til at forbinde figurer og 
begivenheder og inhalere atmosfæren fra den verden, man så møjsommeligt og 
ret så imponerende har skabt. I stedet for bare at galoppere igennem den, 
som om den onde selv var i hælene på filmen. Hurtigt videre! 2’eren venter! 
</p>	
</div>
</div></body></html>
