---
layout:     post
title: 	    "Kolding-museum åbner fetichisme-udstilling"
post_author:	    
post_date:	    Tue, 10 Mar 2015 16:31:41 +0100
post_site:	    politiken.dk 
post_link:	    http://politiken.dk/kultur/kunst/ECE2580595/kolding-museum-aabner-fetichisme-udstilling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er mange måder at dyrke en eventuel fetich på for tiden. Har man set en 
bus med japanske turister blive sat af ved en Irma, ved man, at Irmapigen er 
hot stuff i Japan. Varer, der viser den ærkedanske pige i blå kjole på 
emballagen, bliver målrettet løftet ned fra hylderne for at blive bragt med 
til hjemlandet. 
</p><p>
En fetich, der skulle være så ueksotisk, at den falder inden for topti sammen 
med voyeurisme og lak og læder, handler om at dyrke genstande fra 
barndommens tabte land. Her vil omgangen med tingen så at sige transportere 
personen til et ønsket sted rent mentalt, som billedet til højre skulle 
illustrere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/udstilling/ECE2572972/nat-paa-museet-statens-museum-for-kunst-inviterer-til-overnatning/">Nat på museet: Statens Museum 
for Kunst inviterer til overnatning</a></p><p>
Helt enormt seksuelt behøver det vist ikke være, fornemmer man på museet 
Trapholt, der står foran åbningen af sin udstilling ’Fetishism – Obsession 
in Fashion and Design’. På museet i Kolding er ordet fetich andægtigt 
defineret som noget, der »refererer til genstande, som har evnen til at 
kondensere begær, absorbere frygt, koncentrere drømme og opfange fantasier«. 
</p><p>
Undervejs i udstillingen vil man se ti designtendenser, der kan anskues som 
forskellige former for fetichistiske udtryk. Og det bringer os tilbage til 
manden med sutten. 
</p><p>
Han falder (måske ikke voldsomt overraskende) inden for underkategorien 
infantilisme. Det overraskende er måske snarere, at han i udstillingen 
sættes i forbindelse med en stol med larvefødder designet af den amerikanske 
musikstjerne Pharrell Williams. Den havde han nok ikke lige set komme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2574551/kunstner-lader-skygge-repraesentere-lewinsky-paa-clinton-maleri/">Kunstner lader skygge 
repræsentere Lewinsky på Clinton-maleri</a></p><p>
Andre tendenser i udstillingen er nudisme (de nøgne hudfarvede materialer), 
regionalisme (vilde folkloremønstre) og shamanisme (hvor billedmaterialet 
fra museet straks får én til at tænke på modne kvinder iført tunge halskæder 
af naturperler i ben og træ a la designeren Gerda Lynggaard). 
</p><p class=" bl-elem">
Fetichisme-udstillingen på Trapholt åbner torsdag og er kurateret af 
museumsdirektør Karen Grøn og trendekspert og tidligere leder af Eindhoven 
Design Academy, hollandske Lidewij Edelkoort og hendes partner Philip 
Fimmano fra trendbureauet Trend Union. 
</p>	
</div>
</div></body></html>
