---
layout:     post
title: 	    "Hver femte tjekker ikke årsopgørelsen"
post_author:	    
post_date:	    Fri, 06 Mar 2015 09:02:08 +0100
post_site:	    politiken.dk 
post_link:	    http://politiken.dk/oekonomi/privatoekonomi/ECE2574959/hver-femte-tjekker-ikke-aarsopgoerelsen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Temauge</h4>
<div class="fakta-body" data-buildingblock="embedded_factboxlink">
<p>
Penge- og Pensionspanelet sætter i den kommende uge gang i en temauge for at 
sætte fokus på privatøkonomi.
</p><p class=" bl-elem">
Du kan læse mere på hjemmesiden: <a class=" bl-elem" target="_blank" href="http://www.raadtilpenge.dk/da/Gode-raad/privatoekonomi/Temaugen%20Tid%20til%20penge.aspx">www.raadtilpenge.dk</a></p>
</div>
</div><p>
Når årsopgørelsen for sidste år netop i disse dage ryger ud til 4,4 millioner 
skatteborgerne, så vil kun omkring hver femte tjekke, at tallene rent 
faktisk stemmer – og dermed hvorvidt de snyder samfundet eller selv bliver 
snydt. 
</p><p>
For mens 79 procent svarer ja på spørgsmålet om, hvorvidt de typisk tjekker om 
»årsopgørelse/forskudsopgørelse fra Skat er rigtig«, svarer 18 procent nej. 
Det viser en rundspørge foretaget af YouGov blandt 2.021 skatteydere for 
Penge- og Pensionspanelet, der er nedsat af regeringen for at udbrede 
bevidstheden solid privatøkonomi. 
</p><p>
»Det må siges at være forholdsvis mange, der bare stoler på, at alt er, som 
det skal være. Og det kan man ikke nødvendigvis antage«, siger konsulent i 
finansielt forbrug Louise Skjødsholm fra Penge- og Pensionspanelet. 
</p><p>
De fleste oplysninger ender helt automatisk på årsopgørelsen. Men Skat 
opfordrer alligevel borgerne til at kontrollere tallene og oplyse, hvis man 
har ændringer eller tilføjelser. Konkret kan det være befordringsfradrag, 
kapitalindkomst eller lejeindtægter. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/privatoekonomi/ECE1913109/det-skal-du-isaer-tjekke-i-din-aarsopgoerelse/">Det skal du især tjekke i din 
årsopgørelse</a></p><p>
Årsopgørelsen er langt fra det eneste punkt, hvor danskerne kan være mere 
opmærksomme, lyder det fra Penge- og Pensionspanelet som led i en kampagne 
den kommende uge, ’Tid til penge’. Med kampagnen vil panelet sætte fokus på 
bl.a. budget, forbrugslån, skat og pension i samarbejde med blandt andet 
Dansk Aktionærforening, Finansforbundet, Forbrugerrådet Tænk, Forsikring &amp; 
Pension, LO og Skat. 
</p><p><b>Budgetter... gaaab</b></p><p>
For mange går det galt allerede, når de skal danne sig et overblik over deres 
økonomi. 43 procent har ganske enkelt ikke lagt et budget. 
</p><p>
Nogle har måske så få indtægter og udgifter, at det ikke nødvendigvis er noget 
problem. Men tilhører man den gruppe på 25 procent, der inden for de seneste 
12 måneder har haft svært ved at få den sædvanlige indtægt til at dække 
faste udgifter og forbrug, så er det måske en god idé, bemærker Louise 
Skjødsholm. 
</p><p class="art-ext-other">

</p><p/><p>
Hun fremhæver også, hvordan de udskældte forbrugslån tilsyneladende også 
stadig er en udbredt lappeløsning, når økonomien strammer til. For 33 
procent af de adspurgte gælder, at de selv eller deres samlever har et 
forbrugslån med det formål at få penge til ting og oplevelser. 
</p><p>
»Det bekymrende ved den slags lån er, at de ikke umiddelbart skaber nogen 
økonomisk værdi for låntageren, sådan som det kan være tilfældet med et lån 
til bolig, bil eller lignende. Forbrugslån handler ofte om overforbrug eller 
lukke uheldige huller«, siger Louise Skjødsholm. 
</p><p>
I gennemsnit har en hustand et forbrugslån på knap 70.000 kroner. Men 10 
procent skylder mere end 120.000 væk. 
</p><p><b>Pension... tja, tjo</b></p><p>
En stor forsømmelse er også pensionen. Det er for mange, når 36 procent af dem 
over 50 ikke har undersøgt, hvorvidt de har råd til at trække sig tilbage 
fra arbejdsmarkedet på det tidspunkt, de planlægger at gå på pension. 
</p><p>
»Vi ved godt, at det her felt har en lav interesse. Alligevel er det 
overraskende og alarmerende, fordi det kan ende med, at man simpelthen ikke 
kan nå at spare tilstrækkeligt op«, siger Louise Skjødsholm, der opfordrer 
folk til at gøre brug af hjemmesiden pensionsinfo.dk, hvor de kan få indblik 
i alle deres pensionsopsparinger. 
</p><p>
Manglende viden om pensionsopsparingens størrelse kan også virke den anden vej 
rundt, så folk sparer for meget op. Ikke kun i forhold til behovet i 
alderdommen, men også i forhold til deres aktuelle situation. 
</p><p>
»Der er mange, der sparer op, hvor de i virkeligheden hellere skulle komme af 
med deres gæld. Hvorfor skal en 28-årig spare meget op i pensionsordning, 
hvis han samtidig har en kassekredit med en rente på 12 procent«, siger 
direktør Kim Valentin fra Finanshuset i Fredensborg, der yder økonomisk 
rådgivning. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/privatoekonomi/ECE2573900/skat-goer-klar-til-kaos-inden-aarsopgoerelser/">Skat gør klar til kaos inden 
årsopgørelser</a></p><p>
I første omgang gælder det altså årsopgørelsen, som Skat i disse dage sender 
ud. 
</p><p>
I fjor blev årsopgørelsen også sendt ud til 4,4 millioner skatteborgere. Heraf 
har 3,5 millioner hentet opgørelsen frem på nettet, viser tal fra Skat. Hvis 
man antager, at de har tjekket tallene, så svarer også det til, at cirka 
hver femte holder hånd i hanke med matematikken. 
</p><p class=" bl-elem">
En del har dog fået opgørelsen med gammeldags post. Om de har læst papirerne 
eller smidt dem direkte i kakkelovnen, det ved ingen. 
</p>	
</div>
</div></body></html>
