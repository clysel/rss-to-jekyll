---
layout:     post
title: 	    "Europa Kommissionen vil øge brugen af open source"
post_author:	    Martin Bernth
post_date:	    Wed, 01 Apr 2015 12:46:38 +0000
post_site:	    www.version2.dk 
post_link:	    http://www.version2.dk/artikel/europa-kommissionen-vil-oege-brugen-af-open-source-129823?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Europa Kommissionens nye it-strategi skal hvile på brugen af open source-teknologi, når det er muligt. Det oplyser kommissionen <a href="https://joinup.ec.europa.eu/community/osor/news/ec-create-level-playing-field-open-source">i en pressemeddelelse.</a></p>

<p>Afvejningen af valget mellem open source og proprietær software skal fremover tage højde for et systems totale omkostninger, inklusive omkostninger for ejerskab og afviklingsomkostninger ved et givent it-system.</p>

<p>»I forbindelse med alle fremtidige it-udviklingsprojekter, skal Kommissionen fremme brugen af produkter, der understøtter anerkendt, veldokumenteret og fortrinsvis åbne tekniske specifikationer, der frit kan adopteres, implementeres og udvides,« lyder et af punkterne i Kommissionens nye <a href="http://ec.europa.eu/dgs/informatics/oss_tech/strategy/strategy_en.htm">ti-punktsstrategi.</a></p>

<p>Udmeldingen kommer fra Europa Kommissionens interne it-myndighed DIGIT, og vil betyde, at der fremover vil være et øget engagement fra officielt europæisk hold i open source-fællesskaberne.</p>
  </section>

      </div></body></html>
