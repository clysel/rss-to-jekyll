---
layout:     post
title: 	    "Norsk guldrus kvæler langrend"
post_author:	    
post_date:	    Sat, 28 Feb 2015 12:38:45 +0100
post_site:	    politiken.dk 
post_link:	    http://politiken.dk/sport/ECE2567887/norsk-guldrus-kvaeler-langrend/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da de første 10 langrendskonkurrencer ved det igangværende VM i de nordiske 
skidiscipliner var afviklet, havde Norge taget syv af guldmedaljerne. Plus 
noget sølv og bronze, naturligvis. Sådan har udviklingen været i langrend de 
senere år, hvor nordmændenes satsning på sporten er øget voldsomt, og det 
har fået den kedelige sideeffekt, at interessen i Europa er ved at smuldre. 
Lederne i Det Internationale Skiforbund er klar over problemet, men de er 
ikke helt enige om, hvad der skal gøres. 
</p><p>
At konkurrencerne – især hos kvinderne – af og til ligner en slags åbent norsk 
mesterskab har indflydelse på interessen for transmissioner hos bl.a. tyske 
tv-kanaler. Og Det Internationale Skiforbunds (FIS) marketingdirektør, Jürg 
Capol, mener, at regler og fordeling bør ændres, så flere nationer kan sætte 
præg på sporten. 
</p><p>
»Jeg mener, vi bør sætte grænser for, hvor stor økonomisk støtte skinationerne 
giver deres atleter. Man kan sammenligne det med formel 1, hvor man har 
indført begrænsninger med hensyn til, hvor mange dage der må bruges til 
test, hvor mange dæk der må skiftes under et løb, og hvor store budgetterne 
må være«, siger schweiziske Jürg Capol, som er tidligere eliteløber, til 
NRK. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2567202/superstjerne-sikrer-norges-ottende-vm-guld-i-traek/">Superstjerne sikrer Norges 
ottende VM-guld i træk</a></p><p>
Men hans præsident i det internationale forbund, landsmanden Gian Franco 
Kasper, er uenig. 
</p><div class="art-fakta article-box">
<h4 class="">
norske vm-medaljer</h4>
<div class="fakta-body" data-buildingblock="embedded_factboxlink">
<p><b>Før i dag har Norge</b> vundet 62 VM-medaljer i langrend på fem år:
</p><p><b>2015</b> VM i Falun (Sverige): 7 guld, 1 sølv, 3 bronze, 11 i alt (før i 
dag)
</p><p><b>2013</b> VM i Val di Fiemme (Italien): 7 guld, 4 sølv, 5 bronze, 16 i alt
</p><p><b>2011</b> Oslo (Norge): 8 guld, 4 sølv, 4 bronze, 16 i alt
</p><p><b>2009</b> Liberec (Tjekkiet): 5 guld, 2 sølv, 0 bronze, 7 i alt
</p><p class=" bl-elem"><b>2007</b> Sapporo (Japan): 5 guld, 2 sølv, 5 bronze, 12 i alt
</p>
</div>
</div><p>
»Jeg er klart imod, at vi skal straffe nordmændene. Det er rigtigt, at Norge 
lige nu dominerer sporten, og at det påvirker markedet. Vi trænger også til 
nye nationer i langrend, men vi skal aldrig straffe nogen på den baggrund. 
Vi vil jo heller ikke straffe Østrig for landets alpine succes, og der er 
ingen, som straffer Holland for deres dominans i hurtigløb på skøjter. Men 
jeg er altid åben for en diskussion om, hvordan vi forbedrer 
langrendssporten og øger interessen«, siger Gian Franco Kasper ifølge vg.no. 
Kasper har været FIS-præsident siden 1998 og er dertil medlem af IOC og 
Wada. </p><p>
Som i en række andre internationale forbund er FIS altså ledet af en 
langtidsholdbar chef, og hvornår der kommer til at ske noget, er usikkert. 
</p><h3>
Skiskydning viser vejen frem 
</h3><p>
»FIS er en organisation, hvor det går trægt, når det drejer sig om ændringer. 
Men når Norge, Sverige og Rusland erkender problemet, kan der ske noget«, 
siger den tidligere danske eliteløber Sebastian Sørensen, der er ekspert for 
Eurosport. 
</p><p>
»Norges dominans i langrend <i>er</i> bekymrende. I FIS bør de se på, 
hvordan man med succes har forsøgt at tage sig af et lignende problem i 
skiskydning. Her er det blandt andet aftalt, at der sendes flere penge fra 
sponsorgruppen til de mindre nationer, og flere af dem er faktisk på vej 
frem. Men det er en proces, som indtil nu har taget ti år, så de skal se at 
komme i gang med initiativerne i langrend«. 
</p><p>
Den norske satsning har taget store spring frem, og ifølge Bergens Tidende har 
Norges Skiforbund øget sponsorindtægterne fra cirka 44 mio. kr. i 2008 til 
cirka 116 mio. kr. i 2014. Men forbundspræsident Erik Røste peger over for 
vg.no på, at det i højere grad er medlemsbasen, der er årsag til succesen. 
</p><p>
»Den vigtigste grund til vores succes er det arbejde, der gøres hver dag i 
Norges 1.150 klubber. Det er rigtigt, at vi har store ressourcer, men det 
helt unikke er aktiviteten i klubberne. Her kan ingen af vores konkurrenter 
være med, og det glæder mig, at de fleste af vores 16 skikredse har været 
repræsenteret på medaljepodiet her i Falun«, siger Erik Røste, som 
understreger, at Norge deler sin store viden om udstyr og træning med 
konkurrenterne via internationale seminarer. Det sidste ser dog endnu ikke 
ud til at have en effekt ved de største mesterskaber. 
</p><h3>
Professionelle norske firmahold 
</h3><p>
»Norge har jo en helt vild rekruttering, og landet har for eksempel over 100 
professionelle mandlige løbere. Der er kommet virkelig mange penge i sporten 
deroppe, hvor privathold nu vinder frem – lidt ligesom man kender det fra 
cykelsporten. De bedste atleter tjener rigtig godt på deres sport, og kun 
Rusland kan vel nogenlunde hænge på økonomisk. Nogle norske løbere har så 
gode forhold, at de helt vælger landsholdet fra, for under forbundet gælder 
andre regler med hensyn til sponsormarkering og den slags«, fortæller 
Sebastian Sørensen. 
</p><p>
Den tidligere polske triumfator ved både OL, VM, World Cup og Tour de Ski, 
Justyna Kowalczyk, har været en af de få stadig aktive konkurrenter, som har 
luftet sin frustration over de mange norske sejre. 
</p><p>
»De ’internationale norske mesterskaber’ dræber vores sport. Jeg er fortvivlet 
over den norske dominans, men samtidig beundrer jeg landets ressourcer, som 
ingen andre kan matche. I denne sæson er det kun Sverige, der forsøger at 
hænge på, fordi svenskerne har VM«, siger Kowalczyk til den polske avis 
Gazeta. 
</p><p>
Norges chef for langrendskomiteen under FIS, berømte Vegard Ulvang, erkender 
problemet, men tror ikke på, at økonomiske begrænsninger bliver løsningen. 
</p><p>
»Måske vil vi se reguleringer før næste sæson, men jeg tror mere på, at det 
kan blive til grænser for, hvor mange mennesker der får lov til at tjekke 
løjpen før start, og for, hvor længe løjpen er åben. Det vil mindske 
effekten af det støtteapparat, som arbejder bag deltagerne. Jeg tror i det 
hele taget ligesom mange andre på, at et skiløb skal afgøres ude i sporet og 
ikke i voksnings- og udstyrslokalerne«, siger Vegard Ulvang. 
</p><p class=" bl-elem">
Men det bliver nok svært at skrue tiden tilbage. 
</p>	
</div>
</div></body></html>
