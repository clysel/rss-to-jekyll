---
layout:     post
title: 	    "Farvel til friture: Nu rykker gourmetmaden ind i storcentrene"
post_author:	    
post_date:	    Fri, 08 May 2015 10:13:06 +0200
post_site:	    politiken.dk 
post_link:	    http://politiken.dk/ibyen/byliv/ECE2659432/farvel-til-friture-nu-rykker-gourmetmaden-ind-i-storcentrene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Gourmet på centermenuen</p>
<div class="fakta-body" data-buildingblock="embedded_factboxlink">
<p><b><b>LêLê Street Kitchen</b> åbner 9. maj på </b></p><p><b>Fisketorvet (d</b><b>esuden åbner et mexicansk streetfoodkoncept og et salatkoncept).</b></p><p><b><b>Staderne</b> åbnede 28. marts i City 2 og </b></p><p><b>tilbyder bl.a. lollandsk mikrobryg, en </b></p><p><b>orientalsk slagter og et fransk konditori.</b></p><p><b>Frederiksberg Centeret åbnede 26. marts en ny butiksetage. I samme anledning</b></p><p class=" bl-elem"><b> åbnede både <b>Palæo og Raw?42</b>.</b></p>
</div>
</div><p>
De store madoplevelser er sjældent det, der lokker kunderne ind i danske 
storcentre. Her kan du få en hurtig kinaboks eller et billigt pizzaslice, 
når du går sukkerkold på dit indkøb, og hvis tiden er til det, kan du dykke 
dybt i all-you-can-eat-buffeten, der står og luner sig i buffetvarmeren. 
</p><p>
Men nu skal der andre boller på suppen. Flere centre vil have en ny madprofil, 
og Fisketorvet, et af Danmarks mest besøgte storcentre med 7,8 millioner 
besøgende årligt, markerer det nu med åbningen af LêLê Street Kitchen i 
morgen, 9. maj. 
</p><div class="art-quote article-box">
<p class="quote"/>
<blockquote>
<p class="quote-txt">
»Hvis man vil have et pizzaslice, skal man tage et andet sted hen«
</p>
<p class="sender">
</p><p>
Centermanager Thomas Thalbitzer, FRB.C.
</p><p class=" bl-elem"/> 

</blockquote>
</div><p>
De fire søskende bag LêLê har gjort det vietnamesiske gadekøkken kendt blandt 
københavnerne, siden de i 2003 åbnede det første Street Kitchen på 
Vesterbrogade. Efterkommerne af to bådflygtninge, der senere blev 
succesfulde ejere af en grillbar i Nordjylland, ville sælge billig 
vietnamesisk mad, og det blev der taget rigtig godt imod på Vesterbro. Tre 
år senere åbnede den første LêLê-restaurant kun 100 meter fra gadekøkkenet, 
og i dag tæller forretningen både restauranten, Street Kitchen-filialer på 
Vesterbrogade, H.C. Andersens Boulevard og Østerbrogade samt et stade med 
vietnamesiske sandwiches i Torvehallerne. </p><p>
Næste skridt bliver altså LêLê Street Kitchen i storcenterrammer. 
</p><h3>
Fisketorvet vil sigte højere 
</h3><p>
»Mange danskere har det nok sådan, at når de tænker på et storcenter, tænker 
de også, at maden er derefter«, siger LêLê’s administrerende direktør, Lâm 
Lê. Og det er ikke en positiv forestilling om centermad, han hentyder til: 
</p><p>
»I Asien er alle de bedste restauranter i storcentrene, og der er en 
fantastisk kultur omkring ’malls’. De små boder i centrene konkurrerer om at 
være den bedste. Den kultur er der ikke i Danmark«. 
</p><p>
Men nu har Fisketorvets kunder efterspurgt en anden kultur, og ledelsen har 
lyttet. Centerchef på Fisketorvet Jacob Bannor ved nemlig godt, at der 
tidligere har været en tendens til at sigte lidt for lavt, når det gjaldt 
spisesteder. 
</p><p>
Mellem tøjforretninger, isenkram og sportsudstyr er det primært lugten af 
friture, der har domineret. 
</p><p>
»Der har ikke været så stor konkurrence på maden, og nogle har valgt 
Fisketorvet fra, når de skulle i biografen. For nogle betyder det ikke det 
store, hvilken biograf du sætter dig i. Det, der gør forskellen, er, hvor 
man kan spise før og efter filmen«, siger Jacob Bannor. 
</p><p>
Den nye madprofil bliver dog ikke enden på storcenterbuffeten, som rigtig 
mange centergæster stadig besøger. Og det gælder også i andre centre, hvor 
den mere højprofilerede takeaway stadig kun er et alternativ. I City 2 kan 
kunderne besøge det nye spisehus Staderne med lollandsk mikrobryg, 
orientalsk slagter og fransk konditori, men de kan også stadig svinge forbi 
kæder som McDonald’s og Sunset Boulevard. 
</p><h3>
Mad med kant på Frederiksberg 
</h3><p>
I Frederiksberg Centeret, nu FRB.C, går du derimod forgæves efter en 
burgermenu. 
</p><p>
»Vi vil gerne have noget mad, der har noget kant. Måske er nogle utilfredse, 
men vi har valgt at gå en helt anden vej og signalere noget unikt«, siger 
centermanager Thomas Thalbitzer. 
</p><p>
»Hvis man vil have et pizzaslice, skal man tage et andet sted hen«. 
</p><p>
Her kan du nemlig kun spise hos Palæo eller Raw?42, der åbnede som en del af 
centrets nye butiksetage. 
</p><p>
’Palæo’ er et andet ord for stenalderkost, hvor hovedreglen er, at man kun 
spiser ting, der fandtes i stenalderen, og som, lidt groft skåret, kun kan 
tilberedes efter metoder, der fandtes dengang. Nøgleordene er kød og 
grøntsager, og du skal kigge langt efter tilsætningsstoffer. 
</p><p>
Hos Raw?42 gælder det mad i sin reneste form. Utilberedt og maksimalt opvarmet 
til 42 grader for at bevare vitaminer og enzymer bedst muligt. På menuen er 
blandt andet husets rå specialitet: lasagne på squashplader med tomat, 
solsikke, urter, spinat og pesto. Og intet andet. 
</p><p>
»På Frederiksberg har vi et helt specielt kundegrundlag. Det er jo et 
citycenter, og fordi vi er i bycentrum, har vi specielle butikker, som du 
ikke ser i andre centre. Vi er nødt til at sige, at vi er anderledes end 
andre centre«, siger Thomas Thalbitzer, der mener, at det også skal 
afspejles i madtilbuddene. 
</p><p>
Stenalderkost og rå mad er nutidige trends ifølge ham, og kundesegmentet i 
centret skal nok tage godt imod de sunde koncepter. Det er nemlig primært 
kvinder omkring de 40 år. Veluddannede og med høje indkomster, som de bruger 
på at holde sig sunde. De er bevidste omkring indkøb, og de elsker at 
shoppe. 
</p><p>
Madkonceptet i centret er ikke til alle, og det er med fuldt overlæg, at 
Thomas Thalbitzer er gået væk fra det brede madkoncept. 
</p><p>
Det vil de til gengæld rigtig gerne have på Fisketorvet, og centerchef Jacob 
Bannor forklarer, at det her gælder om at have så stor variation blandt 
spisestederne som muligt. Fisketorvet målretter ikke madtilbuddene mod 
bestemte segmenter. På samme måde har Lâm Lê og hans søskende fra LêLê ikke 
tænkt så meget over, hvilket kundeklientel de skal til at mætte på 
Fisketorvet. For, som Lâm Lê siger: Kunderne skal nok komme, hvis maden er 
god nok. 
</p><h3>
Eksperter bekræfter tendensen 
</h3><p>
Men selv om hverken Fisketorvet eller LêLê har lyst til at sætte labels på de 
gæster, der træder indenfor, er der et segment, der gør sig gældende mere 
end noget andet: københavner- eller storbysegmentet. 
</p><p>
Trends starter typisk i storbyerne og spreder sig så ud i landet, hvis trenden 
ikke bare tiltaler en lille niche eller er en døgnflue, forklarer Sisse 
Fagt, der er seniorrådgiver ved DTU Fødevareinstituttet. Med en baggrund som 
bromatolog og ernæringsfysiolog forsker hun blandt andet i kostvaner og 
madtrends, og hun er ikke overrasket over tendensen til, at gourmeten gør 
sit indtog i de københavnske centre. 
</p><p>
Det kan ifølge hende skyldes sundhedsbølgen på den ene side og en mere 
international bølge på den anden side. Fastfood er oprindelig kommet fra 
USA, og danskerne har taget konceptet til sig, fordi det er nemt. Nu har vi 
så fundet ud af, at nemt ikke behøver være lig med usundt. 
</p><p>
»Nogle har fået øjnene op for, at hurtig mad også kan være god mad, og flere 
efterspørger sundere hurtigmad. LêLê har lavet flere mindre steder med 
gourmetagtig hurtigmad, og det er klart, at sådan noget rykker ind i 
storcentret på et tidspunkt. De vil jo gerne lave den her helhedsoplevelse 
med biograf, mad og shopping«, siger hun. 
</p><p>
Torben Hansen er professor i forbrugeradfærd ved CBS, og han er helt enig med 
Sisse Fagt, når hun taler om helhedsoplevelsen i storcentret. 
</p><p>
Ifølge ham er det lige netop oplevelsesbølgen, der ligger bag ved 
gourmettendensen, og det passer rigtig godt ind i tidsånden, at storcentrene 
putter såkaldte oplevelsesfunktioner ind i indkøbet, forklarer han. Maden er 
et godt sted at sætte ind, fordi mad ofte er lig med nydelse. 
</p><h3>
Markedsandele flytter sig 
</h3><p>
Danskerne, siger han, går jo sjældent sultne i seng og har både råd og lyst 
til at betale for bedre madoplevelser. Det er tid, der ikke er nok af, og 
derfor bliver turen i storcentret, hvor indkøbet kan klares, mundene mættes 
og sanserne stimuleres, vigtig for familien. 
</p><p>
»Du vil gerne dele den nydelse med andre, så oplevelsen skubber bag på 
processen i at udvikle relationer. Det er jo ikke, når du går rundt i 
discountbutikker, at du fasttømrer relationerne til din familie«, siger han. 
</p><p>
Men gourmet i centrene betyder ikke nødvendigvis, at den gennemsnitlige 
centergænger samlet set vil bruge flere penge, end han eller hun ellers 
ville have gjort på en tur i storcentret. Det kan til gengæld betyde, at 
nogle markedsandele flytter sig, hvis forbrugerne vælger at bruge dagen i 
storcenteret frem for at tage på café i Nyhavn eller i Zoologisk Have, eller 
hvis de vælger centrets biograf frem for biografen inde i byen, som Jacob 
Bannor, centerchefen på Fisketorvet, håber, at de vil gøre. 
</p><p>
»Man får ikke lige pludselig alle forbrugere til at tage på 
Fisketorvet«, siger Torben Hansen og fortsætter: 
</p><p>
»Men det vil kunne have en tiltrækningseffekt på dem, der søger oplevelser. 
Storcentrene er gået væk fra kun at være ’alt under ét tag’, hvor det skulle 
være så nemt som muligt at købe ind til i dag at være en oplevelsestur, og 
indkøbet er nærmest blevet noget sekundært« forklarer han. 
</p><p class=" bl-elem">
»Storcenteret er blevet et sted, hvor man kan nyde tilværelsen, hvis man altså 
synes, at man gør det bedst der«. 
</p>	
</div>

</div></body></html>
