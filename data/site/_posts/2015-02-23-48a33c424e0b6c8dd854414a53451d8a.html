---
layout:     post
title: 	    "Brøndbylejren finder det positive i AaB-nederlag"
post_author:	    
post_date:	    Mon, 23 Feb 2015 12:12:05 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2558991/broendbylejren-finder-det-positive-i-aab-nederlag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Det er efterhånden blevet almindelig pressekutyme i såvel politik som moderne 
fodbold, at man så vidt muligt prøver at tale sig selv op i nederlagets 
stund. 
</p><p>
Og selvom den slags skadesudbedring ofte klinger hult, så var Brøndby-lejrens 
bitre, men optimistiske reaktion efter gårsdagens smertelige 
overtidsnederlag mod AaB svær at møde med andet end forståelse. 
</p><p><b class="ext-link">1-0: </b><a class="embeddedlink" href="http://politiken.dk/sport/fodbold/superligaen/ECE2558350/aab-forlaenger-broendbys-kompleks-med-haelscoring-i-overtiden/">AaB forlænger Brøndbys kompleks med 
hælscoring i overtiden</a></p><p>
»Når vi lige er kommet os over at tabe i sidste minut, vil jeg klart tage en 
del positive ting med fra kampen. Jeg tror, at de fleste kan se, at holdet 
havde et rigtig godt udtryk på banen«, vurderede træner Thomas Frank efter 
kampen. 
</p><p><b>Nederlag mod spil og chancer</b></p><p>
Og trods den udtalte bitterhed var det et positivt syn på fremtiden, 
Brøndbytræneren forlod Energi Park med. 
</p><p>
»Leverer vi flere præstationer som den her, så ligger der mange point og 
venter på os«, lød den selvsikre udmelding. 
</p><p>
Med et klart overtag i boldbesiddelse og en skudstatistik på 14-4 i gæsternes 
favør var det da også en kamp, de blå-gule med rette kunne føle, at de havde 
fortjent mere end et nederlag fra. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/sport/fodbold/superligaen/ECE2558466/selvtilliden-bobler-paa-heden-fcm-direktoer-foeler-sig-sikker-paa-guldet/">Storhedsvanvid på Heden: 
FCM-direktør føler sig sikker på guldet</a></p><p>
På en traditionelt svær udebane i Aalborg manglede Brøndby dog skarpheden 
foran mål, og så dukkede AaBs Anders K. Jakobsen i stedet op og gav 
hjemmeholdet en sejr med en hælscoring dybt inde i dommerens tillægstid. 
</p><p><b>Trænerfyring ikke et tema</b></p><p>
Midtstopper Dario Dumic støtter op om Thomas Franks indtryk af en kamp, som 
Brøndby spillede »til punkt og prikke«. Og selvom der er pres på 
trænerstaben efter det 7. nederlag til Vestegnens dyrt sammensatte mandskab, 
så er fyringer ikke en løsning, der nærmer sig tegnebrættet. 
</p><p>
»Det er overhovedet ikke noget, jeg bruger min energi på at tænke over. 
Nederlaget mod AaB er forrykt. Vi har både spil og chancer til at vinde. Kan 
vi i de kommende kampe fortsætte ad samme vej, så skal resultaterne nok 
komme«, udtaler sportsdirektør Per Ruud til BT. 
</p><p class=" bl-elem">
Brøndby kan i næste runde se frem mod en svær opgave, når på søndag tager imod 
ligaens suværene førerhold, FC Midtjylland. 
</p>	
</div>
</div></body></html>
