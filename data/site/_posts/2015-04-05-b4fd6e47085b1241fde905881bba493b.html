---
layout:     post
title: 	    "Sommerhusmarkedet er stadig meget langt fra topniveauet i 2007"
post_author:	    
post_date:	    Sun, 05 Apr 2015 12:54:00 +0200
post_site:	    politiken.dk 
post_link:	    http://politiken.dk/oekonomi/bolig/ECE2616790/sommerhusmarkedet-er-stadig-meget-langt-fra-topniveauet-i-2007/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er så dejligt ude på landet, og faktisk er det i dag muligt at erhverve 
sig et sommerhus til relativt små penge. 
</p><p>
Alligevel er den positive stemning, der de seneste år har præget markedet for 
ejerboliger, endnu ikke slået igennem på markedet for sommerhuse. 
</p><p>
I flere populære sommerhusområder som Hornbæk, Dronningmølle og Frederiksværk 
er priserne næsten halveret, siden de toppede i 2007, og mange til 
salg-skilte har oplevet årstidernes skiften op til flere gange. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2209384/sommerhus-priser-presses-yderligere-ned/">Sommerhus-priser presses 
yderligere ned</a></p><p>
»Sommerhusmarkedet har haft det rigtig hårdt, og det er det segment på 
boligmarkedet, der har oplevet de kraftigste prisfald. Vi begynder nu at se 
tegn på, at markedet er ved at stabilisere sig, men priserne er stadig 
markant lavere end før krisen«, siger Christian Hilligsøe Heinig, cheføkonom 
i Realkredit Danmark. 
</p><p class="art-ext-other">

</p><p/><p>
På landsplan ligger priserne cirka 25 procent lavere, end de gjorde i 2007, 
men tallene dækker over store regionale forskelle. 
</p><p>
Mens priserne ved den jyske vestkyst stille og roligt nærmer sig det tidligere 
topniveau, ser det noget anderledes ud i de populære sommerhusbyer nord for 
København. 
</p><p>
»Man kan sige, at her var festen virkelig vild i første halvdel af 00’erne, og 
derfor har tømmermændene også været ekstra voldsomme. Der er ingen tvivl om, 
at der var tale om et oppustet marked, og derfor er det ikke overraskende, 
at priserne her næsten er halveret«, siger Christian Hilligsøe Heinig. 
</p><h3>
Hornbæk stadig dyrest 
</h3><p>
Hos ejendomsmæglerkæden Home i Hornbæk er ejendomsmægler Mikkel Friis ikke 
overrasket over at høre, at de sommerhuse, han langer over disken i dag, 
sælges med en rabat på 50 procent i gennemsnit i forhold til topniveauet. 
</p><p>
»I årene efter 2007, hvor markedet toppede, blev der vendt op og ned på alt, 
og pludselig var der et enormt fokus på priserne. Tidligere var der nærmest 
ingen grænser for, hvad ejendomme kunne sælges for, og pludselig skulle der 
forhandles i hver eneste handel. Især dyre ejendomme var hårdt ramt«. 
</p><div class="art-quote article-box">
<p class="quote"/>
<blockquote>
<p class="quote-txt">
Sommerhusejerne ved den jyske vestkyst kan især sende en venlig tanke til 
tyskerne
</p>
<p class="sender">
Johan Juul-Jensen, Nykredit 
</p>
</blockquote>
</div><p>
Han oplever dog, at køberne er ved at komme tilbage – og at pengene sidder 
lidt løsere end for et par år siden.</p><p>
Men selv om prisen på et sommerhus i Hornbæk næsten er halveret de seneste 
otte år, er husene ikke ligefrem billige. Med en gennemsnitspris på knap 2 
millioner kroner for et sommerhus på 85 kvadratmeter er Hornbæk trods 
prisfaldet stadig Danmarks dyreste sommerhuskommune. 
</p><p>
Mens priserne i Nordsjælland er raslet ned, er prisfaldene ved den jyske 
vestkyst noget mere beskedne. Som i Blåvand, hvor faldet ’kun’ er 18 
procent. Prismæssigt kan Blåvand derfor puste Hornbæk i nakken med en 
gennemsnitspris for et sommerhus på 85 kvadratmeter, der ligger kun godt 
300.000 kroner lavere end Hornbæk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2409656/faldende-priser-er-med-til-at-traekke-sommerhussalget-op/">Faldende priser er med til at 
trække sommerhussalget op</a></p><p>
Dermed er Blåvand landets næstdyreste sommerhuskommune. 
</p><p>
Den udvikling er der ifølge forbrugerøkonom i Nykredit Johan Juul-Jensen en 
helt naturlig forklaring på. 
</p><p>
»Der er en tydelig sammenhæng mellem, hvor meget sommerhusejerne har haft 
mulighed for at leje sommerhusene ud, og hvordan priserne har udviklet sig«, 
siger han. 
</p><p>
»Sommerhusejerne ved den jyske vestkyst kan især sende en venlig tanke til 
tyskerne. De er stadig meget glade for at holde sommerferien i Danmark, og 
det har uden tvivl været med til at begrænse prisfaldene«. 
</p><h3>
Meget billigt at købe netop nu 
</h3><p>
Flere danskere er de seneste år begyndt at tilbringe sommerferien i et lejet 
sommerhus herhjemme, men det er stadig tyskerne, der fylder mest i 
udlejningssommerhusene – og de er især glade for de jyske sommerhuse. Ni ud 
af ti sommerhuse, der udlejes i Jylland, lejes ud til tyskere. 
</p><p>
Sommerhusene i de mest populære jyske sommerhusbyer som Blåvand, Blokhus og 
Ringkøbing ligger i dag mindre end 20 procent fra topniveauet. 
</p><p>
Men uanset hvor i Danmark man drømmer om at tilbringe sommerferien i eget hus, 
er priserne betydelig lavere end for 8 år siden. Og rabatten er faktisk 
væsentlig større, end de umiddelbare prisfald, 25 procent på landsplan, 
indikerer, understreger Christian Hilligsøe Heinig. 
</p><p>
Han peger på, at lave renter og stigende lønninger betyder, at det i dag er 
cirka 50 procent billigere at købe sommerhus end i 2007. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/erhverv/ECE2580190/de-solgte-lejligheden-og-flyttede-i-sommerhus/">De solgte lejligheden og 
flyttede i sommerhus</a></p><p>
»Dermed burde der være basis for, at priserne begynder at stabilisere sig. Der 
er da også lyspunkter på sommerhusmarkedet, men det er for tidligt at sige, 
at sommerhusmarkedet er vendt rundt«, siger Christian Hilligsøe Heinig. 
</p><p>
Prisudviklingen på sommerhusmarkedet følger historisk set prisudviklingen på 
markedet for ejerboliger. Der har på landsplan været små stigninger det 
seneste år, og i de større byer, især København, er priserne i de mest 
populære områder nærmest eksploderet. 
</p><p>
Her har priserne flere steder slået de tidligere prisrekorder, og flere 
økonomer, blandt andre Nationalbankens direktør, Lars Rohde, har endda peget 
på, at vi kan være på vej mod en ny boligboble. 
</p><p class=" bl-elem">
Men det spirende gode humør på markedet for ejerboliger er endnu ikke begyndt 
at smitte af på sommerhusene. Faktisk er forskellen i prisudviklingen på det 
højeste niveau i 10 år, og priserne er det seneste år faldet 1-2 procent på 
landsplan. 
</p>	
</div>

</div></body></html>
