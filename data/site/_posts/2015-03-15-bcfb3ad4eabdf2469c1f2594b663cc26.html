---
layout:     post
title: 	    "Fodboldredaktøren: Den moderne træner er pisket til at vinde mod den 'gammeldags'"
post_author:	    
post_date:	    Sun, 15 Mar 2015 10:44:20 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2588170/fodboldredaktoeren-den-moderne-traener-er-pisket-til-at-vinde-mod-den-gammeldags/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Brøndby mod OB på Brøndby Stadion. Det er også Thomas Frank mod Ove Pedersen. 
Den unge, moderne ’udviklings-, proces- og præstations-træner’ mod 
’resultattræneren’, som af nogle kaldes gammeldags. Thomas Frank er midt i 
sin anden sæson i den bedste række. Ove Pedersen runder 363 kampe som 
superligacheftræner. Kun Troels Bech (431) og Ove Christensen (398) ligger 
over ham på all time-statistikken. 
</p><p>
Thomas Frank, 41, blev i sommeren 2013, overraskende, hentet i DBU’s 
beskyttede værksted, hvor han var træner for U19-landsholdet. Han skulle 
udvikle unge Brøndby-spillere og opbygge et hold i en klub, der var helt 
nede og tæt på at ryge ud af Superligaen, til et velfungerende kollektiv, 
som både skal spille godt og seværdigt og lave ordentlige resultater. 
60-årige Ove Pedersens opgave i OB har ’bare’ været at få Odense-holdet væk 
fra bunden og fri af nedrykningstruslen. 
</p><h3>
Flere point til Ove P. end til Frank 
</h3><p>
Indtil nu er Ove Pedersen lykkedes bedst. Da han afløste den fyrede Troels 
Bech, var OB under nedrykningsstregen. Nu er fynboerne 10 point væk fra 
nummer 11 på tabellen, FC Vestsjælland. Og det er da interessant at bemærke: 
Med Ove P. som træner i 11 kampe har OB spillet og kæmpet sig til 19 point 
(målscore: 12-13) og er ubesejret på hjemmebane, mens Thomas Frank med 
Brøndby har fået 17 point (12-11) i de seneste 11 kampe og er 6 point fra 
den tredjeplads, som er klubbens erklærede målsætning. 
</p><p><b class="ext-link">LØRDAG</b><a class="embeddedlink" href="http://politiken.dk/sport/fodbold/superligaen/ECE2587803/bundholdet-chokerer-med-tre-maal-paa-12-minutter/">Bundholdet chokerer med tre mål på 12 
minutter</a></p><p>
Ove Pedersen kom til Odense og lovede, at han hurtigt kunne få et OB-hold – 
som han mener hører til i top-7 – til at vinde. »Vi går ikke efter 
skønhedspriser i kampe mod f.eks. FCK og FCM. Det handler om point. Det 
handler om fight og knaldhårdt arbejde, at skabe et stærkt kollektiv og en 
solid organisation på banen. Men vi har også spillet godt, f.eks. i 
hjemmekampene mod Hobro, AaB og FCN og i mandags i Slagelse. Rasmus Falk er 
i fin form nu, og vi er blevet bedre offensivt«. 
</p><p>
Thomas Frank er også tilfreds, fremgår det bl.a. af en udtalelse til BT, hvor 
han vurderer sit holds præstationer i år: »Der har været rigtig mange ting 
på mange parametre, hvor vi har leveret virkelig imponerende«. Brøndby har 
fået 1 point i Superligaen og blev kylet ud af pokalturneringen af 
SønderjyskE. Inden den store kamp mod FCK i Parken var Thomas Frank ifølge 
alle medier, mange fans og ’eksperter’ fyringstruet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2577615/derbydag-en-aendret-jobbeskrivelse-laegger-pres-paa-broendby-traeneren/"> En ændret jobbeskrivelse 
lægger pres på Brøndby-træneren</a></p><p>
Efter kampen mente en avis, at han var ’en helt’, andre hyldede træneren og 
holdet for fint spil og en god indstilling, og dagen efter blev cheftræneren 
’fredet’ af bestyrelsen. Brøndby tabte, som ventet, med et par mål, 
misbrugte to kæmpechancer og forsvarede sig dårligt ved et par 
FCK-scoringer, og hjemmeholdet havde bolden mest og producerede flest 
afslutninger. 
</p><p class="art-ext-other">

</p><p/><p>
Ove Pedersen har bemærket sig, at der er kommet en ny trend, hvor mange 
trænere ’måler’ deres holds præstationer på alle andre parametre end 
resultatet, især efter tabte kampe. »Næh, jeg tænker nu ikke specielt på 
Thomas Frank i den forbindelse. Han er dygtig, bestemt«, siger Ove Pedersen, 
der var opponent, da Thomas Frank var til eksamen med sin hovedopgave og 
blev godkendt som en af de allerbedst uddannede trænere. 
</p><h3>
Brøndby må spille mere simpelt 
</h3><p>
Jo, spillemæssigt gjorde Brøndby det glimrende i Parken, og der har også været 
gode tendenser i andre kampe. Men det er da egentlig besynderligt, at 
holdet, der så gerne vil spille langs græsset, kombinere og bygge op med 
mange pasninger, får ’alle’ point på den ’umulige’ hjemmebane, hvor 
græstæppet har lignet en parkeringsplads, og næsten ingen i udekampene, når 
banerne alle andre steder er meget bedre end i Brøndby. 
</p><p><b class="ext-link">BAGGRUND</b><a class="embeddedlink" href="http://politiken.dk/sport/fodbold/superligaen/ECE2568210/nyindkoeb-bremser-broendbys-opblomstring/">Nyindkøb bremser Brøndbys opblomstring</a></p><p>
Brøndby må hjemme spille lidt mere simpelt, end man egentlig ønsker, og det 
vil helt sikkert blive et opgør med mange lange bolde, direkte spil og 
knaldhårde dueller. OB mangler midtbanekrigeren Martin Spelmann (karantæne), 
og det er nok et større minus, end at Brøndby har Elmander og Dario Dumic 
ude. Det er vigtigt for Brøndby med en Daniel Agger, der har haft travlt med 
at blive rask og fit og som landsholdsanfører bruge tid på at forhandle med 
DBU, på toppen mod et gæstehold, hvis træner i sidste sæson med FC 
Vestsjælland fik to gange uafgjort på Brøndby Stadion. 
</p><p class=" bl-elem">
Ove Pedersen finder nok på noget ’spændende’ rent taktisk, Forleden satte han 
anfører Skulason af og vandt. Men i aften <i>skal</i> Brøndby vinde. 
Det handler om at få 3 point og ikke så meget andet. Processer er fint, men 
vind dog nogle kampe samtidig, har Ove Pedersen provokerende sagt. Det vil 
være overraskende, set herfra, hvis Brøndby ikke slår OB. 
</p>	
</div>
</div></body></html>
