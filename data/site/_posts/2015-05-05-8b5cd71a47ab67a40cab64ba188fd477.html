---
layout:     post
title: 	    "EU-kommissionen forudser det lyseste forår i mange år"
post_author:	    
post_date:	    Tue, 05 May 2015 14:09:11 +0200
post_site:	    politiken.dk 
post_link:	    http://politiken.dk/oekonomi/dkoekonomi/ECE2654586/eu-kommissionen-forudser-det-lyseste-foraar-i-mange-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Det er ikke for sjov...</h4>
<div class="fakta-body" data-buildingblock="embedded_factboxlink">
<ul><li class=" bl-elem">I kølvandet på den økonomiske krise har EU-landene vedtaget, at de i stigende 
grad vil holde hinanden i ørene. Derfor offentliggør EU-kommissionen 
tre gange årligt (november, februar og maj) en prognose med nøgletal 
for Danmark og alle andre medlemslande.</li></ul><ul><li class=" bl-elem">Formålet er at holde skarpt øje med en række ubalancer i økonomien. Herunder: 
Vækst, arbejdsløshed og statsgæld samt underskuddet på de offentlige 
finanser, der ikke må overstige tre procent af bruttonationalproduktet.</li></ul><ul><li class=" bl-elem">Ikke mindst prognosen fra maj er vigtig, fordi den har følgeskab af en række 
specifikke henstillinger til de enkelte lande, som stats- og 
regeringscheferne tager stilling til på et topmøde i slutningen af juni 
eller tidligt i juli. </li></ul><ul class=" bl-elem"><li class=" bl-elem">Hvis ikke landene lever op til henstillingerne, risikerer de politiske 
advarsler og i yderste konsekvens bøder på 0,5 procent af bnp. Endnu er 
det dog aldrig sket.</li></ul>
</div>
</div><p>
Den europæiske økonomi står over for intet mindre end »det lyseste forår i 
mange år«. 
</p><p>
Med de ord præsenterer økonomikommissær Pierre Moscovici den forårsprognose, 
som EU-kommissionen netop har sendt på gaden, der trods en enkelt lille 
knast også spår bedre tider for den danske økonomi. 
</p><p>
I 2015 ventes det samlede bruttonationalprodukt at stige med 1,8 procent for 
alle 28 EU-lande og 1,5 procent i euroområdet, hvilket er henholdsvis 0,1 og 
0,2 procentpoint bedre end anslået i vinterprognosen for tre måneder siden. 
I 2016 venter Kommissionen en vækst på 2,1 procent i EU og 1,9 procent i 
euroområdet. 
</p><p>
Den økonomiske vækst har været lang tid undervejs, og næsten lige så længe har 
EU-kommissionen har før spået om bedre tider ret forude. Men nu kan man for 
alvor tale om »klare indikationer på et rigtigt, cyklisk, 
konjunkturopsving«, siger Pierre Moscovici. 
</p><p>
I både EU og eurozonen er der i takt med den stigende vækst også udsigt til en 
langsomt faldende arbejdsløshed, mindre underskud på de offentlige finanser 
samt ikke mindst en mindre statsgæld, som forventes at have toppet 2014 
efter flere års stigning. 
</p><p><b>Billig olie, billig euro</b></p><p>
Som forklaring på de lysere udsigter fremhæver EU-kommissionen i lighed med 
den økonomiske samarbejdsorganisation OECD og andre organisationer den lave 
oliepris samt den lempelige pengepolitik hos Den Europæiske Centralbank 
(ECB), der populært sagt pumper penge ud i systemet. 
</p><p>
Den lempelige pengepolitik i eurozonen sammen med en sideløbende forbedring af 
økonomien i USA har været medvirkende til, at kursen på euro alene siden 
januar er faldet med fire procent over for dollaren, hvilket gør det 
billigere for omverdenen at importere europæiske varer til gavn for 
eksporten i Tyskland, Danmark og mange andre lande. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/gloekonomi/ECE2572215/oecd-chef-den-globale-oekonomi-kan-vaere-ved-et-vendepunkt/">OECD-chef: Den globale økonomi kan 
være ved et vendepunkt</a></p><p>
Blandt andet på den baggrund har EU-landene en optimal ramme for at skabe et 
opsving, der meget vel kan vise sig langstidsholdbart, vurderer doktor 
Katharina Pijnenburg fra konjunktur-afdelingen hos det offentlige 
forskningsinstitut for økonomi (DIW) i Tyskland. Også på trods af uro 
omkring forholdet mellem Vesten og Rusland. 
</p><div class="art-quote article-box">
<p class="quote"/>
<blockquote>
<p class="quote-txt">
Umiddelbart er det en lille bemærkning om, at der kan komme et problem for det 
offentlige budget i Danmark. Men det er bare lakonisk konstateret
</p>
<p class="sender">
Overvismand og økonomiprofessor Torben M. Andersen 
</p>
</blockquote>
</div><p/><p>
»Risiciene er ikke så store, som de måske var i de forgagne år«, siger hun. 
</p><p><i class=" bl-elem">Kan man sige, at krisen nu ligger bag os? </i></p><p>
»Ser man på udviklingen i eurozonens bruttonationalprodukt, så er man 
efterhånden tilbage ved niveauet før krisen, fordi det går så godt i blandt 
andet Tyskland. Men ser man på Italien, så er man langt fra niveuet før 
krisen. Der er altså store forskelle mellem landene«. 
</p><p>
Hos gruppen af store lande har især Italien og Frankrig fået skæld ud over en 
manglende vilje til at gennemføre strukturreformer, der kan bringe de 
offentlige budgetter, statsgæld og andre nøgletal i balance. 
</p><p>
Men i Italien er ministerpræsident Matteo Renzi nu godt i gang med at 
gennemføre en reform af arbejdsmarkedet, bemærker Katharina Pijnenburg, der 
på den konto forventer forbedringer i fremtiden. 
</p><p>
Især Grækenland taber dog pusten. Det gældstyngede land balancerer endnu 
engang på randen af bankerot, fordi landets regering har store problemer med 
at nå til enighed om nye lån fra de internationale långivere med fornyet 
ustabilitet til følge. 
</p><p>
Hvor EU-kommissionen for bare tre måneder siden vurderede, at landet ville 
opleve en vækst på 2,5 procent i 2015 og 3,6 procent i 2016, så lyder 
spådommen nu på henholdsvis 0,5 og 2,9 procent af bruttonationalproduktet. 
</p><p><b>Danmark på ret kurs - lille faresignal forude </b></p><p>
For Danmarks vedkommende er historisk lave rentesatser sammen med en manegårig 
forbedring i konkurrenceevnen og senest en yderligere styrkelse på grund af 
faldende valutakurs med til at skabe fremgang, der forventes at tage til i 
de kommende år. 
</p><p>
Med de pæne ord fra EU-kommissionen må man sige, at der hersker en udbredt tro 
på fremtiden for dansk økonomi, siger tidligere overvismand og 
økonomiprofessor Torben M. Andersen fra Aarhus Universitet. 
</p><p>
»Den nye prognose er en lille smule bedre end den fra i vinters og indgår i en 
konsensus om, at selv om det ikke ligefrem buldrer, så kommer der mere vækst 
i dansk økoniomi«, siger han. 
</p><p><b class="ext-link">LÆS MERE </b><a class="embeddedlink" href="http://politiken.dk/oekonomi/dkoekonomi/ECE2606878/corydon-opjusterer-vaekstskoen-men-foraaret-er-lunefuldt/">Corydon opjusterer vækstskøn, 
men..: »Foråret er lunefuldt«</a></p><p>
På et punkt hejser EU-kommissionen et advarselsflag. Ifølge reglerne må 
underskuddet på de offentlige finanser maksimalt være på tre procent af 
bruttonationalproduktet eller 0,5 procent af den strukturelle saldo, hvor 
der er taget højde for konjunkturudsving. Af samme grund har Danmark 
tidligere fået en henstilling fra EU. 
</p><p>
Nu forventer EU-kommissionen, at Danmark igen lander på den forkerte side af 
grænsen i 2016 med et underskud på den strukturelle saldo, der beløber sig 
til 1,5 procent. 
</p><p>
»Det er i hvert fald på den forkerte side. Umiddelbart er det en lille 
bemærkning om, at der kan komme et problem for det offentlige budget i 
Danmark. Men det er bare lakonisk konstateret«, siger Torben M. Andersen, 
der bemærker, at der altid er usikkerhed om særligt den strukturelle saldo. 
</p><p class=" bl-elem">
For både Danmark og det øvrige EU gælder, at det kriseramte forhold mellem 
Vesten og Rusland udgør en vis usikkerhed. Konflikten har da også allerede 
ramt samhandlen hårdt. 
</p>	
</div>

</div></body></html>
