---
layout:     post
title: 	    "Utålmodighed og krav om folkeafstemning: Det siger partierne om bankunionen"
post_author:	    
post_date:	    Thu, 30 Apr 2015 15:46:50 +0200
post_site:	    politiken.dk 
post_link:	    http://politiken.dk/indland/politik/ECE2650080/utaalmodighed-og-krav-om-folkeafstemning-det-siger-partierne-om-bankunionen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En redegørelse konkluderer, at Danmark vil have åbenlyse fordele ved at gå med 
i en europæisk bankunion 
</p><p>
På den baggrund lægger regeringen nu op til en dansk deltagelse, hvis vi får 
afklaring på en række punkter, blandt andet om det særlige danske 
realkreditsystem kan køre videre i et forstærket europæisk banksamarbejde. 
</p><p><b class="ext-link">TOPMINISTRE </b><a class="embeddedlink" href="http://politiken.dk/indland/politik/ECE2649856/topministre-vi-skal-med-i-bankunionen-for-danskernes-skyld---ikke-bankerne/">Vi skal med i bankunionen for 
danskernes skyld - ikke bankerne</a></p><p>
Spørgsmålet deler Folketingets partier. Politiken giver dig her overblikket 
over, hvem der mener hvad: 
</p><h1 class="bread-text-header first">
Ja-partierne: 
</h1><p><b>Venstre:</b></p><p>
»Mit synspunkt er, at det vil være i danskernes interesse at være med i det 
udvidede banksamarbejde, men at der også er brug for, at vi får afklaret 
nogle spørgsmål, inden vi tager den endelige beslutning«. 
</p><p>
»Vi skal sikre den danske realkredit, der er faktisk også et hensyn til 
Grønland og Færøerne – hvad kommer det til at betyde for de grønlandske og 
færøske banker. Det er de udestående spørgsmål. Men der er ingen tvivl om, 
at det udvidede banksamarbejde, som det nu tager form i Europa, er med til 
at sikre stabilitet og vil i udgangspunktet være i dansk interesse at 
deltage i«, siger partiformand Lars Løkke Rasmussen til TV 2 News. 
</p><p><b class="ext-link">FAKTA </b><a class="embeddedlink" href="http://politiken.dk/oekonomi/ECE2649544/fakta-forstaa-bankunionen-paa-fem-minutter/">Forstå bankunionen på fem minutter</a></p><p><b>SF:</b></p><p>
»Efter man gennem flere år har slækket på kravene til finanssektoren, skal vi 
stramme kravene til bankerne. Finanskrisen har med al tydelighed 
demonstreret, at banksektoren i dag opererer på tværs af nationale 
grænseskel, og manglende regulering gav bankerne frit spil til at gamble med 
samfundsøkonomien. Derfor har vi brug for fælles europæisk regulering«. 
</p><p>
»Jeg kan virkelig ikke se, hvad den danske regering venter på, når den 
tekniske rapport klart viser, at det er en fordel for Danmark at tiltræde 
bankunionen. Med bankunionen bestemmer vi i fællesskab spillereglerne for 
bankernes opførsel - ikke omvendt. Samtidig får vi sikkerhed for, at det er 
bankerne – og ikke borgerne – der skal til lommerne, når bankerne handler 
uansvarligt«, siger partiformand Pia Olsen Dyhr. 
</p><h1 class="bread-text-header ">
Nej-partierne 
</h1><p><b>Dansk Folkeparti:</b></p><p>
Jeg mener, at bankunionen er til skade for Danmark. Jeg undrer mig ikke over 
redegørelsen eller regeringens udmelding. Det var forventeligt. Men fra 
Dansk Folkeparti vil det stadig være en klar anbefaling, at vi ikke gå med i 
bankunionen. Det er at nærme sig euroen, og det er vi overhovedet ikke 
interesseret i«. 
</p><p>
»At begynde at lave fælles gældsafvikling, hvis der er banker, der går ned 
osv., mener jeg simpelthen er galimatias, og det betyder i sidste ende, at 
danske bankkunder vil kunne komme til at betale for græske banker, der går 
fallit«, siger EU-ordfører Pia Adelsteen. 
</p><p><b class="ext-link">OVERBLIK </b><a class="embeddedlink" href="http://politiken.dk/oekonomi/ECE2649802/det-vil-danmark-faa-ud-af-bankunionen/">Det vil Danmark få ud af bankunionen</a></p><p><b>Enhedslisten: </b></p><p>
»Jeg frygter, at bankunionen kommer til at koster danskerne rigtig dyrt. I 
sidste ende kan de danske skatteborgere jo ende med regningen for krakkede 
tyske, franske og spanske banker i en fremtidig finanskrise, og det kan 
blive en rigtig dyr omgang«. 
</p><p>
»Vi har brug for en strammere regulering af den finansielle sektor. Vi har 
brug for at få opdelt de største banker, så vi skærmer os mod fremtidige 
finanskriser. Men det er jo ikke det, der lægges op til. Tværtimod kan vi 
ende med regningen for uansvarlige banker ikke bare i Danmark, men i resten 
af Europa i fremtiden«, siger europaordfører Nikolaj Villumsen 
</p><p><b>Liberal Alliance: </b></p><p>
»Nu har regeringen lurepasset i mere end et år, så det er på tide, at den 
toner rent flag og i det mindste fortæller, at den ser dansk deltagelse i 
bankunionen som en fordel. Men vi har mærkværdigt nok stadig til gode at 
høre, hvad regeringen vil, når det kommer til stykket«. 
</p><p>
»Hos Liberal Alliance er holdningen dog helt klar, for vi mener, at Danmark 
skal holde sig ude af bankunionen. EU består af 28 lande med vidt 
forskellige forhold for bankerne. Vi har styr på tingene i modsætning til de 
sydeuropæiske lande, og derfor skal der ikke træffes nogen beslutning, uden 
at danskerne bliver taget med på råd gennem en folkeafstemning«, siger 
europaordfører Mette Bock. 
</p><h1 class="bread-text-header ">
Måske 
</h1><h3>
Det Konservative Folkeparti: 
</h3><p class=" bl-elem">
»Vi går konstruktivt ind i det her. Vi kan godt se, at der kan være nogle gode 
ting for Danmark i det her, men vi skal også lige have afklaret nogle ting. 
Afviklingsfonden for eksempel. Hvordan kommer den præcis til at glide, og 
hvordan står danske forbrugere? Vi haster ikke ud i en beslutning, før vi 
lige har fået læst det her grundigt igennem og stillet de spørgsmål, vi har 
til det«, siger partiformand Søren Pape Poulsen. 
</p>	
</div>

</div></body></html>
