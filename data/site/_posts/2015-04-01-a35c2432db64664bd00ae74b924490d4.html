---
layout:     post
title: 	    "Ægteskabelig kamp ender i et uafklaret dilemma"
post_author:	    
post_date:	    Wed, 01 Apr 2015 15:06:01 +0200
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2613683/aegteskabelig-kamp-ender-i-et-uafklaret-dilemma/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ambitionerne er store: »Vi bliver det første ligestillede par i 
verdenshistorien«, udbasunerer hun, mens han undrer sig over, hvordan de 
kunne få tre børn så hurtigt – og hvem der skal tage sig af dem? 
</p><div class="art-fakta article-box">
<h4 class="">
Teateranmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p>
Anne Marie gift Carl-Nielsen, Mungo Park Kolding. 
</p><p>
Tekst: Vivian Nielsen. Iscen.: Sophie Lauring. Scen.: Nadia Nabil. 
</p><p class=" bl-elem">
Til 25.4. 
</p>
</div>
</div><p>
Anne Marie og Carl Nielsen, der blev gift i 1891, kæmpede for at skabe sig en 
karriere som henholdsvis billedhugger og komponist. Det resulterede i en 
lang ægteskabelig kamp for at finde en indbyrdes balance mellem arbejde og 
privatliv. </p><p>
Den strid kan hvem som helst i dag genkende fra egen kamparena. Men som det 
fremstår her i forestillingen, der har Anne Marie i centrum, er det særlige 
ved parrets ’ligestilling’, at det er hende, der bliver manden i forholdet. 
Totalt uhørt dengang. Det er konen, der sætter karrieren højest og rejser ud 
og tjener pengene, mens han må tage hånd om det fælles hjem og egne 
komponistambitioner. 
</p><h3>
Svært at blive fanget 
</h3><p>
Anne Marie bliver den første kvindelige billedhugger herhjemme, der skaber 
værker, som i omfang og status kan måle sig med de mandlige kollegers. En 
fascinerende pionerskikkelse, hvis kamp for at nå så vidt er nedfældet i de 
tusindvis af breve, som hun udvekslede med ægtemanden, og som er blevet en 
del af stykket skrevet af dramatikeren Vivian Nielsen, der før har sat fokus 
på kunstnerskæbner og kærlighedskonflikter blandt andet i forbindelse med 
Krøyer og Asta Nielsen. Der er bare det problem med ’Anne Marie gift 
Carl-Nielsen’, at det faktisk er svært at blive fanget ind af hende, 
mennesket og kunstneren i centrum af det hele. 
</p><div class="art-quote article-box">
<p class="quote"/>
<blockquote>
<p class="quote-txt">
Det er præcis det, kampen handler om - lige fra parrets første stormende 
favntag til det store skilsmisseopgør og den endelige forsoning
</p>
</blockquote>
</div><p>
En kæmpesokkel fylder op på scenen, så der ikke rigtig er plads til andet. Det 
er præcis det, kampen handler om – lige fra parrets første stormende favntag 
til det store skilsmisseopgør og den endelige forsoning. Soklen venter på at 
blive fyldt med kunst, mere præcist den store rytterstatue af Christian IX, 
som i dag står på Christiansborg Ridebane, og som Anne Marie i en årrække 
kæmpede for at få gjort færdig. </p><p>
Her giver forestillingen et godt indblik i hendes kunstnernatur. Hun er mest 
optaget af hesten, en hannoveranerhingst, selve den kgl. rytter hører vi 
ikke noget om. I det hele taget er det dyrene, som hun tro mod sin opvækst 
på en gård nær Kolding vil vække til live i ler og bronze. Hun går mere op i 
sine præmierede små kalve end i sit eget afkom. I en grad, så hendes datter 
erklærer, at hun »vil dræbe sig selv igen«, hvis moren fortsætter med at 
rejse væk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2606228/parforholdskomedie-danser-lystigt-rundt-om-homo-perplexus-uden-at-faa-fat/">Parforholdskomedie danser 
lystigt rundt om homo perplexus uden at få fat</a></p><p>
Men hvordan reagerer Anne Marie egentlig på det? Ingen reaktion er 
selvfølgelig også et svar. Godt, at forestillingen ikke forfalder til blot 
og bar kvindeforherligende dyrkelse af pionerkunstneren. De blinde punkter, 
sliddet på kærligheden og egocentreringen om eget værk er en del af 
billedet. 
</p><p>
Alligevel havner forestillingen i et uafklaret dilemma. Den kører i for høj 
grad af sted med Anne Maries konstante begejstring og robuste drive som 
motor og noget, vi som publikum også skal lade os rive med af, hvor Maja 
Juhlin synes at blive fastholdt i et insisterende, let opkørt leje uden de 
store nuancer. Selv om Vivian Nielsen og instruktøren Sophie Lauring åbner 
for en mere indtrængende selvkonfrontation, forbliver hun en lidt udvendig 
person. Man kommer aldrig ind på livet af Anne Marie. 
</p><h3>
Paradoksalt centrum 
</h3><p>
Derfor virker det hult, når hun til sidst promenerer rundt oppe på soklen, 
drabeligt skuffet over, at hendes mand har været hende utro. Det er altså 
svært som publikum at hidse sig op over, at han har bollet med barnepigen. 
Anne Marie har jo for længst forladt sin mand til fordel for sin kunst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2598705/my-fair-lady-paa-aarhus-teater-er-kedelig-og-gammeldags/">'My Fair Lady' på Aarhus 
Teater er kedelig og gammeldags</a></p><p>
Paradoksalt nok ender det med, at Carl – i Frank Thiels fremstilling – bliver 
den mest interessante figur, let undvigende, poetisk flydende, svagere, men 
også rørende ærlig. Selv om Anne Marie for en gangs skyld skulle stå frem i 
første række frem for hendes i eftertiden langt mere berømte mand, kommer 
Carl til at overhale hende indenom. 
</p><p class=" bl-elem">
Men nu er det jo også det store Carl Nielsen-år, og Mungo Park Kolding følger 
til august op med at sætte fuld spot på jubilaren med teaterkoncerten 
’Carl’. 
</p>	
</div>

</div></body></html>
