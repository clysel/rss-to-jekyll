---
layout:     post
title: 	    "Pia Kjærsgaard peger på Lars Løkke som statsminister, for »vi har ikke andre muligheder«"
post_author:	    
post_date:	    Sat, 02 May 2015 11:18:40 +0200
post_site:	    politiken.dk 
post_link:	    http://politiken.dk/indland/politik/ECE2651986/pia-kjaersgaard-peger-paa-lars-loekke-som-statsminister-for-vi-har-ikke-andre-muligheder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Vi har ikke andre muligheder«. 
</p><p>
Det er grunden til, at Dansk Folkeparti peger på Lars Løkke Rasmussen (V) som 
Danmarks kommende statsminister. Det fortæller Pia Kjærsgaard, værdiordfører 
og tidligere formand for Dansk Folkeparti, i et interview med <a target="_blank" href="http://politik.tv2.dk/2015-05-02-kjaersgaard-loekkes-bilagssager-har-skraemt-vaelgerne">TV 
2</a>. 
</p><p>
At pege på Helle Thorning-Schmidt (S) er »overhovedet ikke« en mulighed, og 
det er for tidligt at lancere DF-formand Kristian Thulesen Dahl som en mulig 
kandidat. 
</p><p>
Derfor må partiet ty til Løkke - til trods for, at hans troværdighed ikke er i 
top hos vælgerne og han ikke ligefrem har trukket vælgere til den blå blok, 
vurderer Pia Kjærsgaard. 
</p><p>
»Jeg synes, det har været skidt i mange sager, det kan vi lige så godt sige 
ligeud. Hele bilagsagen har i den grad skræmt mange vælgere. Folk har ikke 
kunnet forstå det, og det kan jeg godt forstå«, siger hun. 
</p><h3>
Vil vise, hvad han kan 
</h3><p>
En politiker skal være i tråd med vælgerne, og det er man ikke, når man flyver 
på førsteklasse og ikke betaler sit eget tøj, påpeger Pia Kjærsgaard. Derfor 
skulle Lars Løkke Rasmussen have været hurtigere til at erkende sine fejl. 
</p><p>
Hvis Lars Løkke Rasmussen bliver statsminister, vil han sætte alt ind på at 
vise, hvad han duer til, mener hun. 
</p><p>
»Jeg tror faktisk, at han trænger til at blive beskæftiget. Og der er jo 
masser at lave som statsminister, og det tror jeg faktisk, han vil klare 
udmærket. Jeg tror, han trænger til at få det ansvar, det er at vise, at han 
kan leve op til det ansvar. Og jeg tror, han har været så mange tæsk 
igennem, at han vil sætte alt ind på at vise, at det kan han godt«, siger 
hun. 
</p><h3>
Taber vælgere som under bilagsag 
</h3><p>
At Venstre har et alvorligt problem understregede en Megafonmåling tidligere i 
denne uge. Den viser, at Venstre den seneste måned har mistet næsten samme 
mængde vælgere, som da den seneste bilagssag buldrede, og det kom frem, at 
partiet havde købt tøj til Løkke for 152.000 kroner og betalt rejser for 
dele af formandens familie. 
</p><p><b class="ext-link">MÅLING</b><a class="embeddedlink" href="http://politiken.dk/indland/politik/ECE2649577/venstre-bloeder-som-da-loekkes-personsager-var-paa-deres-hoejeste/">Venstre bløder, som da Løkkes 
personsager var på deres højeste</a></p><p>
Dengang mistede Venstre på én måned 4,8 procent af sine vælgere i forhold til 
valget i 2011, og det samme har gentaget sig nu, hvor blot 19,5 procent af 
danskerne ville sætte deres kryds ved partiet, hvis valget kom nu. 
</p><p>
Dansk Folkeparti står i den nye måling til 20,8 procent af stemmerne, og hvis 
det står til troende efter et valg, skal det også afspejle sig i et 
fremtidigt blåt samarbejde, varsler Pia Kjærsgaard. 
</p><p>
»Venstre skal forstå, at bliver Dansk Folkeparti et stort parti, hvad der er 
noget, der tyder på, så skal vi tages lige så alvorligt som Venstre selv«, 
siger hun. 
</p><p>
Politiken har forsøgt at få en kommentar fra Pia Kjærsgaard, men hun ønsker 
ikke at uddybe sin kritik. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00932/NYT_Politisk-indeks_932821a.gif" alt="" border="0"/></span></p>	
</div>

</div></body></html>
