---
layout:     post
title: 	    "Anne Linnet vender tilbage til sig selv som stor sangskriver"
post_author:	    
post_date:	    Tue, 28 Apr 2015 16:32:30 +0200
post_site:	    politiken.dk 
post_link:	    http://politiken.dk/kultur/musik/cd-beat/ECE2645726/anne-linnet-vender-tilbage-til-sig-selv-som-stor-sangskriver/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Anne Linnet: Alle mine drømme til dig</b></h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
ArtPeople
</p></div>
</div><p>
Der er ikke mange hvide pletter tilbage på landkortet for Anne Linnet. 
</p><p>
Siden begyndelsen af 1970’erne har hun bevæget sig frit og alligevel altid 
viljefast fra kvindelivs-folk i Shit &amp; Chanel til s/m-electro i Marquis 
de Sade, fra rå Vesterbro-erindringer til inderlige kirkekoncerter i 
1980’er-poppet indpakning. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/ECE1658310/anne-linnet-afsloerer-pigen-fra-smuk-og-dejlig-du-kender-hende-sikkert/">Anne Linnet afslører pigen fra 
'Smuk og dejlig': »Du kender hende sikkert«</a></p><p>
Anne Linnet har prøvet det meste af på sin rastløse vej gennem dansk 
musikhistorie. Hvad end hun stempler ind i samtiden eller rækker ud efter 
det universelle. 
</p><h3>
Linnet vintage 
</h3><p>
Efter at hun for tre år siden trængte sig ind på nutiden med autotunet stemme 
og natklubbens dunkende puls på det uforløste album ’Kalder længsel’, vender 
Anne Linnet nu tilbage til guitaren, klaveret og de stærke melodier. 
</p><p>
Det er <i>Linnet vintage</i> med betragtninger om kærlighedens banegård af 
afsked og ankomst i sange, der holder et niveau mellem solidt håndværk og 
rene fuldtræffere. 
</p><p>
Melodierne hos Anne Linnet er ligeud ad landevejen smittende. Og med nænsomme 
valg i produktion og arrangement har Anne Linnet sammen med sønnen og 
albummets producer, Marcus Linnet, placeret den ukomplicerede sangskrivning 
i centrum. De har fundet de rigtige greb i Anne Linnets dybe værktøjskasse 
af et bagkatalog. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE1810219/anne-linnets-sexliv-paa-bog-er-en-saellert/">Anne Linnets sexliv på bog er 
en sællert</a></p><p>
Det blåtonede titelnummer har et svagt ekko af Marquis de Sade, den lyse klang 
i Linnets stemme peger et kort øjeblik tilbage på ’Lille Messias’, lige før 
omkvædet på ’En anden’ rejser hun børster, og med den afsluttende ’Vægtløs’ 
minder trommernes undervandslyd om, at hun stadig er på udkig efter nye 
toner. 
</p><h3>
Savner den anden 
</h3><p>
Lykken leder Anne Linnet også efter. Det ene øjeblik skal hun håndtere gamle 
elskere, det næste holder hun nye tæt ind til sig. Det er, som hun rammende 
synger: 
</p><p>
»Vi har ledt så længe efter lykken nu/ vi har været alle vegne jeg og du«. 
</p><p>
Det har hun jo. Lidt for ofte vrister hun sig ikke fri af klicheer om at ånde 
frit under »åben himmel« og være »sjælesyg«. Der er forskel på at skrive 
eviggrønne melodier og langtidsholdbare tekster. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/ECE1664396/danmarks-foerste-kvindeorkester-dolker-stadig-i-rouladen/">Danmarks første kvindeorkester 
dolker stadig i rouladen</a></p><p>
Men tiden går faktisk sin ubønhørlige gang i bemærkninger om evighed, flere 
»hundred’ år« og i den melankolske afslutning. Her ser Linnet tilbage på sit 
liv og værk. Og savner den anden. 
</p><p>
På den måde tegner de 10 sange et portræt af et menneske, der står tilbage 
alene. Selv om hun knytter sig til andre, river hun sig altid løs – for at 
lede efter nye hvide pletter på kortet. 
</p><p class=" bl-elem">
Det er dén grundlæggende melankoli, Anne Linnet fornemt indfanger. 
</p>	
</div>

</div></body></html>
