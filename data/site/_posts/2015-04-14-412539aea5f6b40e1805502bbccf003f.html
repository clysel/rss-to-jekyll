---
layout:     post
title: 	    "Mesterhold på gyngende grund inden slag mod vestjyder"
post_author:	    
post_date:	    Tue, 14 Apr 2015 11:40:54 +0200
post_site:	    politiken.dk 
post_link:	    http://politiken.dk/sport/haandbold/ECE2627297/mesterhold-paa-gyngende-grund-inden-slag-mod-vestjyder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi behøver ikke at vinde så stort som Tvis gjorde. Ét mål er nok
</p>
<p class="sender">
Morten Balling, Skjern 
</p>
</blockquote>
</div><p>
Da Tvis Holstebro for få dage siden kørte det forsvarende mesterhold, Kolding 
København, baglæns ud af Gråkjær Arena med en lussing på 32-23, sad Morten 
Balling fra Skjern Håndbold og fulgte kampen på tv-skærmen. 
</p><p>
»Det var en temmelig imponerende præstation af Tvis«, siger fløjspilleren 
Balling – som i aften skal konfronteres med Kolding-forsvaret på banen. 
</p><p><b>Mesterholdet såret før møde</b></p><p>
Det sker, når Skjern møder Kolding København i fjerde slutspilsrunde – og hvor 
Skjern skal have point for at holde liv i håbet om at komme med i 
DM-semifinalerne. 
</p><p>
Kolding fører slutspilspuljen, men mesterholdet er ’såret’ efter tre skuffende 
resultater på kort tid: 
</p><p>
Først blev Kolding København slået ud af Champions League af Zagreb fra 
Kroatien. Dernæst tabte mestrene pokalsemifinalen til netop Skjern – og for 
få dage siden kom så det store nederlag mod Tvis Holstebro. 
</p><p><b>Pokalindsats skal gentages</b></p><p>
»Vi behøver ikke at vinde så stort som Tvis gjorde. Ét mål er nok«, lyder det 
fra Morten Balling. 
</p><p>
»Vi skal ikke opfinde noget nyt til denne kamp, vi skal blot gentage vores 
indsats fra pokalkampen. Vi var bagud med 4 mål efter første halvleg, men vi 
vendt det hele efter pausen«. 
</p><p><b>Defensiven skal være på plads</b></p><p>
Morten Balling tror, Skjern kan gøre det igen, bl.a. ved at gentage de gode 
ting, som holdet fik vist i weekendens 25-20-sejr over det tyske mandskab 
Melsungen i EHF-Cuppen. 
</p><p>
»I den kamp virkede vores defensiv – samarbejdet mellem forsvaret og 
målmændene – nærmest perfekt. Det skal vi bruge positivt mod Kolding 
København, uden at det skal stige os til hovedet. Vi får en svær kamp, ja, 
men det bliver også en fed kamp at spille«, siger fløjspilleren fra Skjern. 
</p><p><b>Første opgør gav øretæve</b></p><p>
Da de to hold havde deres første indbyrdes opgør i slutspillet, vandt Kolding 
København med 31-20 i Brøndby-Hallen. 
</p><p class=" bl-elem">
»Hvis vi kan holde Kolding fra at komme i gang med scoringen og i øvrigt passe 
godt på bolden, når vi har den, kan vi undgå en gentagelse af det resultat«. 
</p>	
</div>

</div></body></html>
