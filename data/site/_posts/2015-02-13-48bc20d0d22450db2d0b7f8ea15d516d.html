---
layout:     post
title: 	    "DARPA vil bygge en søgemaskine til internettets mørkeste afkroge"
post_author:	    Jesper Stein Sandal
post_date:	    Fri, 13 Feb 2015 09:26:30 +0000
post_site:	    www.version2.dk 
post_link:	    http://www.version2.dk/artikel/darpa-vil-bygge-en-soegemaskine-til-internettets-moerkeste-afkroge-77205?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Det er Google, som i dag sidder på den største bid af markedet for internetsøgninger, og en del af opskriften på Googles succes har været at kunne lede brugerne hen på de mest populære websteder. Men det gør det samtidig vanskeligt at bruge Google til at finde information, som ligger gemt i mere fjerne afkroge af internettet.</p>

<p>Derfor vil den amerikanske forskningsfond DARPA nu <a href="http://www.darpa.mil/newsevents/releases/2014/02/09.aspx">udvikle nye søgemaskineteknologier</a>, som skal kunne bruges til at indeksere information inden for specifikke emner.</p>

<p>Konkret vil DARPA i første omgang i projektet med kodenavnet Memex få konstrueret søgemaskiner, som skal kunne afdække menneskehandel.</p>

<p>Det er en stor udfordring, fordi det kræver søgerobotter, som kan afsøge dele af internettet, som ligger skjult eller anonymiseret bag eksempelvis TOR-netværket. DARPA understreger dog, at fonden ikke er interesseret i projekter, der har til formål at bryde anonymiseringen eller tilgå materiale, som ikke er beregnet til at være offentligt tilgængeligt</p>

<p>Der ligger potentielt meget store mængder offentlig information i den 'mørke' del af internettet, som af forskellige grunde ikke bliver indekseret af de kommercielle søgemaskiner, men som kan være værdifuld i de rette sammenhænge.</p>
  </section></div></body></html>
