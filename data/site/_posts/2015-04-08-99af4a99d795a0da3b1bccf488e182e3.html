---
layout:     post
title: 	    "Blog: Den kan opdateres!"
post_author:	    Kurt Westh Nielsen
post_date:	    Wed, 08 Apr 2015 09:15:00 +0000
post_site:	    www.version2.dk 
post_link:	    http://www.version2.dk/blog/den-kan-opdateres-135358?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p><figure class="plugin full zoomable"><img data-original-image="http://www.version2.dk/sites/v2/files/hdiskoperationiriver.jpg" src="http://www.version2.dk/sites/v2/files/styles/article_620px_width/public/hdiskoperationiriver.jpg?itok=8d6WXSqL" alt=""/></figure>
Den var mere end ti år gammel, den transportable harddiskoptager med en ganske unik digital lydindgang. Dens skæbne stod på spil, da jeg for en måneds tid siden besluttede mig for at forsøge at udskifte en gammel, larmende og strømslugende 1,8” Toshiba harddisk på 20GB med et lidt mere opdateret og mindre trangt lagermedie i form af en 128GB SDD. Tak iøvrigt for <a href="http://www.version2.dk/blog/harddisk-optager-kan-den-opdateres-104652">kommentarer og konstateringer, da jeg postede mit første indlæg</a>. Før da havde jeg allerede pillet ved <a href="http://www.cnet.com/products/iriver-h120-20gb/">iHP-120</a>’eren, som trofast har leveret lyd siden 2003. Kort tid efter anskaffelsen blev originalfirmwaren udskiftet med open source-firmware fra open source-projektet <a href="http://rockbox.org/">Rockbox.org</a>, som er værd at opsøge for alle gadget- og lydinteresserede, idet projektet  understøtter en lang række hardware.
Den procedure gav mig masser af fede features, som ikke var mulige fra starten. Eksempelvis optagemulighed for den udmærkede, indbyggede FM-tuner. Den feature havde iRivers udviklingsfolk ikke selv havde implementeret.
Jeg monterede en ny <a href="http://www.amazon.com/KingSpec-1-8-inch-50-pin-Solid-State/dp/B007PFPVOS">Kingspec SSD-enhed på 128GB</a>. Indkøbt via Amazon til cirka 700 kroner var den jo ikke billig. Men inspireret af en god beskrivelse af montagen fra en bruger på et af Rockboxs fora gik jeg i gang. Inden da var den nye SSD fat32-formatteret og indholdet kopieret inklusive Rockbox-installationen fra den gamle harddisk til SDD.</p>

<h3> </h3>

<p>Operationen lykkedes</p>

<p>Processen kræver <a href="http://www.rockbox.org/wiki/IriverFlashing">patching af bootloader</a> gennem download af originalfirmware fra et internetarkiv, så det var med sommerfugle i maven, at jeg gennemførte proceduren. Selve operationen med at fjerne otte Torx5-skruer i iHP-120-kabinettet og erstatte den gamle harddisk var meget nem.</p>

<p>Den veloverståede reparation har bragt fordele med sig. Nu kan jeg optage flere timer lange digitaloptagelser i maksimal kvalitet. Den indbyggede mikrofon sikrer optagelser, som ikke længere er plaget af hvinende spinup-lyde og mekaniske klik fra Toshiba-drevet. Bootup og databaseopdatering sker langt hurtigere, og SDD’ens langt lavere strømforbrug giver lang batterilevetid. Med lidt omhyggelighed og en stor tak til den kollektive viden på nettet, som Rocbox-brugere blandt andre har leveret i denne sag, kan jeg kun anbefale den slags eksperimenter. Og så var det sjovt.</p>
  </section>


  </div></body></html>
