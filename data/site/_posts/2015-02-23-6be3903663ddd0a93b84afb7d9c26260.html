---
layout:     post
title: 	    "Danske AIRTAME rejser 1,3 millioner dollars"
post_author:	    Rasmus Ekberg Villumsen
post_date:	    Mon, 23 Feb 2015 10:23:41 +0000
post_site:	    www.version2.dk 
post_link:	    http://www.version2.dk/artikel/airtame-faar-13-millioner-dollars-81916?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Det danske iværksætterfirma <a href="https://airtame.com/">AIRTAME</a> har indsamet lige under 1,3 millioner dollars på <a href="https://www.indiegogo.com/">IndieGoGo</a> i løbet af 2014, hvilket svarer til omkring 7 millioner danske kroner i datidens dollarkurs og er en dansk rekord inden for crowdfunding.</p>

<p>AIRTAME er blevet kendte på deres lille HDMI-dongle, der kan streame HD-indhold fra tablets, mobiler og computere via wifi til dit TV - man slipper altså for bøvlet med kabler.</p>



<p>Deres mål for indsamlingen på IndieGoGo var på 160.000 dollars, hvilket vil sige, at de har skrabet et cirka otte gange så stort beløb hjem, end hvad de oprindeligt planlagde.</p>

<p>Udover den store sum penge fra crowdfunding har AIRTAME også fundet andet kapital.
CEO og medstifter af AIRTAME Jonas Gyalokay er begejstret for den store financielle opbakning, der er omkring produktet.</p>

<p>»Vi har lige lukket en runde med SEED Capital og Tommy Andersen. Det er super vigtigt. Det gør, at vi kan intensivere arbejdet om at komme ordentligt på markedet. Både i det tempo vi gerne vil og med den kvalitet, vi gerne vil opretholde«, udtaler han.</p>

<p>Udover den danske rekord for flest penge fra crowdfunding kan AIRTAME også bryste sig med at have vundet en innovationspris fra <a href="http://www.cesweb.org/">CES</a> og en design award fra <a href="http://en.red-dot.org/">Red Dot</a>.</p>



<p>Jonas Gyalokay forklarer, hvordan 2015 kommer til at se ud for AIRTAME.
»Lige nu er vi i en testfase på produktsiden, hvor der er sendt 3000 enheder af sted til folk, der hjælper med test og feedback fra forskellige miljøer. Og så er vi inde i en process, der hedder stabilisering på alle platforme før, at vi er klar til at sende afsted i andet kvartal«, fortæller han og fortsætter med at forklare, hvad det mere præcist er, der skal gøres bedre ved deres produkt.</p>

<p>»Det er især oppetiden og setup i alle miljøer på alle platforme, der skal være bedre. Lige meget hvilken platform du har i hvilket som helst miljø, skal du nemt kunne komme op og køre og så fastholde en god stream med så lav latency som muligt.«</p>



<p>Du kan følge de unge iværksættere på AIRTAME i deres video “<a href="https://www.youtube.com/watch?v=ATVyGA1HwQo">A day at AIRTAME</a>”.</p>
  </section></div></body></html>
