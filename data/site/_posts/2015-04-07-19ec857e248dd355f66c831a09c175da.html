---
layout:     post
title: 	    "Protestaktion efter kaos blev fulgt af fredelig dag"
post_author:	    
post_date:	    Tue, 07 Apr 2015 20:22:36 +0200
post_site:	    politiken.dk 
post_link:	    http://politiken.dk/sport/cykling/ECE2619015/protestaktion-efter-kaos-blev-fulgt-af-fredelig-dag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter de voldsomme bataljer på 1. etape, som sendte flere af aktørerne på 
hospitalet med alvorlige skader, gik det heldigvis mere sportsligt og 
fredeligt for sig på andendagen af WorldTour-løbet Baskerlandet Rundt.
</p><p>
Men inden rytterne begav sig ud på de 175,4 km fra Bilbao til Vitoria-Gasteiz, 
markerede de utilfredsheden med de mangelfulde sikkerhedsforanstaltninger 
med en protestaktion, der forsinkede starten med fem minutter.
</p><h3>
Tøvede med at skrue op for turboen
</h3><p>
Som forudset mundede de efterfølgende godt fire en halv times strabadser ud i 
en massespurt, men det var langt fra efter beregningerne, at den 25-årige 
italiener Fabio Felline (Trek) skulle suse først over stregen tæt fulgt af 
den australske indehaver af førertrøjen Michael Matthews (Orica-GreenEdge), 
der havde vundet den tilsvarende etape sidste år.
</p><p>
Matthews havde tilsyneladende sikret sig en perfekt position i finalen, hvor 
han blev ført frem af sydafrikaneren Daryl Impey, men australieren ventede 
for længe med at skrue maksimalt op for turboen.
</p><p>
Det betød, at han ikke var i stand til at fange Felline, som kunne juble over 
sin anden triumf inden for en halv snes dage.
</p><h3>
Vandt enkeltstart for nylig på Korsika
</h3><p>
Italieneren, der er i gang med sin anden sæson på Trek-mandskabet, slog 
overraskende til på den korte enkeltstart i Critérium International på 
Korsika, hvor han også sluttede på en flot tredjeplads sammenlagt efter de 
to franske Tour de France-helte Jean-Christophe Peraud (Ag2r-La Mondiale) og 
Thibaut Pinot (FDJ).
</p><p>
I det hele taget har Felline leveret adskillige topresultater i denne sæson, 
og han var således inden dagens triumf ud over etapesejren i Critérium 
International noteret for 10 placeringer mellem de 10 bedst.
</p><h3>
Fire Tinkof-Saxo-ryttere stadig med fremme
</h3><p>
97 af de 140 fuldførende deltagere var med hjem i den første gruppe på dagens 
etape, og eftersom der ikke opereres med bonussekunder i det spanske 
arrangement, indebærer det, at der heller ikke i dag skabtes nogen spredning 
i klassementet.
</p><p>
Med Matthews som fortsat førstemand fulgt af den polske verdensmester Michal 
Kwiatkowski (Etixx-Quick Step) – nr. 4 på etapen – og Felline er i alt 60 
ryttere registreret for nøjagtig samme tid, og det ændres der næppe 
væsentlig på før torsdag.
</p><p>
Blandt de 60 er også løbets eneste danske deltager Chris Anker Sørensen og 
hans tre Tinkoff-Saxo-holdkammerater polakkerne Rafal Majka og Pawel 
Poljanski samt schwerizeren Oliver Zaugg.
</p><h3>
Fem mand i lantgt udbrud
</h3><p>
Efter den indledede rytterdemonstration varede det ikke ret længe, før der i 
bogstaveligste forstand kom fart over feltet.
</p><p>
Der blev vanen tro angrebet flittigt med det samme, og da der var tilbagelagt 
et par km, dannedes det udbrud, der formåede at holde sig i front det meste 
af dagen.
</p><p>
Schweizeren Sébastien Reichenbach (IAM), spanioeren Amets Txurruka (Caja 
Rural), franskmanden Thierry Hupond (Giant-Alpecin) samt belgierne Kevin De 
Weert (Lotto-Jumbo) og Louis Vervaeke (Lotto Soudal) fandt sammen, og de 
nåedee op på et forspring på omkring 10 minutter, før der for alvor blev 
reageret bagude.
</p><p class=" bl-elem">
Mod slutningen måtte De Weert og Hupond slippe, og med 15 km tilbage var 
eventyret også slut for de tre øvrige. Txurruka havde dog fået det udbytte 
af anstrengelserne, at han overtog løbets bjergtrøje fra holdkammeraten Omar 
Fraile.
</p>	
</div>

</div></body></html>
