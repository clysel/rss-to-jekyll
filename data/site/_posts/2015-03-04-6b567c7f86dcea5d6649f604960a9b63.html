---
layout:     post
title: 	    "Champions League-fiasko koster Parken en formue"
post_author:	    
post_date:	    
post_site:	    politiken.dk 
post_link:	    http://politiken.dk/oekonomi/virksomheder/ECE2573029/champions-league-fiasko-koster-parken-en-formue/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selskabet bag superligaklubben FC København, Parken Sport &amp; 
Entertainment, kan notere et plus på 15,8 millioner for regnskabsåret 2014, 
men omsætningen bærer præg af FCK's manglende deltagelse i Champions League.
</p><p>
Resultatet skal ses i sammenligning med sidste års plus på 210,8 millioner 
kroner.
</p><p>
»Koncernomsætningen udgjorde 1.124,7 millioner kroner i 2014 mod 1298,9 
millioner kroner i 2013, hvilket er et fald på 174,2 millioner kroner«.
</p><p>
»Det skyldes primært segmentet FC. København &amp; Stadion 
(manglende deltagelse i UEFA Champions League-gruppespillet påvirker 
negativt med 180,4 millioner kroner) samt den negative udvikling i fitness 
dk (et fald på 16,9 millioner kroner)«, skriver selskabet i årsrapporten.
</p><h3>
Forventede et dobbelt så stort overskud
</h3><p>
I den seneste udmelding forventede selskabet et plus på 30-35 millioner, men 
Parken har måttet nedskrive værdien af goodwill vedrørende fitnesskæden 
fitness dk med 34,9 millioner.
</p><p>
Til gengæld trækker en positiv værdiregulering af investeringsejendomme i den 
anden retning.
</p><p><b class="ext-link">SOLBAKKEN EFTER EXIT:</b><a class="embeddedlink" href="http://politiken.dk/sport/fodbold/championsleague/ECE2378885/solbakken-vi-var-sat-skakmat-efter-seks-minutter/">Vi var skakmat efter seks 
minutter</a></p><p>
Det er bemærkelsesværdigt, at selskabet også i den kommende sæson forventer, 
at FC København deltager i Champions League.
</p><p>
Det kræver, at klubben vinder det danske mesterskab, men FCK er lige nu ni 
point efter førende FC Midtjylland.
</p><p class=" bl-elem">
Uden Champions League-deltagelse er der forventning om, at 2015 vil resultere 
i en overskud på 40-50 millioner kroner.
</p>	
</div>
</div></body></html>
