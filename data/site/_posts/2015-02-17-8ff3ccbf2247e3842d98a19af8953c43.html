---
layout:     post
title: 	    "'The Black Rider' på Betty Nansen er legende og gennemmusikalsk"
post_author:	    
post_date:	    Tue, 17 Feb 2015 10:13:19 +0100
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2549419/the-black-rider-paa-betty-nansen-er-legende-og-gennemmusikalsk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse: 'The Black Rider'</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Af William S. Burroughs (tekst), Tom Waits (musik) og Robert Wilson.
</p><p>
Iscenesættelse: Katrine Wiedemann
</p><p>
Scenografi og kostumer: Michael Kvium
</p><p>
Kor: Bill Holmberg
</p><p>
Oversættelse: Peter Laugesen
</p><p>
Musikalsk bearb.: August Rosenbaum. 
</p><p class=" bl-elem">
Sted: Betty Nansen Teatret til 29. marts. 
</p>
</div>
</div><p>
Det føles forkert at gå i teatret i disse dage. At sidde der i mørket og grine 
og græde af fiktive figurer på en scene. 
</p><p>
Meningsløst. Og lytte til linjer som denne: »Do what thou wilt« – gør, hvad du 
vil. Men det er netop spørgsmålet i ’The Black Rider’: Hvad gør livet værd 
at leve, når naturens – og ikke mindst menneskets – grusomhed tilsyneladende 
er den eneste lov i verden? Kunst? Ja, eller kærlighed, lyder svaret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE2548937/anmeldelse-fra-hamburg-i-1990-hylder-tom-waits-billige-varit/">Anmeldelse fra Hamburg i 1990 
hylder Tom Waits' billige varité</a></p><p>
Stykket er skrevet af beatpoeten William Burroughs, som i 1951 skød og dræbte 
sin anden kone, Joan Vollmer, i en brandert. 
</p><p>
Tilsyneladende i et forsøg på at gøre William Tell kunsten efter og sende 
skuddet igennem et æble på hendes hoved. 
</p><h3>
En utrolig scenografisk bedrift 
</h3><p>
Den historie behandler Burroughs i ’The Black Rider’, som han og musiker Tom 
Waits og instruktør Robert Wilson skabte i 1990. Men på et mere universelt 
plan handler stykket også om valget imellem kunst og kærlighed. På Betty 
Nansen Teatret vælger de kunsten. 
</p><div class="art-quote article-box">
<p class="quote"/>
<blockquote>
<p class="quote-txt">
Opsætningens postmoderne og hyperæsteticerede leg med rene konstruktioner 
virker underligt gammeldags, 90'er-agtig. Som om virkeligheden ikke fandtes
</p>
</blockquote>
</div><p>
Opsætningen er i hænderne på instruktør Katrine Wiedemann og scenograf Michael 
Kvium blevet et fascinerende og smukt blændværk af ord, musik, bevægelse og 
farver.</p><p>
En utrolig scenografisk bedrift af de to, der sammen med koreograf Bill 
Holmberg omdanner Betty Nansens kukkasseteater til et levende maleri. 
</p><p>
Som var figurerne fra et af Kviums malerier trådt ned fra deres lærred og ind 
i historien om den unge skriverkarl Wilhelm, der indgår en pagt med Djævlen 
for at vinde den smukke Kätchens hjerte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2537550/kosmos-forestilling-er-en-svimlende-rejse-ud-til-stjernegalakserne/">Kosmos-forestilling er en 
svimlende rejse ud til stjernegalakserne</a></p><p>
Historien er inspireret af et tysk folkesagn fra middelalderen, ’Friskytten’, 
og den middelalderlige idé om naturens cirkulære kværnen fra død til liv til 
død og så videre i én uendelighed. 
</p><p>
Skuespillerne taler og bevæger sig som figurerne i en dukkefilm, for 
menneskene er kun viljeløse marionetter i livshjulets store maskineri. 
</p><h3>
Humoristisk og gennemmusikalsk 
</h3><p>
Musikken AF Tom Waits, som her er forbilledligt arrangeret af August 
Rosenbaum, genlyder af cirkusmanegens runde melankoli og balkanmusikkens 
fandenivoldske fatalisme. 
</p><p>
»Tain’t no sin to take off your skin and dance around in your bones«, lyder 
det i et nummer. Og så skramler det ellers derudad med sav, banjo, mexicansk 
trompetmusik og et hele tiden meddigtende lydtæppe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2535392/robot-drenges-forestilling-byder-paa-suveraent-samspil-og-svag-historie/">Robot-drenges forestilling 
byder på suverænt samspil og svag historie</a></p><p>
Men hvis Naturen er en stor ødelægger, er Hun også en stor skaber. Og denne 
genopsætning af ’The Black Rider’, som havde dansk premiere på Betty Nansen 
i 1998, emmer af skaberkraft. 
</p><div class="art-fakta article-box">
<h4 class="fallback">fakta</h4>
<h5>
’The Black Rider – The Casting Of The Magic Bullets’</h5>
<div class="fakta-body" data-buildingblock="embedded_factboxlink">
<p>
Musikforestillingen er skabt af amerikanerne teaterinstruktør Robert Wilson 
(f. 1941), rock-poet Tom Waits (f. 1949) og forfatter William S. Burroughs 
(1914-97). 
</p><p>
Historien er baseret på det tyske folkesagn ’Der Freischütz’ om den unge 
Wilhelm, der indgår en pagt med djævelen for at få fat i sin udkårne 
Kätchen. Den historie lå også til grund for Carl Maria von Webers opera 
’Jægerbruden’ (1821) . 
</p><p>
Uropført på Thalia Theater i Hamburg 31. marts 1990, hvor den blev opført til 
1998. 
</p><p>
I Danmark: 
</p><p>
Betty Nansen Teatret: Premiere 11. december 1999 - 56 opførelser. Repremiere 
26. september 1998 – 51 opførelser. Genopsat 14. februar 2015 med Katrine 
Wiedemann (f.1969) som instruktør og Michael Kvium (f.1955) som scenograf – 
præcis som i opførelsen i 1998. 
</p><p>
Aalborg Teater 7. maj 1999 - 32 opførelser. 
</p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p>
Den er legende, humoristisk og gennemmusikalsk. Rollelisten tæller stærke 
skuespillere som Mikkel Kaastrup-Mathew (Wilhelm), Jimmy Jørgensen (Pegleg, 
Djævlen), Xenia Lach-Nielsen (Kätchen), Jens Jacob Tychsen (onklen), Carl 
Christian Rasmussen (en gammel skovrider) og Hanne Uldal (hans kone). De 
spiller og synger, så det hviner og blæser i livshjulets trisser. </p><h3>
Alting er ironisk 
</h3><p>
Men jeg savner kærligheden. Oprigtigheden. Alting er ironisk, ja nærmest 
sarkastisk. Jeg føler mig ikke rørt. De skæve grimasser og mekaniske 
positurer bliver ren formalisme. 
</p><p>
Måske er det meningen. Livshjulet kværner videre, uden hensyn til mine 
følelser. Men det virker for nemt, for bekvemt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2532054/noma-forestilling-sulten-aeder-os-op-selvom-vi-bliver-stopfodret/">Noma-forestilling: Sulten æder 
os op, selvom vi bliver stopfodret</a></p><p>
Opsætningens postmoderne og hyperæsteticerede leg med rene konstruktioner 
virker underligt gammeldags, 90’er-agtig. Som om virkeligheden ikke fandtes. 
</p><p class=" bl-elem">
Derfor er det heller ikke hverken tragisk eller trist, da Wilhelm skyder sin 
Kätchen. Bare logisk. Måske er det bare mig. En teaterfiktion kan ikke få 
mig til at glemme virkeligheden i disse dage. Ikke uden kærlighed. 
</p>	
</div>
</div></body></html>
