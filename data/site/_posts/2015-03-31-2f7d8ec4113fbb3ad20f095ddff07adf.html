---
layout:     post
title: 	    "Marco Rubio lover stor udmelding om præsident-jagt"
post_author:	    
post_date:	    Tue, 31 Mar 2015 06:12:17 +0200
post_site:	    politiken.dk 
post_link:	    http://politiken.dk/udland/ECE2611143/marco-rubio-lover-stor-udmelding-om-praesident-jagt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den republikanske senator Marco Rubio fra Florida vil efter alt at dømme gå 
efter at blive USA's næste præsident. Han siger han, at der snart kommer en 
klar udmelding. 
</p><p>
»13. april vil jeg fortælle, hvad mit næste træk bliver i forhold til, om jeg 
går efter at blive præsident eller om jeg stiller op til Senatet«, siger han 
i et interview med tv-stationen Fox News. 
</p><p>
Besøger man hans hjemmeside marcorubio.com, er tonen mere direkte: 
</p><p>
»En stor udmelding kommer snart! Vil du være til stede«? 
</p><p>
Mange analytikere har længe peget på 43-årige Rubio som en sandsynlig 
kandidat, og hvis han om to uger bekræfter, at han går efter at blive sit 
partis kandidat ved præsidentvalget i USA i 2016, vil han være den anden 
seriøse kandidat, der officielt stiller op til udskilningsløbet. 
</p><h3>
Første mand på banen 
</h3><p>
I sidste uge annoncerede den konservative Ted Cruz sit kandidatur. Dermed 
synes proppen taget af flasken for mulige republikanske kandidater, der også 
ventes at tælle blandt andre Rand Paul, Chris Christie og Jeb Bush. 
</p><p>
Marco Rubio, der har cubanske rødder, blev valgt ind i Senatet i 2010. Han har 
i flere år været nævnt som en lysende stjerne på den republikanske himmel. 
Han er konservativ, men har i modsætning til andre republikanske senatorer 
været mere åben over for Obamas kontroversielle indvandringsreform. 
</p><p><b class="ext-link">PORTRÆT</b><a class="embeddedlink" href="http://politiken.dk/udland/int_usa/ECE2599765/portraet-wacko-fra-texas-vil-lede-usa-ifoert-cowboystoevler/">»Wacko« fra Texas vil lede USA iført 
cowboystøvler</a></p><p>
Går han hele vejen og bliver Republikanernes kandidat, skal han med stor 
sandsynlighed kæmpe mod Hillary Clinton om at efterfølge præsident Barack 
Obama i Det Hvide Hus. 
</p><p class=" bl-elem">
Hun er kæmpefavorit til at vinde Demokraternes nominering, selv om hun indtil 
videre end ikke har meldt ud, at hun går efter at blive den første 
kvindelige amerikanske præsident. 
</p>	
</div>

</div></body></html>
