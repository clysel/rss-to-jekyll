---
layout:     post
title: 	    "Tyske kraner bygger verdens højeste bygning "
post_author:	    Mathias Skov Johansen
post_date:	    Wed, 15 Apr 2015 12:46:39 +0000
post_site:	    ing.dk 
post_link:	    http://ing.dk/artikel/tyske-kraner-bygger-verdens-hoejeste-bygning-175440
---
<html><body><div><section class="body">
			<p>Mastodont-byggerier mangler Den Arabiske Halvø ikke for tiden.</p>
			<p>Inden Saudi Arabien i 2012 fik kontrakten for Kingdom Tower på plads, troede få, at Burj Khalifa i Dubai ville overgås som verdens højeste bygning i lang tid. Men det gjorde den, og endnu engang vil byggeteknologi udfordres af svimlende højder i glohedt ørkenklima.</p>
			<p>Fundamentarbejdet blev afsluttet sidste forår, og siden september har det enorme bygningsværk rejst sig på byggepladsen 20 kilometer nord for Jeddahs centrum. I marts passerede bygningen de første 17 etager. Den færdige højde holdes hemmelig, men sikkert er det, at Kingdom Tower bliver mindst én kilometer høj - og formentlig lidt til.</p>
			
			<p>I efteråret indkøbte bygherre Prins Al-Waleed bin Talal verdens højeste kransystem af den tyske kranleverandør Liebherr.</p>
			<p>De i alt fire Liebherr-kraner er skabt til at følge højstyrkebetonkonstruktionen hele vejen til toppen på både yder- og indersiden. De skal i takt med tårnets vækst krane hinanden op. På ydersiden foregår hejsningen med cantilever-platforme, mens det indre kransystem gør brug af de 55 indvendige elevatorskakte.</p>
			<p>Den største af de fire kraner, Liebherr type 357 HC-L, er i stand til at løfte op til 18 tons med en hastighed på 44 meter i minuttet. I takt med at bygningen rejser sig, vil kranen arbejde sig vej langs bygningens centrale del, indtil den om et års tid befinder sig i over én kilometers højde.</p>
			<p>Den stærke vindmodstand, varmen og de mekanik-fjendske sandstorme er udfordringer løfteteknikken samtidig skal tage højde for.</p>
			
			<p>De tre øvrige Liebherr-kraner står for sidefløjene og forankres på bygningens yderside i op til 400 meters højde. To øvrige kraner vil foruden de fire Liebherr-modeller assistere byggeriet.</p>
			<p><em>Se den officielle præsentations video af Kingdom Tower og Kingdom City herunder</em><br/>
			<section class="video plugin"/></p>
			
			<p/></section>
			<p>Kingdom Tower kommer efter planen til at rumme 170 etager inklusiv verdens højeste udendørs observationsdæk med udkig til Det Røde Hav. Tårnet er tegnet af britiske Adrian Smith sammen med Gordon Gill Architecture og lægger lokaler til 3,5 millioner kvadratmeter.</p>
			<p>Rundt om bygningen opføres et nyt bykvarter Kingdom City på 23 millioner kvadratmeter. Den anslåede pris for det projekt er 20 milliarder dollars.</p>
			<p>Ifølge projektets hjemmeside forventes Kingdom Tower at stå klar allerede i december 2018. Andre kilder anslår, at 2020 er et mere realistisk bud.</p>
		
		  </div></body></html>
