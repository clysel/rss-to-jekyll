---
layout:     post
title: 	    "Digter sætter rock til guldaldermalerier"
post_author:	    
post_date:	    Sat, 11 Apr 2015 15:16:02 +0200
post_site:	    politiken.dk 
post_link:	    http://politiken.dk/kultur/ECE2623945/digter-saetter-rock-til-guldaldermalerier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg synes, at de fiskere ser fjollede ud, når de sidder der med deres piber på 
maleriet
</p>
<p class="sender">
Søren Mølstrøm 
</p>
</blockquote>
</div><p>
Digteren og kunstdebattøren Søren Mølstrøm peger på publikum og virker sikker 
i sin sag: 
</p><p>
»I har bollet uden om«, siger han oppe fra scenen, inden han slår guitaren an. 
</p><p>
Han skal til at spille rockmusik til guldaldermalerier fra Den Hirschsprungske 
Samling i København og har lige placeret en kopi af et P.S. Krøyer-maleri 
fra 1899 oppe foran resten af bandet. På maleriet går P.S Krøyer og konen 
Marie Krøyer aftentur i måneskin ved stranden i Skagen, og den gængse 
tolkning er, at P.S Krøyer har luret konens utroskab på grund af distancen 
mellem dem, siger Søren Mølstrøm. 
</p><p>
Med andre ord: Kunsthistorikere kan fornemme på folk, hvis de har bollet uden 
om. 
</p><p>
Det er netop den præmis, han anfægter med sit koncertkoncept ’Rockmusik til 
guldaldermalerier’. Mølstrøm vil give kunsten tilbage til folket og gøre op 
med akademikernes monopol på, hvordan man skal forstå den. Paradoksalt nok 
optræder Mølstrøm denne aften midt i løvens hule: på kunsthistorie på 
Københavns Universitet. 
</p><p>
»Jeg vil have håndværkerne til at interessere sig for kunst og drømmer om at 
fremføre dette koncept på værtshusene. Jeg vil virkelig gerne spille for 
nogle, der aldrig går på kunstmuseum. Men jeg er også nødt til at få nogle 
penge i kassen, så derfor må vi starte med at spille for kunstsegmentet«, 
siger han efter koncerten. 
</p><p><b class="ext-link">LÆS DEBATINDLÆG</b><a class="embeddedlink" href="http://politiken.dk/debat/kritikerskolen/ECE2130376/kunstmuseerne-er-mere-interesseret-i-kunstnernes-privatliv-end-i-deres-vaerker/">Kunstmuseerne er mere 
interesseret i kunstnernes privatliv end i deres værker</a></p><p>
»Kunsthistorikere går for meget op i at finde de rigtige historier til 
malerierne. Det er jo det, som det hele handler om for dem. Men for mig er 
det lige modsat. I kunstens verden gælder det om at bruge sin fantasi og få 
nogle interessante perspektiver ud af det«. 
</p><p>
Han er træt af, at kunstmuseer bruger malerierne som historiske dokumenter, så 
kunstmuseerne blot bliver et kulturhistorisk studie. Derfor mener han, at 
man burde fyre en masse af akademikerne på kunstmuseerne og i stedet ansætte 
nogle fotografer, digtere og håndværkere. Men Mølstrøm er også selv 
akademiker og desuden farveblind. 
</p><p><i class=" bl-elem">Skal kunsten altid være for alle? </i></p><p>
»Ja, det er meningen med den. Det er derfor, at H.C. Andersen er den største 
af dem alle sammen. Han formåede at skabe noget, som vi alle blev grebet af. 
Stor kunst skal samle os. Ikke ment sådan underholdningsmæssigt, hvor vi 
alle skal grine i kor og nyde livet, men et kunstværk skal kunne få os alle 
til at forholde sig til det og måske genkende noget i os selv. Og det kan 
jeg i de guldaldermalerier«. 
</p><h3>
Fylder dem med løgn 
</h3><p>
Et efter et henter Mølstrøm malerierne ind på scenen under koncerten, 
hvorefter bandet spiller sange om dem. Jo længere vi kommer frem i forløbet, 
jo mere bliver bandet omringet af guldaldermalerierne i de forgyldte rammer. 
Til sidst kan man kun se Mølstrøms overkrop og hans røde hår og sorte 
briller bag maleriet i midten, der hedder ’Pigen fra Rye’. 
</p><p>
Vi skal klappe hver gang, han tager et maleri fra bunken. Det er en 
betingelse, for Mølstrøm leger fortsat, at malerierne er taget ud af de 
trygge omgivelser på Den Hirschsprungske, selv om han i virkeligheden har 
fået dem trykt på lærred et sted i Valby. 
</p><p>
Imellem numrene fortæller Mølstrøm små historier, hvor han præsenterer de 
enkelte værker. Historierne er bare løgn. Til det første maleri fra 1895 af 
L.A. Ring fortæller han, at malerens kone, Sigrid Kähler, ikke ligger 
begravet i Roskilde, men på Østerbro Kirkegård med et citat indgraveret i 
gravstenen, der lyder: »I dag er lykken flyttet hjemmefra«. 
</p><p>
Ligeledes lyver han om, at Krøyers skagensfiskere er fra Esbjerg, og at det er 
byens borgmester, hvis blik man fanger i maleriet ’I købmandens bod, når der 
ikke fiskes’. 
</p><p>
»Det er et problem i vores samfund, at folk forbinder kunst med at skulle have 
en speciel viden til at forstå den. Derfor fortæller jeg bare en anden 
viden, og den er løgn. Jeg vil vise, at man kan finde på hvad som helst, så 
længe man synes, at det giver mening«. 
</p><p>
»Jeg synes, at de fiskere ser fjollede ud, når de sidder der med deres piber 
på maleriet. De er sgu nogle fjolser ligesom os to, men fordi de er fra 
Skagen, og det er Krøyer, som har malet dem, så skal det hele være så 
højtideligt. Fiskerne bliver til guddommelige skabninger. Det er derfor, jeg 
i stedet fortæller, at de kommer fra Esbjerg. Dermed kommer de ned på jorden 
igen, for det er jo bare Esbjerg«, siger Mølstrøm, der tidligere har skrevet 
digte til guldaldermalerierne ved Den Hirschsprungske Samling i København. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00927/Rockmusik_til_gulda_927625y.jpg" alt="" border="0"/><span class="caption"><span class="f-img-caption">Søren 
</span>Mølstrøm hænger L.A Rings billede 'Forår. Ebba og Sigrid Kähler' op på et staffeli. Foto: Miriam Dalsgaard</span></span></p><p>
Flere af malerierne stammer ikke engang fra guldalderen. Mølstrøm tager sig 
for munden og sit fuldskæg, når han griner over de mange røverhistorier. 
</p><p>
Men hvad siger akademikerne til, at han opdigter en helt ny kunsthistorie til 
malerierne? 
</p><p>
»Maleriernes historie bliver ikke tilsværtet ved at komme i en anden kontekst. 
I første omgang forholdt jeg mig ikke til sandhedsværdien, men købte bare 
fortællingen. Jeg troede, at det var noget, som han havde gravet frem i sin 
research«, siger 25-årige Jakob Høgh Sørensen, der studerer moderne kultur 
og kulturformidling. 
</p><p><i class=" bl-elem">Du synes ikke, at det hele blev lidt fjollet?</i></p><p>
»Nej, selve konceptet med musik til guldaldermalerier var en god måde til at 
få skærpet interessen for de malerier. De fik et nyt liv. Det er skønt, at 
kunsten også kan indgå i sådan nogle sammenhænge«. 
</p><p><b class="ext-link">LÆS DEBATINDLÆG</b><a class="embeddedlink" href="http://politiken.dk/debat/debatindlaeg/ECE2353324/kvindehoermen-haenger-tungt-over-landets-kunstmuseer/">Kvindehørmen hænger 
tungt over landets kunstmuseer</a></p><div class="art-quote article-box">
<p class="quote"/>
<blockquote>
<p class="quote-txt">
Jeg vil have håndværkerne til at interessere sig for kunst og drømmer om at 
fremføre dette koncept på værtshusene
</p>
<p class="sender">
Søren Mølstrøm 
</p>
</blockquote>
</div><p>
47-årige Linette Kjær, der er specialkonsulent på Institut for Geovidenskab og 
Naturformidling, havde dog lugtet, at Mølstrøms historier ikke passede. 
</p><p>
»Jeg kender godt Krøyers billeder og ved, at de er fra Skagen, men der skal 
ikke være en bestemt grænse på kunst. Der skal være plads til fantasi og 
andre fortolkninger«. 
</p><p>
Det er er heller ikke rockmusik, de spiller, selv om ordet indgår i titlen. 
Med kontrabas og harmonika lyder det mere som folkemusik, og det fungerer, 
mener Emil Kristoffersen, 29 år, der læser ved Institut for Molekylærbiologi 
og Genetik på Aarhus Universitet: 
</p><p>
»De fleste havde nok forventet noget kammermusik med strygere til 
guldaldermalerier eller rockmusik på grund af titlen, men de spillede noget 
andet. Det satte tankerne i gang, og billederne kommer til at betyde noget 
mere for én efterfølgende«, siger Emil Kristoffersen. 
</p><h3>
Afsløringen 
</h3><p>
Inden det sidste nummer afslører Søren Mølstrøm, at historierne er fup. 
</p><p>
»Du fylder jo publikum med lort«, siger Mølstrøm med en lys kvindestemme til 
sig selv, hvor han med sin egen stemme bekræfter, at jo, den er god nok. 
</p><p>
Mølstrøm plejer ellers ikke at afsløre løgnene ved de tidligere koncerter, 
fortæller han efterfølgende. Men han er kommet frem til, at det runder det 
hele godt af, og så får han også taget et hensyn til de kunststuderende 
blandt publikum. 
</p><p class=" bl-elem">
»Jeg redder nogle specialer fra at dumpe«, siger han. 
</p>	
</div>

</div></body></html>
