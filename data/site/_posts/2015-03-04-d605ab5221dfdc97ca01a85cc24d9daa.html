---
layout:     post
title: 	    "Frustrerede piloter til møde i Kastrup: Det handler ikke om løn"
post_author:	    
post_date:	    Wed, 04 Mar 2015 17:01:05 +0100
post_site:	    politiken.dk 
post_link:	    http://politiken.dk/rejser/ECE2573748/frustrerede-piloter-til-moede-i-kastrup-det-handler-ikke-om-loen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Normalt lægger selskabslokalerne hos Air Pub i Kastrup hus til festlige 
begivenheder med højt humør. 
</p><p>
Men her til eftermiddag er det korslagte arme, højrøstede diskussioner og et 
humør lige så gråt som vejret udenfor, der sætter sit præg. 
</p><p>
»Vi er frustrerede«, siger en af de cirka 50-100 piloter, der er mødt op for 
at blive informeret om den strejke, som han og kollegerne har indledt mod 
Norwegian. 
</p><p>
»De sidste dage har vi været forvirrede og nervøse. Norwegian er en god 
arbejdsplads. Men vi er nødt til at værne om vores fremtid«, siger den 
42-årige pilot, der ligesom andre af de tilstedeværende ikke ønsker at stå 
frem ved navn. 
</p><h3>
Strejke indledt
</h3><p>
Norwegians piloter i både Norge, Sverige og Danmark har indledt en strejke mod 
flyselskabet på grund af en hårdknude i overenskomstforhandlingerne. 
</p><p><b class="ext-link">STREJKE</b><a class="embeddedlink" href="http://politiken.dk/oekonomi/virksomheder/ECE2571678/685-norwegian-piloter-i-danmark-sverige-og-norge-strejker-fra-midnat/">685 Norwegian-piloter i Danmark, Sverige 
og Norge strejker fra midnat</a></p><p>
Konkret frygter piloterne, at forhandlingerne fører til en markant forringelse 
af arbejdstid, pension og forsikring. Men en endnu større trussel lurer, 
mener piloterne. 
</p><p>
I dag er piloterne til deres store utilfredshed ikke ansat i moderselskabet 
Norwegian. I stedet er de hyret gennem datterselskabet Norwegian Air Norway. 
</p><h3>
Vil ikke ende på korttidskontrakt
</h3><p>
Og det er kun første skridt på vej mod et system baseret på 
korttidskontrakter, frygter blandt andre den anonyme pilot. 
</p><p>
»Det her handler ikke om løn. Det vigtigste for os er jobsikkerhed. Hvis vi 
ender på korttidskontrakter, så udhuler det hele systemet med 
fagforeninger«, siger han. 
</p><p>
Netop det er også et af budskaberne fra formand Hans-Erik Skjæggerud fra den 
norske fagforening Parat, der organiserer piloterne. 
</p><p><b class="ext-link">OVERBLIK</b><a class="embeddedlink" href="http://politiken.dk/oekonomi/virksomheder/ECE2571344/timetal-og-tilhoersforhold-det-skiller-ledelse-og-piloter-ad-i-norwegian/">Timetal og tilhørsforhold: Det skiller 
ledelse og piloter ad i Norwegian</a></p><p>
Formanden fra Norge er troppet op til mødet i Kastrup for at orientere sine 
medlemmer. 
</p><p>
»Det er vigtigt for vores medlemmer at have en aftale med dem, som bestemmer«, 
siger Hans-Erik Skjæggerud. 
</p><p><i class=" bl-elem">Hvad er det for et princip, som står på spil? </i></p><p>
»Det handler om skandinaviske arbejdspladser. Hvis ikke vi får en aftale om, 
at de ansatte skal være en del af moderselskabet, så vil alt, der hedder 
fastansættelse og velfærdsmodellen i form af skatter og afgifter, forsvinde. 
Det er en fremtid, vi ikke vil være med til«, siger Hans-Erik Skjæggerud. 
</p><h3>
Frustration over aflysninger
</h3><p>
I lufthavnen ikke langt fra Air Pub har passagerer udtrykt frustration over 
for en lang stribe aflysninger af fly. I alt rammer strejken i dag 35.000 
passagerer rundt om i verden, oplyser adm. Direktør Bjørn Kjos fra 
Norwegian. 
</p><p>
»Det er yderst tragisk, at så mange passagerer rammes«, siger han under et 
pressemøde i udkanten af Oslo. 
</p><p>
»Vi forhandler dag og nat. Der er 5000 ansatte i Norwegian, og heraf er 15 
procent i strejke. Piloterne vil have kontrol over alle flyvninger ind og ud 
af Skandinavien. Ikke et eneste luftfartsselskab,. der er i live i dag, vil 
lade sig styre af en fagforening«, siger Bjørn Kjos. 
</p><p>
Urolighederne i Norwegian er langt fra enestående i en flybranche, der er 
præget af intens konkurrence. Hos SAS gik kabinepersonalet i strejke fredag 
formiddag og frem til mandag, hvor de genoptog arbejdet efter et påbud fra 
Arbejdsretten. 
</p><p><b class="ext-link">SAS-STREJKE</b><a class="embeddedlink" href="http://politiken.dk/rejser/nyheder/flyoglufthavne/ECE2569284/sas-konflikt-holder-over-50-fly-paa-jorden-i-dag/">SAS-konflikt holder over 50 fly på 
jorden i dag</a></p><p>
I kulissen spøger også en konflikt med Ryanair, der planlægger at gøre entre i 
Københavns Lufthavn 26. marts. Det irske lavprisselskab har afvist at indgå 
i drøftelser om en overenskomst for det flyvende personale. 
</p><p>
»Før i tiden kunne man godt sige, at vi var forkælede. Men i dag arbejder vi 
dobbelt så meget som hidtil«, siger den anonyme pilot fra mødet på Air Pub. 
</p><p class=" bl-elem">
»Hvis vi taber det her på gulvet, så ryger mange års kamp for ordenlige 
ansættelsesforhold«. 
</p>	
</div>
</div></body></html>
