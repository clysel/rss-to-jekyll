---
layout:     post
title: 	    "Viktor Axelsen går ned og mangler stadig den store titel"
post_author:	    
post_date:	    Sun, 29 Mar 2015 17:24:20 +0200
post_site:	    politiken.dk 
post_link:	    http://politiken.dk/sport/ECE2609152/viktor-axelsen-gaar-ned-og-mangler-stadig-den-store-titel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Siden han i 2010 vandt ungdomsverdensmesterskabet i herresingle som den første 
europæer nogensinde, har Viktor Axelsen været betragtet som det største 
talent i dansk badminton. 
</p><p>
Siden har den unge fynbo knoklet på i træningshallen med bevidstheden om, at 
det er krævende på et helt andet niveau end i ungdomsrækkerne at spille med 
om titlerne blandt verdens bedste seniorspillere. Som nr. 6 på den seneste 
verdensrangliste har Viktor Axelsen ganske vist etableret sig i eliten, men 
han mangler stadig en titel i en Super Series-turnering. 
</p><p><b>Chancen var der</b></p><p>
Sejren var bestemt inden for rækkevidde i New Delhi, hvor den 21-årige dansker 
dominerede finalen i New Dehli, selv om den lokale helt, Shrikanth Kidambi, 
havde massiv opbakning fra tribunerne. Viktor Axelsen spillede fornuftigt 
afventende fra kampens begyndelse og satte først angrebene ind, når chancen 
for at afslutte dem effektivt var til stede. 
</p><p>
Det holdt inderen fra sit kontraspil, så fra 10-10 kunne Viktor Axelsen rykke 
fra og tage første sæt 21-18 efter at have haft det under kontrol med føring 
på 19-14. 
</p><p><b>Inder tog mere kontrol</b></p><p>
Straks fra sidebyttet tog Shrikanth mere initiativ og kontrollerede boldene 
bedre, så med føringer på 12-4 og 13-5 var andet sæt reelt tidligt afgjort. 
</p><p>
Derfor vil Viktor Axelsen utvivlsomt blive ramt af den eftertanke, om han 
disponerede rigtigt ved at bruge mange kræfter på at indhente inderens 
føring. Det lykkedes næsten - men også kun næsten. 14-12 blev der reduceret 
til, men derfra overlod Shrikanth kun yderligere ét point til sin 
modstander. 
</p><p><b>Forcering mislykkedes</b></p><p>
Begge spillere var trætte fra tredje sæts begyndelse, så Viktor Axelsen 
forcerede for at tage den afgørende føring. Det så ud til at lykkes ved 7-3, 
men det sidste ryk manglede, så hjemmebanefavoritten fik kontakt ved 10-9 og 
11-10. Den danske føring blev atter øget til 12-10, men så var der også 
udsolgt på danskerens fysiske lager - Viktor Axelsen fik ikke flere point i 
kampen. 
</p><p>
I slutfasen manglede han ganske enkelt kræfterne til at komme i den rigtige 
position til sine skarpe slag, så boldene endte kun længere og længere uden 
for banen, indtil Shrikanth Kidambi i voldsom grad kunne lade sig tiljuble 
som vinder af India Open. 
</p><p><b>Nr. 4 med pil opad</b></p><p class=" bl-elem">
Den 22-årige inders navn aftvinger måske endnu ikke den store respekt i det 
danske publikums opfattelse, men når det tages i betragtning, at han sidste 
år slog selveste Lin Dan i en Super Series Premier-finale på kinesisk gulv, 
så understreger det kun, at det ikke er nogen tilfældighed, at Shrikanth 
Kidambi er nr. 4 på verdensranglisten - nu med pil opad. 
</p>	
</div>
</div></body></html>
