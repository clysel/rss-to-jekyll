---
layout:     post
title: 	    "Nyt NSA-læk: Hackede verdens største SIM-kort-producent"
post_author:	    Martin Bernth
post_date:	    Fri, 20 Feb 2015 07:30:05 +0000
post_site:	    www.version2.dk 
post_link:	    http://www.version2.dk/artikel/nyt-nsa-laek-hackede-verdens-stoerste-sim-kort-producent-81621?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Efterretningstjenesterne NSA og GCHQ kunne ikke nøjes med at masse-indsamle metadata fra millioner af uskyldige mennesker. De to organisationer har angiveligt også hacket sig vej ind i verdens største producent af SIM-kort og stjålet de anvendte krypteringsnøgler.</p>

<p>På den måde var efterretningstjenesterne i stand til at lytte med på stemmeopkald og overvåge datastrømme fra en meget stor andel af verden mobiltelefoner og tablets. Afsløringerne er kommet frem i Glenn Greenwalds medie <a href="https://firstlook.org/theintercept/2015/02/19/great-sim-heist/">The Intercept.</a></p>

<p>Det fremgår af en artikel i <a href="http://www.theguardian.com/us-news/2015/feb/19/nsa-gchq-sim-card-billions-cellphones-hacking">The Guardian</a>, som også har kigget på sagen, har talt med teknologichef Chris Soghoian fra organisationen American Civil Liberties Union. Ifølge ham skal hacket i praksis have betydet, at agenterne kunne sætte ‘en antenne op ved [den amerikanske, <em>red.</em>] ambassade og lytte til alles opkald i området.</p>

<p>Det har tidligere skabt store kontroverser og diplomatiske kriser, da det kom frem, at NSA formentlig havde den tyske forbundskansler Angela Merkels telefon under aflytning.</p>

<p>SIM-kort-producenten, det hollandske firma Gemalto, producerer ifølge The Guardian årligt op mod to milliarder SIM-kort, og har gigantiske teleoperatører som AT&amp;T, Sprint, T-Mobile og Verizon på kundelisten.</p>
  </section></div></body></html>
