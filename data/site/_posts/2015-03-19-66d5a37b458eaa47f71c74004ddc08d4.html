---
layout:     post
title: 	    "Verdens største flyproducent vil teste droner i Odense"
post_author:	    
post_date:	    Thu, 19 Mar 2015 22:46:56 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2593686/verdens-stoerste-flyproducent-vil-teste-droner-i-odense/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Odense er primært kendt for den over 200 år gamle forfatter H.C. Andersen, men 
noget tyder på, at fremtiden er kommet til den fynske storby. For verdens 
største flyproducent, Boeing, underskrev onsdag en aftale med Hans Christian 
Andersen Lufthavn om at teste sine droner i lufthavnen. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har intention om, at H.C. Andersen Lufthavn skal blive Europas testcenter 
for civile droner
</p>
<p class="sender">
Anker Boye 
</p>
</blockquote>
</div><p/><p>
»Det er utroligt positivt, for det er et signal om, at Boeing ser, at vi har 
potentiale til at blive førende inden for droneteknologi«, siger 
lufthavnsdirektør Christian Berg og tilføjer: 
</p><p>
»Vi har en klar ambition om at være et ud af seks verdensomspændende 
testcentre i fremtiden«. 
</p><p>
For fem år siden var lufthavnen nord for Odense ellers ved at lukke, men dens 
sparsomme trafik og fuldt udbyggede infrastruktur gør den ideel til 
droneflyvning. I 2011 åbnede lufthavnen derfor et dronetestcenter, som 
kommunen i dag støtter med 4-5 millioner kroner årligt. 
</p><p><b class="ext-link">TESTCENTRET</b><a class="embeddedlink" href="http://politiken.dk/indland/ECE2014206/droner-kan-give-dansk-jobeventyr/">Droner kan give dansk jobeventyr</a></p><p>
»Vi er first movere på det her område, og vi har intention om, at H.C. 
Andersen Lufthavn skal blive Europas testcenter for civile droner«, siger 
byens borgmester, Anker Boye (S). 
</p><h3>
Danmark i førertrøjen 
</h3><p>
Droneindustrien er da også kun ved at tage sine spæde skridt, og derfor er der 
store muligheder for at blive nummer et, vurderer John Paulin Hansen, lektor 
på IT-Universitetet. 
</p><p>
»Det er en helt ny industri, der er ved at eksplodere foran os. Så jo 
hurtigere, man kan komme fra start, jo større er chancen for, at man kan 
blive et førende – eller måske endda det førende center. Og der er sådan en 
anerkendelse fra Boeing rigtig meget værd«, siger han. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/Boeing_DRONER_921897y.jpg" alt="" border="0"/><span class="caption"><span class="f-img-caption">Førerløs. 
</span>Det er en drone som denne, en såkaldt ScanEagle, Boeing vil sende i vejret fra H.C. Andersen lufthavn 28. maj.</span></span>
Faktisk er Danmark allerede et lille skridt foran i kapløbet. De to danske 
virksomheder Sky-Watch og Little Smart Things lever af at producere droner, 
det danske brandvæsen bruger de førerløse fly til at sende livebilleder fra 
brande, og landbruget, som er en vigtig spiller herhjemme, anses for at være 
en af de industrier, der kan få allermest gavn af de små fly i fremtiden. 
</p><p><b class="ext-link">DANSKE DRONER </b><a class="embeddedlink" href="http://politiken.dk/forbrugogliv/digitalt/ECE2354801/det-danske-luftrum-er-fyldt-med-droner/">Det danske luftrum er fyldt med 
droner</a></p><p>
Sky-Watch har kun godt fem år på bagen, men den nordjyske virksomhed har i dag 
20 ansatte, og langt størstedelen af virksomhedens droner bliver eksporteret 
til udlandet. 
</p><p>
I Afrika hjælper Sky-Watch Verdensnaturfonden WWF med at overvåge blandt andet 
skildpadder og næsehorn samt at afsløre krybskytter ved hjælp af 
varmefølsomme kameraer på de førerløse fly. Og i Filippinerne hjalp de med 
at finde omkomne og skabe overblik over skader på hospitaler, lufthavne og 
veje efter den tyfon, der ramte den asiatiske østat i december. 
</p><p>
Droneproducenten samarbejder allerede med både H.C. Andersen Lufthavn og 
Boeing, og forretningsudviklingschef Michael Messerschmidt er lykkelig over, 
at Boeing nu også er kommet til den fynske lufthavn. 
</p><p>
»Det er fantastisk for os at have en spiller som Boeing i H.C. Andersen 
lufthavn. Det trækker en masse leverandører og underleverandører til 
Danmark, så det giver adgang til en masse teknologi, vi ikke har haft før«, 
siger han. 
</p><h3>
Droner i supermarkedet 
</h3><p>
Trods virksomhedens enorme eksport, er Sky-Watch endnu ikke begyndt at 
generere overskud. Men industrien buldrer frem, og spørger man lektor John 
Paulin Hansen, kan droner inden for de næste fem år blive en million- eller 
ligefrem en milliardindustri. 
</p><p>
»Det er næsten umuligt at forestille sig alle de anvendelsesmuligheder og 
dermed penge, der er i droner. I fremtiden kan de måske guide dig hen til 
den rette hylde i supermarkedet«, siger han. 
</p><p>
Det er ikke første gang, at Boeing investerer i lille Danmark. Den amerikanske 
flyproducent samarbejder med en række danske virksomheder, og så sent som i 
mandags indviede de deres første nordiske værksted i Københavns Lufthavn. 
For Danmark kan noget særligt. 
</p><p><b class="ext-link">INDVIELSE</b><a class="embeddedlink" href="http://politiken.dk/oekonomi/ECE2590201/boeing-trodser-det-danske-loenniveau-og-aabner-vaerksted-i-koebenhavn/">Boeing trodser det danske lønniveau og 
åbner værksted i København</a></p><p>
»Både den akademiske verden og industrien har et utroligt højt niveau i 
Danmark. Vi har fundet langt mere potentiale her, end vi havde forudset«, 
siger vicepræsident i Boeings forsvarsafdeling Debbie Rub, der var i Odense 
for at skrive under på aftalen onsdag. 
</p><p class=" bl-elem">
Den første Boeing-drone letter fra H.C. Andersen Lufthavn 28. maj. 
</p>	
</div>
</div></body></html>
