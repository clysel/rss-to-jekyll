---
layout:     post
title: 	    "Smagstest: De dyreste tapenader smager værst"
post_author:	    
post_date:	    Mon, 02 Mar 2015 07:00:22 +0100
post_site:	    politiken.dk 
post_link:	    http://politiken.dk/forbrugogliv/test/ECE2564800/smagstest-de-dyreste-tapenader-smager-vaerst/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan gjorde vi </h4>
<div class="fakta-body" data-buildingblock="embedded_factboxlink">
<p>
To testdommere blev bedt om at bedømme seks forskellige varianter af sort 
oliventapenade. Smag, konsistens og eftersmag var i fokus, og tapenaderne 
blev anrettet i små portioner på et fad, som dommerne brugte til 
blindsmagningen. 
</p><p>
Catherine Fogel er Danmarks eneste uddannede olivenolieekspert. Hun har et 
internationalt diplom som olivenoliesmager og er leder af panelet for den 
italienske forening af olivenoliesmagere, ONAOO. Oliven er slik for 
Catherine Fogel, og da hendes børn var små, ville de have oliven i posen med 
fredagsslik. 
</p><p>
Michael Museth er kok og indehaver af Folkets Madhus, der ligger på Amager. 
Han er passioneret olivenfan og har rejst i Frankrigs olivenlunde for at 
blive klogere på de gammeldags produktionsformer. Han fremstiller sin egen 
tapenade og kan godt lide at tilføje en skarp smag af løg og ost. 
</p><p class=" bl-elem">
Dommerne gav hver tapenade en samlet karakter mellem 1 (dårligst) og 6 
(bedst). Bedømmelserne er oprundede gennemsnit af dommernes karakterer. I de 
tilfælde, hvor flere produkter har fået samme karakter, har vi placeret dem 
efter kilopris med den billigste først. 
</p>
</div>
</div><p>
Smagen af Middelhavet spiller en stadig større rolle i vores måltider, og 
oliventapenade er en af favoritterne fra de varme lande. På bare et enkelt 
år har ekspedienterne i Coops butikker langet hele 16 procent flere 
tapenader over disken end året før, beretter informationsdirektør Jens Juul 
Nielsen, der er ansvarlig for blandt andet Irma, Kvickly og SuperBrugsen: 
</p><p>
»I takt med at flere danskere lærer maden i Spanien, Italien og Grækenland at 
kende, får flere lyst til at prøve kræfter med det hjemme i køkkenet. Det er 
blevet stimuleret yderligere af madprogrammer på tv, der har fokuseret på 
middelhavskøkkenet. Derfor udvider vi løbende vores udvalg af verdensmad«, 
siger han. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/test/ECE2544784/test-wannabe-parmesan-er-for-gummiagtig-og-smagsloes/">Test: Wannabe-parmesan er for 
gummiagtig og smagsløs</a></p><h3>
Olie og krydderier i overflod 
</h3><p>
Den smørbare olivens succes smitter tilsyneladende ikke af på supermarkedernes 
udvalg. Politikens testdommere er i al fald svært skuffede, da de bliver 
præsenteret for seks forskellige glas tapenade, der har sorte oliven som 
hovedingrediens. 
</p><p>
»Det smager, som om producenterne har brugt de frasorterede oliven. Jeg 
mistænker tapenaderne for at bestå af affaldsrester. De har sandsynligvis 
tilsat en masse olie og krydderier for at skjule den dårlige smag. Men det 
lykkes ikke«, siger Catherine Fogel, der er uddannet i olivenoliesmagning. 
</p><p>
Meddommer Michael Museth, der er kok og indehaver af Folkets Madhus, er enig i 
den hårde bedømmelse: 
</p><p>
»Det virker ikke, som om oliven er hovedingrediensen. Oliventapenade får kun 
en fornuftig karakter, hvis du bruger fornuftige råvarer. Producenterne har 
været så forhippet på at lave et nemt og smørbart produkt i stedet for at 
fokusere på at lave en ordentlig tapenade«, siger han og vrænger, mens han 
nipper til de sorte klatter, der er anrettet på fadet foran ham. 
</p><p><b class="ext-link">SE CARSTEN KYSTERS OPSKRIFT </b><a class="embeddedlink" href="http://politiken.dk/mad/opskrifter/ECE1928339/oliventapenade/">Oliventapenade </a></p><p>
Værst står det til med testens to dyreste produkter. Olivencremen fra 
Restaurant Gilleleje Havn, der kan erhverves for den nette sum af 333,33 
kroner per kilo, efterlader en grisesmag på tungen. Catherine Fogel kalder 
det misvisende, at den bliver solgt under navnet oliventapenade. 
</p><p>
»De har brugt det samme, som de bruger i en medister. Oliven er ikke 
hovedpersonen, og det er ikke i orden at kalde det tapenade, når de 
overdænger det med andre krydrede smagsvarianter«, siger hun, og Michael 
Museth er enig: 
</p><p>
»Den smager tørt som løg«. 
</p><p>
Testens næstdyreste variant er fra Mad &amp; Vin, og ’restproduktion’ er 
det første ord, der springer frem, da Michael Museth nipper til den. 
</p><p>
Catherine Fogel mener, at den er »så finthakket, at den føles som pate«, og 
hun må rense munden ekstra grundigt for den beske bismag med et stort stykke 
æble. 
</p><h3>
Billige produkter med sten 
</h3><p>
Testens billigste tapenader skuffer både smagsmæssigt og på grund af deres 
konsistens. Cucinas Bruschetta Sorte Oliven er testens vinder, fordi den som 
en af de få smager af oliven. 
</p><p>
»Den har den stærkeste olivensmag i feltet. Men det spolerer smagsoplevelsen, 
at der ryger sten med ned. Det virker, som om de har blendet en masse sten 
med«, siger Michael Museth, mens han forsigtigt sætter tænderne i en af de 
grove olivenklatter. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/test/ECE2439216/test-tomatsupper-mangler-smag-af-tomat/">Test: Tomatsupper mangler smag 
af tomat</a></p><p>
Til gengæld er testvinderen den næstbilligste; Rema 1000 sælger den for blot 
111,11 kroner per kilo. 
</p><h3>
Røget og besynderlig smag 
</h3><p>
De to tapenader fra Føtex har ligeledes problemer med konsistensen. Den »er 
meget bitter og finthakket«, siger Catherine Fogel om tapenaden fra Princip! 
og tilføjer, at smagen er »røget og besynderlig«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/test/ECE2419374/test-pomfritter-fra-frost-er-ikke-pomfritter/">Test: Pomfritter fra frost er 
ikke pomfritter</a></p><p>
Michael Museth kaster et glas vand ned for at bedøve smagsløgene efter samme 
produkt, der minder ham om »æbleskræl og er lidt af en løgner«. 
</p><p>
»Jeg får fornemmelsen af, at de har prøvet at snyde noget i den. Tapenaden er 
lavet af oliven fra stadiet lige før restproduktion«, siger han. 
</p><p class=" bl-elem"><i class=" bl-elem">Research: Sarah Shelbaya Rasmussen</i></p>	
</div>
</div></body></html>
