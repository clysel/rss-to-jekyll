---
layout:     post
title: 	    "Sidste minut af EM-kamp skal spilles om efter dommerfejl"
post_author:	    
post_date:	    Thu, 09 Apr 2015 16:30:07 +0200
post_site:	    politiken.dk 
post_link:	    http://politiken.dk/sport/fodbold/ECE2621829/sidste-minut-af-em-kamp-skal-spilles-om-efter-dommerfejl/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De allersidste minutter af en fodboldlandskamp mellem England og Norge skal 
spilles om i aften.
</p><p>
Det meddeler Det Europæiske Fodboldforbund (Uefa) efter en engelsk protest.
</p><p>
EM-kvalifikationskampen for U19-kvinder mellem England og Norge endte 
oprindeligt 2-1 til Norge, men en dommerfejl betyder, at kampen slet ikke er 
forbi.
</p><p>
Det skriver flere internationale nyhedsbureauer torsdag.
</p><h3>
Omspark blev til indirekte frispark
</h3><p>
I kampens overtid fik England tilkendt straffespark. Den engelske 
straffesparksskytte scorede, men dommer Marija Kurtes annullerede scoringen 
fordi en anden engelsk spiller var løbet ind i straffesparksfeltet inden 
hendes spark.
</p><p>
Her skulle straffesparket have været taget om i stedet for, at dommeren gav 
nordmændene indirekte frispark i eget målfelt.
</p><p>
»Vi havde oprindeligt annonceret, at Norge havde kvalificeret sig til EM, men 
den 8. april bestemte Uefas disciplinærkomité, at kampen skal spilles om fra 
det øjeblik, hvor England blev tilkendt straffespark«, lyder det i en 
meddelelse fra Uefa.
</p><h3>
En kamp plus et minut i aften
</h3><p>
Kampen skal spilles i aften kl. 22.45 i Belfast.
</p><p>
Både England og Norge spiller i aften også en anden EM-kvalifikationskamp. 
England møder Schweiz, mens Norge møder Nordirland.
</p><p class=" bl-elem">
Nordmændene havde med sejren over England sat sig på førstepladsen i 
kvalifikationsgruppen. Det ændrer sig, hvis kampen bliver uafgjort.
</p>	
</div>

</div></body></html>
