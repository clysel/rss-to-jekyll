---
layout:     post
title: 	    "Du kan spare flere hundredetusinde på din pensionsordning - og det er faktisk ikke så svært"
post_author:	    
post_date:	    Tue, 28 Apr 2015 06:13:02 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2640532/du-kan-spare-flere-hundredetusinde-paa-din-pensionsordning---og-det-er-faktisk-ikke-saa-svaert/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om der følger en hel del beslutninger med, når du skal bestemme dig for, 
om det er den økologiske Thise-letmælk eller den konventionelle 
Arla-skummetmælk, du skal putte i kurven, tager det ikke mange sekunder at 
vælge mælken i supermarkedet. 
</p><div class="art-quote article-box">
<p class="quote"/>
<blockquote>
<p class="quote-txt">
Gennem et helt opsparingsforløb kan der være flere hundredtusinde kroner at 
spare mellem det billigste og det dyreste pensionsselskab.
</p>
<p class="sender">
Gert Nielsen, Bedstpension 
</p>
</blockquote>
</div><p/><p>
Noget anderledes står det dog til med valget af pensionsselskab.
</p><p>
For her er der hverken Ø-mærker eller tydelige prisskilte til at hjælpe. Men 
valget af pensionsselskab kan have stor betydning for, om din tilværelse som 
pensionist skal foregå under den spanske sol eller i en to-værelseslejlighed 
i Hillerød. 
</p><p>
»Gennem et helt opsparingsforløb kan der være flere hundredtusinde kroner at 
spare mellem det billigste og det dyreste pensionsselskab«, siger partner i 
rådgivningsfirmaet Bedstpension Gert Nielsen. 
</p><h3>
Bruger mere krudt på mobilabonnementet 
</h3><div class="art-fakta article-box">
<h4 class="">
Find den bedste pension</h4>
<h5>
Omkostninger og nettoafkast</h5>
<div class="fakta-body" data-buildingblock="embedded_factboxlink">
<p>
Det koster det for en 40-55-årig med 1 million kroner i pensionsopsparing og 
en indbetaling på 30-80.000 kroner om året at have en markedsrentepension i 
de 10 største pensionsselskaber: 
</p><p><b>PFA Pension </b></p><p>
Årlig omkostning i procent (ÅOP): 0,6% 
</p><p>
Årlig omkostning i kroner (ÅOK): 7.067 kroner 
</p><p>
Gennemsnitligt nettoafkast (afkast minus omkostninger) 2007-2014: 6%
</p><p><b>Danica Pension </b></p><p>
ÅOP: 1% 
</p><p>
ÅOK: 10.319 kroner 
</p><p>
Nettoafkast: ingen data
</p><p><b>Nordea Liv &amp; Pension </b></p><p>
ÅOP: 1% 
</p><p>
ÅOK: 11.048 kroner 
</p><p>
Nettoafkast: 6,1%
</p><p><b>PensionDanmark </b></p><p>
ÅOP: 0,5% 
</p><p>
ÅOK: 5.014 kroner 
</p><p>
Nettoafkast: 6,5%
</p><p><b>Sampension </b></p><p>
ÅOP: 0,6%
</p><p>
ÅOK: 6.133 kroner 
</p><p>
Nettoafkast: 5,9%
</p><p><b>SEB Pension</b></p><p>
ÅOP: 0,9% 
</p><p>
ÅOK: 10.240 kroner 
</p><p>
Nettoafkast: 3,4%
</p><p><b>AP Pension </b></p><p>
Ingen data 
</p><p><b>Industriens Pension </b></p><p>
ÅOP: 0,9% 
</p><p>
ÅOK: 9.524 kroner 
</p><p>
Nettoafkast: 9,9%
</p><p><b>Skandia </b></p><p>
ÅOP: 1,1% 
</p><p>
ÅOK: 12.192 kroner 
</p><p>
Nettoafkast: 5%
</p><p><b>PenSam </b></p><p>
Tilbyder ikke markedsrentepension
</p><p class=" bl-elem"><b>Kilde: Forsikring &amp; Pension, Fakta om Pension</b></p>
</div>
</div><p/><p>
Nu bliver det heldigvis lidt lettere at finde ud af, hvor dine pensionspenge 
bliver bedst forvaltet. For brancheforeningen Forsikring &amp; Pension 
relancerer i dag deres hjemmeside Fakta om Pension, hvor man som 
pensionskunde kan sammenligne de danske pensionsselskaber. 
</p><p><b class="ext-link">NYHED</b><a class="embeddedlink" href="http://politiken.dk/oekonomi/ECE2645260/nu-bliver-det-nemmere-at-finde-den-bedste-pension/">Nu bliver det nemmere at finde den bedste 
pension</a></p><p>
Politiken har afprøvet den nye hjemmeside og sammenligninget de ti største 
pensionsselskaber i Danmark. Her er de årlige omkostninger i det billigste 
pensionsselskab, PensionDanmark, faktisk under halvt så store som 
omkostningerne hos den dyreste, Skandia. 
</p><p>
Men det er ikke nok at holde øje med omkostningerne, understreger Gert 
Nielsen. 
</p><p>
»Først skal du overveje, hvilken risiko du vil have på din pensionsopsparing. 
Dernæst skal du finde ud af, hvor meget du vil spare op og bruge den 
oplysning til at finde ud af, hvor mange omkostninger du skal betale i de 
forskellige selskaber. Når du så har fundet de billigste pensionsselskaber, 
kan du se på, hvilket afkast de forskellige selskaber har haft de seneste 
fem år og vælge dem fra, der klarer sig dårligt«. 
</p><p>
Alligevel er det de færreste, der kan overskue at bruge tid og hjernekraft på 
at finde det bedste pensionsprodukt. 
</p><p>
»Pension er et lavinteresseområde. Folk bruger meget tid på at finde ud af, om 
de kan spare 20 kroner om måneden på deres mobilabonnement, men vores hjerne 
er desværre ikke rigtig wired til at finde ud af, hvilket pensionsselskab, 
der er det bedste – det ligger for langt ude i fremtiden. Selv om man kan 
spare langt mere på det end på mobilregningen«, siger Gert Nielsen. 
</p><p><b class="ext-link">HJÆLP AT HENTE</b><a class="embeddedlink" href="http://politiken.dk/oekonomi/privatoekonomi/ECE1791250/pension-for-dummies-nu-skaerer-atp-det-komplicerede-ud-i-pap/">Pension for dummies: Nu 
skærer ATP det komplicerede ud i pap</a></p><p>
Blandt de ti største pensionsselskaber, som Politiken har sammenlignet, er AP 
Pension ikke med i Fakta om Pension-beregneren, mens PenSam ikke tilbyder 
markedsrentepensioner, som er den, vi har sammenlignet, da det er den mest 
udbredte pensionsordning. 
</p><p>
Men for de resterende otte selskaber er der som sagt stor forskel på, hvad det 
koster at få forvaltet sin pensionsopsparing. 
</p><p>
For en 40-55-årig med en pensionsopsparing på 1 million kroner og en årlig 
indbetaling på 30-80.000 kroner, varierer ÅOP således mellem 0,5 og 1,1 
procent. Og selv om det måske ikke lyder af meget, løber det op i en samlet 
forskel på 7.000 kroner om året. 
</p><h3>
Skandia: Svært at sammenligne
</h3><p>
Det er Skandia, der løber af sted med den tvivlsomme sejr som det dyreste 
pensionsselskab. Men førstepladsen kan skyldes metode, mener pressechef i 
Skandia Nicolai Nielsen - nemlig at hvert pensionsselskab kun opgiver ét 
produkt.
</p><div class="art-quote article-box">
<p class="quote"/>
<blockquote>
<p class="quote-txt">
Vi har den bredeste produktpallette i markedet, og derudover tilbyder vi en 
anden investeringssammensætning. Så hvis du foretager et andet valg, vil 
vores omkostninger ligge i bund.
</p>
<p class="sender">
Anders Schelde, Nordea Liv &amp; Pension 
</p>
</blockquote>
</div><p/><p>
»I Skandia har vi produkter, der fokuserer på høje afkast, og vi har 
produkter, der fokuserer på lave omkostninger. I vores tilfælde er det 
produkt, vi har flest kunder på, og som vi derfor skal opgive til Fakta om 
Pension, det, der har fokus på høje afkast, og derfor også det dyreste«, 
siger han. 
</p><p>
»Hvis vi havde meldt oplysninger ind på vores andet produkt, ville du se, at 
de årlige omkostninger var cirka det halve. I det ene produkt arbejder vi 
aktivt med investeringerne, som koster, og i det andet har vi sat en 
computer til at passe investeringerne, og det koster langt mindre«. 
</p><p><b class="ext-link">START NU</b><a class="embeddedlink" href="http://politiken.dk/oekonomi/privatoekonomi/ECE2621505/et-aars-indbetaling-til-pension-bliver-naesten-tredoblet-paa-sigt/">Et års indbetaling til pension bliver 
næsten tredoblet på sigt</a></p><p><i class=" bl-elem">Men jeres nettoafkast er det næstlaveste blandt de otte sammenlignede 
selskaber. Hvordan hænger det sammen med, at du siger, det er det produkt 
med det højeste afkast?</i></p><p>
»Vores afkast på 5 procent om året er på en portefølje bestående af 50 procent 
obligationer og 50 procent aktier. Jeg vil tro, at mange af de andre 
selskaber har opgjort livscyklusprodukter, som måske består af 75-80 procent 
aktier, hvorfor de også får højere afkast. Men vi tror på, at vi kan lave et 
højt afkast. Det kan man måske ikke se på den korte bane, men det kan man på 
den lange«. 
</p><p>
Generelt skal man da også være varsom, når man sammenligner to selskaber i 
Fakta om Pension-beregneren, understreger Gert Nielsen fra Bedstpension. For 
udover, at de enkelte selskaber kun viser ét af deres produkter, er der også 
forskel på kommercielle pensionsselskaber som Skandia og 
arbejdsmarkedspensioner PensionDanmark. 
</p><p>
»De kommercielle selskaber har store omkostninger, fordi de selv skal ud og 
finde deres kunder, mens arbejdsmarkedspensionerne har sikret deres kunder 
gennem faste aftaler med fagforeningerne«. 
</p><h3>
PensionDanmark: Vi er ikke Illums Bolighus 
</h3><p>
Hos PensionDanmark, der ifølge beregneren koster 5.000 kroner om året, er man 
nu alligevel glad for førstepladsen. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg har slet ikke noget imod at blive sammenlignet med Netto, men jeg vil 
måske foretrække Døgnnetto.
</p>
<p class="sender">
Torben Möger Pedersen, PensionDanmark 
</p>
</blockquote>
</div><p/><p>
»Vi lægger meget stor vægt på at have en omkostningseffektiv administration og 
investeringspolitik«, siger adm. direktør Torben Möger Pedersen. 
</p><p>
»Vi har en ambition om at kombinere branchens bedste kundeservice med de 
laveste omkostninger. Vi er for eksempel lykkedes med at få rigtig mange 
kunder til at skifte fra telefon, brev og mail til selvbetjening på vores 
hjemmeside og mobilapp. Og vores forholdsvis lave investeringsomkostninger 
skyldes, at vi har valgt at varetage vores investeringer med egne 
medarbejdere frem for at købe ofte dyrere forvaltningsydelser fra fonde«. 
</p><p><i class=" bl-elem">Men når jeg går i Netto i stedet for Kvickly, er der jo nogle ting, jeg 
ikke får med i prisen. Er I ikke nødt til at gå på kompromis med nogle ting 
for at holde omkostningerne nede?</i></p><p>
»Nu synes jeg faktisk, at Netto er et rigtig godt detailhandelskoncept, og det 
er også vores ambition. Så jeg har slet ikke noget imod at blive 
sammenlignet med Netto, men jeg vil måske foretrække Døgnnetto, for vi har 
kunderådgivning hver dag kl. 8-21, og vores web og app er åben døgnet 
rundt«. 
</p><p><i class=" bl-elem">Netto har dog også et mindre udvalg.</i></p><p>
»Ja, det er rigtigt. Vi har ingen ambition om at være Illums Bolighus for de 
få, men en god og effektiv pensionskasse for de mange«. 
</p><h3>
Jobbet bestemmer pensionen 
</h3><p>
Det er dog ikke sådan ligetil at skifte pensionsselskab, for størstedelen af 
de danske pensionskunder er kunder gennem deres arbejdsgiver eller 
fagforening. Hvis man vil have en ny pensionsordning, må man derfor presse 
chefen eller række hånden op til fagforeningens generalforsamling.
</p><p><b class="ext-link">BUNDET?</b><a class="embeddedlink" href="http://politiken.dk/oekonomi/privatoekonomi/ECE1679889/se-om-du-kan-skifte-pensionsselskab/">Se om du kan skifte pensionsselskab</a></p><p>
Men man kan også designe sin pensionsordning inden for de enkelte selskaber. 
</p><p>
»Det er vigtigt at vælge, hvilken risiko du gerne vil have på din 
pensionsopsparing. Især hvis du er ung, skal du overveje, om du ikke skal 
investere lidt mere risikobetonet, for med de lave renter, vi har lige nu, 
er der meget stor risiko men næsten intet afkast på de ellers sikre 
obligationer«, siger Gert Nielsen fra Bedstpension og tilføjer: 
</p><p class=" bl-elem">
»Risiko er det vigtigste at tage stilling til. Det har enorm betydning, fordi 
det jo er millioner af kroner, der ligger i vores pensionsopsparinger. Alle, 
der har en pensionsopsparing på markedsrentevilkår, er investorer«. 
</p>	
</div>

</div></body></html>
