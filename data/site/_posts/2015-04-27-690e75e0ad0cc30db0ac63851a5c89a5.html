---
layout:     post
title: 	    "Politikens Undervisningspris: Vinderne er kåret"
post_author:	    
post_date:	    Mon, 27 Apr 2015 22:34:01 +0200
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2645672/politikens-undervisningspris-vinderne-er-kaaret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>

<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
En ung gymnasielærer, en frisk fynsk grundskolelærer og en omsorgsfuld 
gipstømrer løber med årets undervisningspris. 
</p><p>
To ekspertpaneler har gennemgået de rekordmange indstillinger og nøje 
overvejet de endelige nominerede i de tre kategorier: grundskole, gymnasiale 
uddannelser og erhvervsuddannelser. 
</p><p>
Her er en kort introduktion til de tre hovedpristagere. 
</p><h3>
Kasper Pagh Ditlevsen, Maribo Gymnasium 
</h3><p>
Indstillet af flere elever og en enkelt forælder. En af eleverne skriver 
blandt andet, at historie- og samfundsfagslæreren trods sin unge alder er en 
af de mest kompetente lærere, hun har oplevet. 
</p><h3 class="tvheader">Prisnomineret: Interessen for faget skal drive eleverne </h3>
<div class="tvplayer">
<p class="tvplayer-container" data-tvarticle-id="2641615">

</p>
<p class="art-imgdesc clip-source">
Kilde: Foto og klip: Faccia á faccia, journalist: Charlotte Holm
</p>
</div><p/><p>
»I Kaspers timer arbejdede vi med demokrati, og jeg husker særligt godt en 
time, hvor han satte os til at skrive en rap om Hal Kochs syn på demokrati. 
Vi skraldgrinede gennem hele timen, og ingen af os har siden haft svært ved 
at huske Hal Kochs synspunkter«, skriver eleven blandt andet. 
</p><p>
Ekspertpanelet begrunder deres valg med, at »han er fagligt knivskarp, han er 
velforberedt, og han får alle med. Men der, hvor han virkelig imponerer, er 
ved den kreativitet, han lægger for dagen, når det gælder 
undervisningsformer«. 
</p><h3>
Nicolas 'Nico' Fischer, Roskilde Tekniske Skole, byggemontagetekniker 
</h3><p>
Indstillet af tidligere og nuværende elever, og flere fremhæver, at han har en 
meget god forståelse for de unge og er god til at få dem på rette kurs både 
fagligt og i livet, hvis der er behov for det. Som en af de tidligere elever 
skriver: »Jeg vil gå så langt at sige, at Nico reddede mit liv. For hvis han 
ikke havde hanket op i mig, tør jeg ikke tænke på, hvor jeg ville have været 
i dag«. 
</p><h3 class="tvheader">»Nico skal nok gribe mig«</h3>
<div class="tvplayer">
<p class="tvplayer-container" data-tvarticle-id="2641621">

</p>
<p class="art-imgdesc clip-source">
Kilde: Foto og klip: Faccia á faccia, journalist: Charlotte Holm
</p>
</div><p/><p>
Ekspertpanelet har valgt Nicolas Fischer som hovedpristager, da han »er en 
fantastisk dygtig lærer, som stiller høje krav til alle, og som har en 
fantastisk flot track record, hvad angår elevernes præstationer. Men dét, 
der gør, at vi giver ham årets hovedpris er, at han udover at være en 
benhård indpisker, når det gælder at holde den faglige fane højt, så er han 
en omsorgsfuld mentor, som har blik for, at der skal andet og mere end 
fagligt engagement til«. 
</p><h3>
Vini Bahl Hansen, Brobyskolerne, Brobyværk, Fyn 
</h3><p>
Indstillet af kollegaen Tine Sjørup, der blandt andet skriver, at Vini Bahl 
Hansen »med sit gode humør og ligefremme tilgang evner at møde de unge på 
deres banehalvdel, og hun forstår, hvad det vil sige at være ung i 2015! 
Vini kan nå alle typer af elever«. 
</p><p>
Ekspertpanelet tildeler Vini Bahl Hansen Politikens Undervisningspris, fordi 
hun »tror på alle elevers evner og har høje forventninger til dem og 
lykkedes med at stimulere deres nysgerrighed og lyst til at lære. Hun laver 
blandt andet undervisning og projekter, hvor elever underviser hinanden på 
tværs af årgange, så de ældste elever lærer det ekstra, det giver, at skulle 
formidle deres viden videre til yngre elever, og de yngre elever lytter 
opmærksomt til de ældste og bliver inspireret af at se, hvad de kan«. 
</p><h3 class="tvheader">»Fysik og kemi er det fedeste fag på skolen«</h3>
<div class="tvplayer">
<p class="tvplayer-container" data-tvarticle-id="2642262">

</p>
<p class="art-imgdesc clip-source">
Kilde: Foto og klip: Faccia á faccia, journalist: Charlotte Holm
</p>
</div><p/><p class=" bl-elem">
I morgen kan man læse meget mere om de tre hovedpristagere her på sitet. 
</p>	
</div>

</div></body></html>
