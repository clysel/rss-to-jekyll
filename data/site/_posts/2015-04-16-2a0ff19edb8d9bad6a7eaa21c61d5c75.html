---
layout:     post
title: 	    "Astronomer: Mørkt stof har sandsynligvis sin egen naturkraft"
post_author:	    Jens Ramskov
post_date:	    Thu, 16 Apr 2015 09:15:00 +0000
post_site:	    ing.dk 
post_link:	    http://ing.dk/artikel/astronomer-moerkt-stof-har-sandsynligvis-sin-egen-naturkraft-175437
---
<html><body><div><section class="body">
			<p>Inden for kort tid har astronomer præsenteret forskellige observationer, der tyder på, at mørkt stof kan vekselvirke med sig selv. Det sker dog så svagt, at flere teorier, der forudsiger en større effekt, nu kan udelukkes.</p>
			<p>En lang række astronomiske målinger indikerer, at omkring 85 pct. af massen i Universet udgøres af mørkt stof, som adskiller sig fundamentalt fra det stof, som galakser, stjerner, planeter og levende væsener består af.</p>
			<p><figure class="plugin right zoomable"><img data-original-image="http://ing.dk/sites/ing/files/abell_3827.jpg" src="http://ing.dk/sites/ing/files/styles/w1120_media_right/public/abell_3827.jpg?itok=yk-QUYuJ" alt=""/><figcaption> Billede taget med Hubble rumteleskopet af galaksehoben Abell 3827, hvor der er fundet tegn på, at mørkt stof vekselvirker med sig selv på en anden måde end via tyngdekraften. Den blå struktur omkring galakser i midten af billedet stammer fra endnu fjernere galakser bag galaksehoben, men som er synlige pga. en gravitationel linseeffekt, der afbøjer lyset. (Foto: ESO)  </figcaption></figure></p>
			<p>Der er mange spekulationer om, hvad mørkt stof kan være, men ingen sikker viden. Nye forsøg ved LHC ved Cern kan muligvis sammen med dedikerede forsøg til observation af partikler af mørkt stof være med til afgøre spørgsmålet inden for de kommende år.</p>
			<p>Alle hidtidige forsøg på at finde partikler af mørkt stof er dog mislykkedes.</p>
			
			<p>Mørkt stof kendes ved, at det vekselvirker med almindeligt stof via tyngdekraften. Derved giver det øget masse til galakser, som så kan holde fast i stjerner med høj hastighed, der, hvis det mørke stof ikke fandtes, ville undslippe galaksens samlede tyngdefelt.</p>
			<p>Mørkt stof er ikke omfattet af fysikernes Standardmodel. Modellen beskriver alle kendte elementarpartikler som eksempelvis elektroner og de kvarker, som protoner og neutroner er opbygget af. Og den beskriver de fire kendte naturkræfter. Derfor er det et nærliggende spørgsmål, om der også findes en eller flere specielle naturkræfter for mørkt stof.</p>
			<p>Hvis det er tilfældet kan mørkt stof vekselvirke med sig selv på samme måde som almindeligt stof eksempelvis kan vekselvirke via den elektromagnetiske kraft.</p>
			<p>Man kan i givet fald ligefrem tænke sig, at der findes en særlig kemi for mørkt stof.</p>
			
			<h2>Sammenstød i Universet</h2>
			<p>David Harvey tilknytte École Polytechnique Fédérale de Lausanne i Schweiz og University of Edinburgh i Skotland har sammen med fire kollegaer med Hubble og Chandra rumteleskoperne observeret, hvad der sker, når to galaksehobe støder sammen.</p>
			<p>De har i <a href="http://www.sciencemag.org/content/347/6229/1462">Science</a> beskrevet en undersøgelse af i alt 72 sådanne kollisioner. En kollision tager typisk flere hundrede millioner år, så hver enkelt observation er kun et øjebliksbillede. Men de mange observationer er med til at give astronomerne et indblik i de dynamiske processer.</p>
			<p>Observationerne viser for det første med en statistisk sikkerhed på 7,6 sigma (som er langt bedre end den statistiske sikkerhed for observationen af Higgspartiklen i LHC), at mørkt stof er et faktum.</p>
			<p>Mere interessant er det, at observationerne viser, at udover tyngdepåvirkningen vekselvirker mørkt stof kun meget svagt under kollisionen.</p>
			<p>Inden for partikelfysik definerer man vekselvirkningen mellem partikler ud fra en størrelse, som kaldes tværsnittet.</p>
			<p>Observationerne viste, at tværsnittet for vekselvirkning mellem partikler af mørkt stof var mindre end 0,47 cm^2/g, som er på niveau med de tværsnit, der findes for kernepartikler i Standardmodellen.</p>
			<p>Richard Massey fra University of Durham i Storbritannien, som var forfatter til den videnskabelige artikel i Science om disse observationer, har stået i spidsen for en anden undersøgelse, der har undersøgt sammenstød af enkelte galakser - og ikke galaksehobe - i galaksehoben Abell 3827.</p>
			<p>En video Abell 3827 er fremstillet med billeder fra Hubble rumteleskopet.</p>
			<p><section class="video plugin"/></p>
			
			<p/></section>
			<p>Målingerne er foretaget med Hubble rumteleskopet og det europæiske Very Large Telescope (VLT) på en bjergtop i Chile.</p>
			<p>Modeller forudsiger, at mørkt stof kan udsættes for en kraftpåvirkning, der er forskellig fra tyngdekraften, som giver anledning til en slags friktion, der nedsætter hastigheden, hvormed mørkt stof bevæger sig i Universet. Det kan forklare, hvorfor det mørke stof nu sakker bagud.</p>
			<p>Forskerne skriver forsigtigt i deres artikel, at det kan svært helt at udelukke alle astrofysiske effekter, der kan spille ind ved disse observationer, så det vil kræve yderligere observationer i andre galakser og sammenligning med computersimuleringer, før astronomerne med sikkerhed kan erklære, at der findes en særlig naturkraft for mørkt stof  - foruden fysikerne generelt må blive enige om, hvad mørkt stof rent faktisk er.</p>
			<p>Antager man, at det udelukkende er vekselvirkningen mellem mørkt stof, der er forklaringen på observationen, så er tværsnittet for vekselvirkningen 1,7 x 10^-4 cm^2/g.</p>
			<p>Til trods for usikkerhedfaktorerne erklærer Liliya Williams fra University of Minnesota i USA fra forskergruppen dog, at observationerne indikerer, at mørkt stof kan vekselvirke via andre kræfter end tyngdekraften.</p>
			<p>Det er første gang, astronomerne har observationer, der kan understøtte denne formodning.</p>
		
		  </div></body></html>
