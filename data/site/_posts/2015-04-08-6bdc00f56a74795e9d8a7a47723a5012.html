---
layout:     post
title: 	    "New York-politi har brugt IMSI-catchere til overvågning 46 gange uden kendelse"
post_author:	    Adam Fribo
post_date:	    Wed, 08 Apr 2015 08:25:16 +0000
post_site:	    www.version2.dk 
post_link:	    http://www.version2.dk/artikel/new-york-politi-har-brugt-imsi-catchere-til-overvaagning-46-gange-uden-kendelse-135311?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Siden 2010 har politiet i det amerikanske amt Erie i staten New York brugt IMSI-catchere som overvågningsværktøj. Men kun en enkelt gang har de søgt om en retskendelse.</p>

<p>Det viser interne dokumenter, som politiet af en højesteretsdommerdommer er blevet pålagt at videregive til den amerikanske borgerrettighedsorganisation New York Civil Liberties Union.</p>

<p>Organisationen har <a href="http://www.nyclu.org/news/erie-county-sheriff-records-reveal-invasive-use-of-stingray-technology">offentliggjort dokumenterne</a>, og advokat Mariko Hirose er ikke begejstret over deres indhold.</p>

<p>»Dokumenterne bekræfter nogle af de værste mistanker til det lokale politis brug af dette dyre og invasive overvågningsudstyr,« skriver han på NYCLU’s hjemmeside.</p>

<p>Det fremgår også af dokumenterne, at politiet i Erie har brugt lige knap 2,5 millioner kroner på overvågning med IMSI-catchere.</p>



<p>Sammen med FBI gør politiet sit bedste for at holde alle detaljer om brugen af overvågningsværktøjet – der går under navnet Stingray – hemmelige.</p>

<p>For nylig kom det frem, at FBI går så vidt som til at bede politiet om at droppe sigtelser af kriminelle, hvis retssagerne kan føre til frigivelse af informationer om brug af Stingray.</p>


  </section>

      </div></body></html>
