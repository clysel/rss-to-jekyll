---
layout:     post
title: 	    "Ny forbrugerombudsmand: Skjult reklame på sociale medier er et stigende problem"
post_author:	    
post_date:	    Sat, 18 Apr 2015 08:54:09 +0200
post_site:	    politiken.dk 
post_link:	    http://politiken.dk/forbrugogliv/forbrug/ECE2632239/ny-forbrugerombudsmand-skjult-reklame-paa-sociale-medier-er-et-stigende-problem/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når en blogger eller kendt popsangerinde uploader et billede af et par nye 
sko, en mascara eller en sports-bh på fotomediet Instagram, kan det lugte af 
reklame. Hvis vedkommende har fået produktet af et firma og lovet at omtale 
det på de sociale medier, ja, så er der utvivlsomt tale om reklame, og det 
skal fremgå tydeligt. 
</p><p>
Sådan lyder det fra den nye forbrugerombudsmand Christina Toftegaard Nielsen, 
som nu har siddet i stolen halvanden måned. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2413280/boern-bombarderes-med-skjult-reklame-via-andre-boerns-blogs/">Børn bombarderes med skjult 
reklame via andre børns blogs</a></p><p>
Det er endnu for tidligt at fastslå, hvilke indsatsområder, hun særligt vil 
prioritere blandt de mere end 5.000 sager, der hvert år oprettes hos 
myndigheden. Langt de fleste sager opstår på baggrund af henvendelser fra 
private forbrugere, men problemstillinger som ovennævnte kan meget vel være 
en af dem, hun kaster sig over på eget initiativ. 
</p><p>
»Skjult reklame er et området, vi interesserer os for. Men netop fordi det er 
skjult, kan man spørge sig selv, hvor mange klager vi mon vil få på det 
område?«, siger hun. 
</p><p>
»Når vi siger skjult reklame, handler det navnlig om de sociale medier. 
Instagram, blogs og Facebook. Det er her, forbrugere og erhvervsdrivende 
reklamerer for produkter, uden at det fremgår, at der faktisk er tale om 
reklame, hvor der er indgået en eller anden form for aftale med selskabet 
eller virksomheden bag produktet. Og så skal det fremgå, at her er der tale 
om en reklame«, siger Christina Toftegaard Nielsen og tilføjer, at det ikke 
kun er et problem i forhold til kendte mennesker 
</p><p>
»Det foregår også med ganske almindelige forbrugere. Det er en ny form for 
markedsføring, som vi tror, vi vil blive anvendt i større og større omfang, 
og den udvikling er vi opmærksomme på«, siger hun. 
</p><p><b>Det kontantløse samfund udfordrer</b></p><p>
I det hele taget forudser den nye forbrugerombudsmand, at den udbredte 
digitalisering vil spille en større rolle i de kommende år, selv om den 
allerede fylder »rigtig meget« i dag. 
</p><p>
»Vi følger forbrugernes vaner, og vores prioriteringer følger udviklingen. Så 
jo mere forbrugerne handler på nettet, jo flere klager får vi vedrørende 
nethandel. Og siden nethandlen er stadig stigende, tror jeg, at det vil 
fylde endnu mere i fremtiden«, siger den nyudnævnte forbrugerombudsmand. 
</p><p>
Samtidig spår hun, at konsekvenserne af de omsiggribende digitale 
betalingsløsninger indtager en voksende rolle i institutionens arbejde. 
</p><p>
»Det kontantløse samfund har mange fordele for os forbrugere, men giver også 
nogle udfordringer. Det kan for eksempel være, hvis man har indgået en 
abonnementsordning, som man opsiger, men der bliver ved med at blive hævet 
på ens konto«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2447662/boerns-digitale-dannelse-skal-styrkes/">Børns digitale dannelse skal 
styrkes</a></p><p>
Ligeledes har forbrugerombudsmanden modtaget klager fra forbrugere, der har 
stukket deres betalingskort i benzinstationer for at tanke, men har oplevet, 
at der bliver reserveret et større beløb fra kortet, end det der bliver 
tanket for. Og at pengene først blevet frigivet flere dage senere. 
</p><p>
»Det tilsvarende har vi oplevet ved køb af flybilletter. Det er bare et par 
eksempler på kontantløs betaling, der giver udfordringer«, siger hun og 
tilføjer, at problemer med Rejsekortet også hører til i den kategori. 
</p><h3>
»Har gjort en forskel for os alle sammen«
</h3><p>
Den første forbrugerombudsmand blev udnævnt i 1975 for at varetage tilsynet 
med den dengang nye markedsføringslov. 
</p><p>
I dag fører forbrugerombudsmanden – hvis sekretariat består af cirka 25 
medarbejdere, hvoraf størstedelen er jurister – blandt andet også tilsyn med 
e-handelsloven, tobaksreklameloven, og en række forbrugerbeskyttelsesregler 
i betalingstjenesteloven. Myndighedens arbejde sker »navnlig ud fra hensynet 
til forbrugerne«, som det hedder på forbrugerombudsmandens hjemmeside. 
</p><p>
- <i class=" bl-elem">Hvorfor er der behov for en forbrugerombudsmand i dag? </i></p><p>
»Styrken ved forbrugerombudsmandsinstitutionen som sådan er, at vi er en 
uafhængig myndighed, som kan varetage forbrugernes interesser, blandt andet 
ved at forhandle med erhvervslivet og dermed forsøge at påvirke 
erhvervslivets handlinger, så de overholder lovgivningen. Og så har vi 
håndhævelsesbeføjelser og kan blandt andet føre straffesager og civile 
retssager«, siger Christina Toftegaard Nielsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2439652/facebook-reklamer-misbruger-dine-likes/">Facebook-reklamer misbruger 
dine 'likes'</a></p><p>
Når hun bliver bedt om at fremhæve sager et par sager, hvor 
forbrugerombudsmanden har haft særlig stor betydning, nævner hun først og 
fremmest ’Nej tak’-ordningen til reklamer i postkassen. 
</p><p>
»Den er fantastisk, og et eksempel på, at forbrugerombudsmanden har gjort en 
forskel for os alle sammen ved at forhandle den ordning på plads med blandt 
andre Post Danmark«, siger hun og nævner desuden Roskilde Bank-sagen, hvor 
forbrugerombudsmanden anlagde sag mod banken på vegne af talrige små 
investorer, som havde været udsat for grov markedsføring. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/indkoeb/ECE2443708/antallet-af-nej-tak-til-reklamer-stiger-med-30-procent/">Antallet af 'nej tak' til 
reklamer stiger med 30 procent</a></p><p>
»Og et tredje eksempel er retningslinjerne om prismarkedsføring, som blandt 
andet betyder, at hvis virksomheder reklamerer med en pris og en førpris, 
skal det have hold i virkeligheden. De retningslinjer har haft stor 
betydning, selvfølgelig for os forbrugere, fordi vi så som hovedregel kan 
regne med førprisen, men også for erhvervslivet, fordi det sikrer, at 
virksomhederne konkurrerer på den reelle pris og ikke fiktive førpriser«. 
</p><h3>
Kører videre ad samme spor 
</h3><p>
Mens den nytiltrådte forbrugerombudsmand ikke er bleg for at rose sine 
forgængeres bedrifter, er hun noget mere forsigtig, når talen falder på 
hende selv. 
</p><p>
- <i class=" bl-elem">Hvordan skiller du dig ud fra dine forgængere? </i></p><p>
»Henrik Øe (den seneste forgænger, red.) og jeg har nogenlunde samme baggrund, 
kommer begge fra Justitsministeriet, hvor vi har været en årrække, og 
værdsætter dermed begge juridiske, og saglige afgørelser, som vi prioriterer 
højt. Han indførte, at institutionen her skal være kendt for at være faglig, 
troværdig og effektiv, og det, synes jeg, er aldeles glimrende. 
Institutionen har i det hele taget gjort det rigtig godt hidtil, så jeg har 
ikke i tankerne, at der skal ændres noget radikalt. Grundlæggende kører vi 
videre ad samme spor«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2386493/saadan-giver-du-dit-barn-gode-digitale-vaner/">Sådan giver du dit barn gode 
digitale vaner</a></p><p>
Da udnævnelsen af Christina Toftegaard Nielsen tidligere på året blev 
offentliggjort, lagde mange medier vægt på, at Danmark fik sin første 
kvindelige forbrugerombudsmand. Et faktum, som hun dog selv vægter noget 
lettere. 
</p><p>
- <i class=" bl-elem">Gør det nogen forskel, at du er kvinde? </i></p><p>
»Nej«. 
</p><p>
Én ting er myndighedens evne til at værne om forbrugernes rettigheder og 
pligter. Noget andet er forbrugernes egne evner. 
</p><p><i class=" bl-elem">- Er forbrugerne generelt kritiske nok?</i></p><p>
»De gange, hvor man som forbruger føler sig snydt eller ikke behandlet 
ordentligt, vil man altid sidde tilbage med fornemmelsen af, at man ikke har 
været kritisk nok. Men generelt er det mit indtryk, at forbrugerne i Danmark 
er gode og kritiske og generelt ser sig godt for og er bevidste om deres 
rettigheder«. 
</p><p><i class=" bl-elem">- Er virksomhederne tilsvarende opmærksomme på forbrugernes rettigheder? </i></p><p class=" bl-elem">
»Her er viljen rigtig vigtig, og det er mit indtryk, at erhvervslivet generelt 
gerne vil opfylde reglerne. Efter fire uger i stolen er det mit indtryk, at 
der er et godt grundlag for forbrugerbeskyttelse«. 
</p>	
</div>

</div></body></html>
