---
layout:     post
title: 	    "Frivillige mentorer hiver sårbare unge i land"
post_author:	    
post_date:	    Mon, 06 Apr 2015 19:55:21 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2617304/frivillige-mentorer-hiver-saarbare-unge-i-land/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De har svært ved at deltage i andre unges fællesskaber. De føler sig isolerede 
og ensomme. De går fra den ene uddannelse til den anden uden at få et 
eksamensbevis. Til sidst vender de op og ned på nat og dag - og risikerer at 
få en depression. 
</p><p>
Først på det tidspunkt bliver de sårbare unge synlige for kommunerne. Men så 
er det for alvor svært at ændre kursen og få rettet op på deres liv. 
</p><p>
Derfor handler det om at få øje på deres problemer langt tidligere. Det har et 
særligt mentorprojekt, hvor frivillige voksne melder sig til at hjælpe de 
unge, haft stor succes med de senere år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2615310/boerns-vilkaar-advarer-mod-app/">Børns Vilkår advarer mod app</a></p><p>
Det begyndte i Middelfart Kommune for fem år siden, og omkring 25 kommuner er 
nu med i et nationalt netværk, der arbejder med frivillige mentorordninger 
for unge. I 2012 gik Lyngby-Taarbæk Kommune i gang med projektet. 
</p><p>
»Vi havde hørt, at Middelfart Kommune havde succes med frivillige mentorer 
over for de her unge, så vi tænkte, at det lød interessant. Det begyndte som 
et udviklingsprojekt, men det viste sig, at det havde enormt stor værdi, og 
siden er det blevet en fast del af vores tilbud«, fortæller 
frivilligkonsulent Jette Vestergaard fra Lyngby-Taarbæk Kommune. 
</p><h3>
De sætter ind i folkeskolen 
</h3><p>
Kommunen begyndte med unge mellem 15 og 29 år, men kommunen har udvidet 
ordningen til unge helt ned til 13 år. 
</p><p>
»Vi kan se, at det er i slutningen af folkeskolen, at problemerne begynder. 
Det er der, presset begynder at komme, hvor de skal tage ansvar og tage 
stilling til deres uddannelse. Så vi er begyndt at samarbejde med kommunens 
folkeskoler, så vi får fat i dem«, siger Jette Vestergaard. 
</p><p>
Der er en række typiske fællestræk hos de unge, som får alarmklokkerne til at 
ringe hos kommunen. 
</p><p>
»Det er unge, som ikke har nogen særlig erfaring med at være en del af et 
fællesskab. I løbet af folkeskolen er de blevet mobbet og har oplevet at stå 
udenfor. De har ikke gået til håndbold, fodbold eller spejder. De har typisk 
været gennem forskellige folkeskoler, og når de bliver 18 år, kommer de på 
kontanthjælp. Det er som regel på det tidspunkt, vi får øje på dem. For nu 
skal de selv til at tage ansvar, og vi kan se, at det er meget svært for 
dem«, fortæller Jette Vestergaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2606731/danske-erhvervsskoler-inaktive-praktikansoegere-skal-streges-fra-praktiklister/">Danske Erhvervsskoler: 
Inaktive praktikansøgere skal streges fra praktiklister</a></p><p>
Andre sårbare unge undgår kontanthjælpssystemet og vandrer fra uddannelse til 
uddannelse. 
</p><p>
»Mange begynder i gymnasiet og finder ud af, at det var ikke noget for dem. Så 
går de i gang med hf, og så forsøger de på VUC. Derefter måske en 
produktionsskole eller en erhvervsskole. Men de gennemfører ikke. Hver gang 
løber de panden mod en mur, og de falder dybere og dybere for hver gang og 
bliver nødt til at bide skammen i sig og bede kommunen om hjælp«, siger 
Jette Vestergaard. 
</p><h3>
Mangler værktøjer 
</h3><p>
Jette Vestergaard oplever, at det er mangel på sociale kompetencer, som er med 
til at sende de unge ud på en glidebane: »De har oplevet talrige svigt, så 
de har ikke alle de gode værktøjer med i rygsækken, som vi andre har fået 
med fra opvæksten. Det er svært for dem at begå sig i mange sammenhænge. De 
ved simpelthen ikke, hvad de skal gøre«. 
</p><p>
Her kan frivillige hjælpe de unge. 
</p><p>
»Vi skal finde modet og kræfterne hos de unge, så de er motiveret til den 
forandring, som er nødvendig. Her gør den frivillige mentorordning i mine 
øjne en kæmpe forskel i forhold til de professionelle, fordi de frivillige 
har al den tid, der skal til. Den frivillige er der, så længe den unge 
synes, at der er behov for det. Det vil sige, at der er mulighed for 
optræning«, siger Jette Vestergaard.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2617318/mentor-vi-taler-meget-om-at-sige--pyt-til-bekymringer/">Mentor: Vi taler meget om at 
sige ' pyt' til bekymringer</a></p><p>
Det er ikke svært at finde frivillige, som vil hjælpe. I øjeblikket har 
kommunen omkring 40 mentorer med i projektet, og de seneste tre år har der 
været tæt ved 100 mentorer i arbejde i Lyngby-Taarbæk Kommune. De frivillige 
bliver rekrutteret gennem en annonce i lokalavisen og får ingen løn for 
deres indsats. 
</p><p>
»I begyndelsen forventede vi, at det ville være rigtig svært at finde 
frivillige. Men vi blev vildt positivt overrasket. Til vores første 
introaften mødte der 25 op, og sådan har det været hver gang. Vi bliver gang 
på gang overvældet over, hvad folk har af ressourcer, og hvilket engagement 
de lægger i det her«, fortæller Jette Vestergaard og tilføjer: 
</p><p class=" bl-elem">
»Gennemsnitsalderen for vores frivillige er på 45 år. Vi har en bred 
repræsentation af aldre og personligheder. Lige fra pensionister til unge. 
Der er også mange midt i 40' erne, som har meldt sig, selv om de har børn og 
er i fuldt sving med karrieren«. 
</p>	
</div>

</div></body></html>
