---
layout:     post
title: 	    "Alle billetter til Tove Ditlevsen-teaterstykke er solgt - uger før premieren"
post_author:	    
post_date:	    Thu, 19 Feb 2015 14:37:17 +0100
post_site:	    politiken.dk 
post_link:	    http://politiken.dk/ibyen/scene/ECE2553754/alle-billetter-til-tove-ditlevsen-teaterstykke-er-solgt---uger-foer-premieren/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når forestillingen 'Tove, Tove, Tove' om digter- og københavnerikonet Tove 
Ditlevsens liv og forfatterskab om godt en uge har premiere, er billetterne 
på forhånd revet væk af publikum. 
</p><p>
Faktisk er alle de københavnske forestillinger på forhånd udsolgt - og har 
været det siden starten af februar, altså næsten en måned før, stykket har 
haft premiere eller er blevet anmeldt i aviserne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE2163416/hyldede-kvindekunstnere-kaster-sig-over-tove-ditlevsen/">Hyldede kvindekunstnere kaster 
sig over Tove Ditlevsen</a></p><p>
Det oplyser presseansvarlig hos Det Kongelige Teater Christian Bækholm. 
</p><h3>
Fortolket af gruppen bag Anne Linnet teatersucces 
</h3><p/><p>
Stykket om Tove Ditlevsen spiller i Det Kongelige Teaters Skuespilhus og 
bliver fremført og fortolket af det eksperimenterende, kvindelige 
teaterkollektiv Sort Samvittighed. 
</p><div class="art-quote article-box">
<p class="quote"/>
<blockquote>
<p class="quote-txt">
Når Sort Samvittighed tager favntag med en af vores allerstørste, kvindelige 
forfattere og personligheder, går det op i en højere enhed, og det har 
publikum i den grad opdaget
</p>
<p class="sender">
Christian Bækholm, presseansvarlig hos Det Kongelige Teater. 
</p>
</blockquote>
</div><p/><p>
Sort Samvittighed har tidligere haft stor succes med at fortolke Anne Linnets 
musik i teaterkoncerten 'Hvid Magi', hvor et udvalg af Anne Linnets sange på 
én gang blev taget under kærlig og komisk behandling. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/byliv/ECE2534426/fortab-dig-i-tove-ditlevsens-liv-paa-byvandring/">Fortab dig i Tove Ditlevsens 
liv på byvandring</a></p><p>
Og en del af forklaringen på den overvældende interesse for Tove 
Ditlevsen-teaterforestillingen kan også tilskrives netop Sort Samvittighed, 
mener Christian Bækholm: 
</p><p>
»Sort Samvittighed består af en række stærke og nysgerrige kvinder, der med 
uimponerede og eksperimentelle greb formår at skabe ny kunst, der leverer 
indlevelse og mundrette kommentarer. Alt sammen serveret med humor og 
attitude«. 
</p><p>
»Når Sort Samvittighed så tager favntag med en af vores allerstørste, 
kvindelige forfattere og personligheder, går det op i en højere enhed – og 
det har publikum i den grad opdaget«, siger Christian Bækholm til Politiken. 
</p><h3>
Stadig mulighed for at få billetter på turneen 
</h3><p>
'Tove, Tove, Tove' har premiere 26. februar og spiller til 23. maj 2015. 
</p><p>
Men selvom stykkets mange forestillinger i København allerede er udsolgt, kan 
man stadig få billetter, når teatertruppen drager på turne med 
forestillingen rundt i landet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE1214093/sort-anne-linnet-succes-faar-et-laengere-liv/">Sort Anne Linnet-succes får et 
længere liv</a></p><p>
Det gør de fra 9. marts til 18. april, men man også her skal være hurtig, hvis 
man skal nå at få billetter, fortæller Christian Bækholm. 
</p><p class=" bl-elem">
Han oplyser, at der i øjeblikket ikke er planer om at opsætte ekstravisninger 
af 'Tove, Tove, Tove'. 
</p>	
</div>
</div></body></html>
