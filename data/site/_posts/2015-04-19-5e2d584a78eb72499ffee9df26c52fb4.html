---
layout:     post
title: 	    "Martin Lidegaard: EU bør sende flere penge til kriseramte nærområder"
post_author:	    
post_date:	    Sun, 19 Apr 2015 21:08:16 +0200
post_site:	    politiken.dk 
post_link:	    http://politiken.dk/udland/int_europa/ECE2634519/martin-lidegaard-eu-boer-sende-flere-penge-til-kriseramte-naeromraader/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Italien råber om hjælp. Den italienske ministerpræsident, Matteo Renzi, 
frygter at stå alene med den flygtningekrise, som er blevet skåret ud i pap 
med nattens ulykke i Middelhavet, hvor op mod 700 frygtes omkommet. Derfor 
efterlyser han her til aften et ekstraordinært topmøde i næste uge. 
</p><p>
En fiskerkutter med flygtninge fra angiveligt Libyen og Syrien kæntrede 
omkring midnat med døden til følge for efter alt at dømme langt hovedparten 
af skibets passagerer. Ulykken har forfærdet Europa i dag og får nu også 
Danmarks udenrigsminister, Martin Lidegaard (R), til at melde sig klar med 
hjælp til italienerne. 
</p><p>
»Der er ingen tvivl om, at der skal sættes langt mere massivt ind over for de 
mafiametoder, som menneskesmuglere udsætter mennesker for«, siger Martin 
Lidegaard. 
</p><p><b class="ext-link">FLYGTNINGETRAGEDIE</b><a class="embeddedlink" href="http://politiken.dk/udland/ECE2634269/hundreder-af-lig-flyder-rundt-i-havoverfladen-ved-forlist-fiskekutter/">Hundreder af lig flyder rundt 
i havoverfladen ved forlist fiskekutter</a></p><p>
Allerede i morgen mødes EU-landenes udenrigsministre til ministerrådsmøde i 
EU. Flygtningekrisen var oprindeligt ikke på dagsordenen, men nattens 
tragedie og ikke mindst aftenens nødråb fra Italien vil blive diskuteret, 
selvom det er justitsministrene, der har den egentlige kompetence, når det 
gælder akutte tiltag ovenpå weekendens skibskatastrofe. 
</p><p>
Den danske justitsminister Mette Frederiksen har ikke ønsket at stille op til 
interview med Politiken, men udenrigsminister Martin Lidegaard mener, at der 
skal sendes flere midler til de kriseramte nærområder. Det gælder for 
eksempel Libyen, hvor nattens forliste skib angiveligt sejlede af sted fra. 
</p><p>
»Der er brug for, at alle EU-lande opskalerer udviklingsbistanden til de 
nærområder, som er hårdt ramt af flygtningestrømmen. I forvejen er Danmarks 
militære budgetter steget, men jeg mener helt klart, at der er behov for 
mere udviklingsbistand«, siger udenrigsminister Martin lidegaard. 
</p><h3>
Ingen konkrete tiltag endnu 
</h3><p>
En højt placeret kilde i EU-systemet fortæller til Politiken, at Italien 
gentagne gange har taget flygtningeproblemet op over for de andre EU-lande. 
Fra de andre landes side er der dog ikke umiddelbart lagt op til nogen nye 
beslutninger på området, før EU’s stats- og regeringschefer mødes til 
topmøde i juni. Erfaringen viser dog også, at store enkeltstående 
begivenheder med mange ofre kan få de mere tøvende EU-lande med på at gribe 
ind, fortæller kilden. 
</p><p>
Et af de spørgsmål, som er blevet rejst i forlængelse af ulykken, drejer sig 
om det italienske redningsprogram Mera Nostrum, der blev nedlagt i oktober. 
Flere internationale organisationer har efterlyst på det kraftigste, at 
programmet bliver genetableret, fordi der i øjeblikket ikke er en ordentlig 
redningsordning, som kan hjælpe de mange tusinder, der kæntrer med skibe på 
vej til Europa. Generalsekretær i Dansk Røde Kors, Anders Ladekarl, langede 
tidligere i dag hårdt ud efter EU's manglende indsats i Middelhavet. 
</p><p><b class="ext-link">REAKTIONER </b><a class="embeddedlink" href="http://politiken.dk/udland/int_europa/ECE2634366/socialdemokraterne-om-flygtningestroem-italien-har-ansvaret-for-at-haandtere-situationen/">Socialdemokraterne om flygtningestrøm: 
Italien har ansvaret for at håndtere situationen</a></p><p>
»Det er umenneskeligt kynisk at kalkulere med, at folk nok holder sig væk, 
hvis de har en større risiko for at drukne. Da Italien ikke længere kunne 
magte deres redningsoperation, nægtede EU at hjælpe til. Og det må man have 
gjort med en klar fornemmelse af, at folk ville drukne«, sagde Anders 
Ladekarl. 
</p><p>
Martin Lidegaard står trods sin lovning om hjælp til Italien ikke klar med 
konkrete initiativer på nuværende tidspunkt. 
</p><p>
»Jeg tør ikke pege på konkrete tiltag, men hvis det står til mig, skal vi 
generelt gøre markant mere af det, vi gør i forvejen. Altså skabe 
alternativer til flygtningene. Det, vi kan gøre, er for eksempel at 
opgradere programmer i forhold til at træne myndighederne i landene, der er 
hårdt presset, så de bliver bedre til at bekæmpe menneskesmuglerne. Og så 
tror jeg, at der er brug for en større uddannelsesindsats«, siger han. 
</p><h3>
»Det er et djævlens dilemma«
</h3><p>
Information kunne forleden bringe et uddrag af et fortroligt dokument fra den 
italienske regering, der understregede italienernes syn på situationen. 
</p><p>
»Den aktuelle situation er så alvorlig, at radikale ændringer i EU’s 
perspektiv er påkrævet«, fremgik det af dokumentet. 
</p><p>
Antallet af flygtninge, der søger over Middelhavet til Europa, er steget med 
10 procent sammenlignet med sidste år. Alene i de første fire måneder af 
2015 er over 20.000 mennesker flygtet over havet. Sidste år endte Italien 
med at tage imod langt over 100.000 bådflygtninge. 
</p><p><b class="ext-link">RØDE KORS</b><a class="embeddedlink" href="http://politiken.dk/udland/int_europa/ECE2634191/noedhjaelpschef-eu-lader-flygtninge-drukne-i-middelhavet/">Nødhjælpschef: EU lader flygtninge 
drukne i Middelhavet</a></p><p><i class=" bl-elem">Martin Lidegaard, tusindvis har mistet livet det sidste år, har EU ikke 
siddet på sine hænder?</i></p><p>
»Vi er i det vanskelige dilemma, at hvis vi garanterer flygtninge, at vi vil 
redde dem, så er det noget som bringer mere kynisme frem i 
menneskesmuglerne. Det er et djævlens dilemma, og der er ingen lette svar. 
Men vi skal gøre mere for at undgå situationerne«. 
</p><p>
Den franske præsident Francois Hollande efterspurgte tidligere i dag en større 
indsats mod drukneulykkerne i Middelhavet i form af overvågning af 
Middelhavet både fra skibe og fly samt en meget mere »intensiv« indsats mod 
menneskesmugling, skriver nyhedsbureauet Reuters. 
</p><p class=" bl-elem">
Ifølge Ritzau overvejer EU-præsident Donald Tusk at indkalde til et topmøde på 
grund af flygtningekrisen.
</p>	
</div>

</div></body></html>
