---
layout:     post
title: 	    "Kolding ryddede butikken og er nu klar til Aalborg eller BSV"
post_author:	    
post_date:	    Sat, 25 Apr 2015 17:53:26 +0200
post_site:	    politiken.dk 
post_link:	    http://politiken.dk/sport/haandbold/ECE2643254/kolding-ryddede-butikken-og-er-nu-klar-til-aalborg-eller-bsv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvem skal møde hvem, når første runde af DM-semifinalerne i mændenes 
håndboldmesterskab spilles den anden weekend i maj? 
</p><p>
Det afgøres søndag aften i Aalborg, hvor hjemmeholdet i Gigantium tager imod 
BSV Bjerringbro Silkeborg. 
</p><p>
Her spilles den sidste kamp i slutspilspulje II – og da kun ét point skiller 
de to hold, kan begge endnu nå at snuppe førstepladsen og slippe for at møde 
det forsvarende mesterhold i semifinalen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2642972/og-det-her-handler-slet-ikke-om-penge/">Og det her handler slet ikke 
om penge</a></p><p>
Kolding København vandt nemlig lørdag 33-24 over Tvis Holstebro, der ikke 
havde noget at spille for – og dermed tog Kolding-mandskabet førstepladsen i 
pulje I. Som giver semifinalekampe mod nr. to i pulje II. 
</p><p>
Hvis der skulle være lavet om på denne fordeling, skulle Kolding København 
have sat point til mod Tvis – samtidig med at Skjern skulle have slået Århus 
Håndbold. 
</p><p>
Men ingen af tingene skete. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2638507/fuld-fart-frem-mod-semifinalerne--men-kan-aarhus-vaelte-mesterholdet/">Fuld fart frem mod 
semifinalerne – men kan Århus vælte mesterholdet?</a></p><p>
Århus-spillerne slog nemlig Skjern, der var uden den skadede Nikolaj Markussen 
og Henrik Møllgaard, så stort som 29-23. 
</p><p>
Dermed har Århus været en stor drillepind i slutspillet. 
</p><p>
I de seneste tre kampe er det blevet til en sejr over Tvis, et beskedent 
1-målsnederlag til Kolding og altså fuld gevinst mod Skjern. 
</p><p>
Det sidste kan forklares med to ting: Svækkelsen af Skjern – og så Kasper 
Olsens tilbagevenden hos Århus Håndbold. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2634545/aalborg-sikrer-semifinaleplads-med-sejr-i-midtjylland/">Aalborg sikrer semifinaleplads 
med sejr i Midtjylland</a></p><p>
Kasper Olsen har været ude med en korsbåndsskade, men nu er den hårdt skydende 
back tilbage for fuld tryk – hvilket han også viste mod Kolding København, 
der havde svært ved at kontrollere Århus-spilleren. 
</p><p>
»Det er dejligt at have Kasper Olsen tilbage. Han har et godt sammenspil med 
bagspilleren Torben Petersen, og heldigvis har jeg dem begge til disposition 
i næste sæson«, lød det fra Århus-cheftræneren, Erik Veje Rasmussen efter 
kampen. 
</p><p>
Den første semifinalerunde spilles i weekenden 9.-10. maj – og returkampene 
spilles 23. og 24. maj. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2629664/tvis-holstebro-misser-gylden-chance-for-foersteplads/">Tvis Holstebro misser gylden 
chance for førsteplads</a></p><p>
Men først kampen søndag aften i Aalborg, hvor hjemmeholdet med en sejr kan 
overhale BSV og sikre sig en semifinale mod Skjern. 
</p><p class=" bl-elem">
BSV kan til gengæld nøjes med uafgjort for at tage førstepladsen. Og undgå 
Kolding København. 
</p>	
</div>

</div></body></html>
