---
layout:     post
title: 	    "Barcelonas trænernetværk har tråde helt til Manchester"
post_author:	    
post_date:	    Wed, 18 Mar 2015 18:31:22 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2593315/barcelonas-traenernetvaerk-har-traade-helt-til-manchester/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Det startede med en brite.
</p><p>
John Richard Greenwell blev i 1917 den anden fuldtidstræner i FC Barcelonas 
historie. Forinden havde han brugt 6 år som spiller i klubben, og med 
overgangen til trænergerningen blev han det første eksempel på en tendens, 
der i nyere tid er blevet et af den spanske storklubs helt store vartegn.
</p><p>
I dag hedder træneren Luis Enrique, og igen er fortiden som spiller også 
knyttet kraftigt til klubben. Den tidligere kantspiller, der i aften skal 
styre Barcelona igennem Champions League-returkampen mod Manchester City, 
har mere end 200 kampe på cv’et for ’Blaugrana’ og har desuden stået i 
spidsen for klubbens B-hold i sine første år som træner.
</p><p><b class="ext-link">Godt udgangspunkt:</b><a class="embeddedlink" href="http://politiken.dk/sport/fodbold/championsleague/ECE2561801/luis-suarez-foerte-an-i-en-mindre-magtdemonstration-inden-city-viste-taender/">Suarez førte an i 
magtdemonstration, inden City viste tænder</a></p><p>
»At lade spillere fortsætte i klubben som trænere er som udgangspunkt ikke 
noget, der som sådan er unikt for FC Barcelona«, siger Martin Tønner, der er 
bosat i Barcelona og medforfatter til bogen ’Den våbenløse hær – på sporet 
af FC Barcelona’.
</p><p>
Alligevel er det Barcelona, der løber med det meste af omtalen for de mange 
tidligere spillere, der hiver taktiktavlen ned fra hylden i samme ombæring, 
som de stiller støvlerne op. 
</p><p><b>Den hollandske indflydelse</b></p><p>
Årsagen skal findes i stjernerne. Nærmere betegnet i den hollandske legende 
Johan Cruyff og Barcelonas berømmede Dream Team fra hans tid som træner i 
klubben i 1988-96. Cruyff var selv spiller i klubben, inden han senere i 
karrieren vendte tilbage som træner, og hans indflydelse har været enorm på 
den filosofi – og den trænerkultur – der i nyere tid har kendetegnet 
Barcelona.
</p><p>
En indflydelse, der ifølge Bayern München-træner Pep Guardiola også rækker 
uden for Cataloniens grænser.
</p><p>
»Igennem min karriere har jeg altid prøvet at videreføre det, jeg lærte af 
Johan Cruyff. Han har været den mest indflydelsesrige person i hele 
fodboldverdenen. Det er tydeligt, når man ser på, hvor mange af hans 
tidligere spillere der nu er trænere«, har Guardiola sagt med reference til 
trænernavne som Rijkaard, Koemann, Laudrup – og selvfølgelig ham selv.
</p><p><b>Guardiola fra drømmeholdet</b></p><p>
Guardiola var i mange år en del af Cruyffs katalanske drømmehold, der med 
flydende pasningsbaseret fodbold dominerede europæisk fodbold. Og spanieren 
er et af de bedste eksempler på den indflydelse, Cruyff har haft både i 
Barcelona og resten af Fodboldeuropa.
</p><p>
»Cruyff har haft en enorm indflydelse i klubben og har det stadig i dag. Inden 
Guardiola fik jobbet, havde man overvejet at ansætte Mourinho, og her var 
Cruyff en af dem, der talte kraftigt imod. Guardiola var i vid udstrækning 
et Cruyff-projekt, og Cruyff var en stor del af grunden til, at Guardiola 
blev valgt«, siger Martin Tønner.
</p><p><b>Trænernes klub – i hele Europa</b></p><p>
Ifølge forfatteren er Barcelona i Spanien kendt som ’trænernes klub’, mens 
Real Madrid i den anden grøft omtales som spillernes. Og tager man et kig 
rundt på ledelsesgangene både i Barcelona og resten af Europa, er det måske 
ikke så overraskende igen.
</p><p>
Ni tidligere spillere er i dag ansat i Barcelona. Herunder otte, der alle 
spillede, mens Cruyff gennemførte den reformering af klubben, der sømmede 
tiki-taka-konceptet til Barcelonas navn og grundlagde det berømte og 
berygtede ungdomsakademi La Masia.
</p><p><b class="ext-link">Talentfiskeri:</b><a class="embeddedlink" href="http://politiken.dk/sport/fodbold/laprimera/ECE2501973/klublegende-er-fyret-efter-barcelonas-karantaene/">Klublegende er fyret efter 
Barcelonas karantæne</a></p><p>
Og trådene går videre end det. I England arbejder tidligere spiller og 
assistenttræner Ronald Koeman aktuelt på at få Southampton med i Champions 
League for første gang i klubbens historie.
</p><p>
I Tyskland er Guardiolas Bayern-mandskab altdominerende, og Michael Laudrups 
trænerhistorik er kendt af de fleste i Danmark. For blot at nævne et par 
eksempler.
</p><p>
Faktisk strækker indflydelsen sig helt til aftenens Champions 
League-modstander i det nordvestlige England. I 2012 fik Manchester City 
nemlig ny sportsdirektør, Txiki Begiristain, som tidligere bestred den samme 
post i netop FC Barcelona. Også han har en fortid som spiller under Johan 
Cruyff, den indflydelsesrige hollænder med fingrene nede i det meste muld, 
der så meget som lugter af FC Barcelona.
</p><p><b>Fremtiden er også stemplet af Cruyff</b></p><p>
»Vores model i Barcelona er noget, Cruyff tog med fra Ajax. Det handler alt 
sammen om rondoen. Rondo, rondo, rondo«, har den legendariske 
midtbanegeneral Xavi engang forklaret med reference til den kendte 
afleveringsøvelse, hvor en rundkreds af afspillere med førsteberøringer skal 
spille bolden rundt om to spillere i midten, der prøver at erobre den.
</p><p class=" bl-elem">
Og det er ikke så overraskende, at også Xavi giver udtryk for en tilknytning 
til Cruyff. Aktuelt går rygterne på, at han som den næste tidligere spiller 
køres i stilling til en post i trænerstaben i Barcelona, når karrieren 
engang slutter.
</p>	
</div>
</div></body></html>
