---
layout:     post
title: 	    "5 nye newyorker-spisesteder du skal kende"
post_author:	    
post_date:	    Tue, 24 Feb 2015 07:00:56 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2558971/5-nye-newyorker-spisesteder-du-skal-kende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kan man spore en tendens i de nye restauranter, spisesteder og kaffebarer, der 
åbner i New York? Lidt måske. 
</p><p>
Kaffe er hot. Sundhed er hot. Årstider er hot. 
</p><p>
Vulgaritet er ude. Hvid dug og holde på formerne er ude. Rodet æstetik er ude. 
</p><p>
Vi har besøgt fem nyåbnede spisesteder i forskellige kvarterer på Manhattan. 
Fællesnævneren er, at der kræses om kvaliteten, og at folkene bag komfurerne 
mener os det godt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/usa/new_york/ECE1512890/madanmelderens-bedste-tips-til-restauranter-i-new-york/">Madanmelderens bedste tips til 
restauranter i New York </a></p><p>
Og så er New York fortsat verdens bedste sted at spise sig jorden rundt. 
</p><h3>
1. Balvanera: Argentina i New York 
</h3><p>
På hjørnet af Stanton Street og Suffolk Street i Lower East Side ligger et 
lille stykke Argentina. Hjørnelokalet er indrettet med nøgne murstensvægge 
og en blanding af små borde til private middag og store borde til grupper 
eller fællesspisning. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Balvanera_915545y.jpg" alt="" border="0"/><span class="caption"><span class="f-img-caption">Forskellighed. 
</span>Der er plads til både middag på tomandshånd og fællesspisning hos Balvanera. Foto: Balvanera</span></span></p><p>
Sidstnævnte er en af de helt store fornøjelser på Balvenera – at bestille tre, 
fire, fem forskellige retter, store og små, og dele dem på kryds og tværs af 
bordet. Menuen er klassisk argentinsk bøfhus med godt kød, 
italienskinspirerede pastaretter og – lidt overraskende, men meget 
velkomment – et udvalg af små grønne retter ’para compatir’, altså lige til 
at dele. 
</p><p>
Start eventuelt med ’pulpo de playa’ (blæksprutte på grillen) og ’remolachas’ 
(bagte rødbeder med sorte bær og peberrod i yoghurt). 
</p><p>
Gå så til kødet, der kommer i fire-fem forskellige udskæringer, alle 
akkompagneret af et helt grillet hvidløg og tre salsaer, heriblandt den 
klassiske ’chimichurri’, der består af hakket persille, hvidløg og 
olivenolie. Og glem ikke at bestille ’chorizo’ og ’morcilla’ (blodpølse). 
Man drikker naturligvis Malbec fra Mendoza og – lidt mere eksotisk – 
Patagonien. Til at runde måltidet af: dulce de leche, den lokale argentinske 
karamel lavet på kondenseret mælk. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Balvanera_b_f_915573y.jpg" alt="" border="0"/><span class="caption"><span class="f-img-caption">Kød. 
</span>Alle kødretter på Balvanera serveres med et helt grillet hvidløg og tre salsaer. Foto: Balvanera</span></span>
Balvanera er navnet på et centralt ’barrio’, et kvarter, i Buenos Aires. 
Balvanera i Lower East Side er det nærmeste, man kommer den ægte vare i New 
York. 
</p><p>
Prisniveau: 31-50 dollars. 
</p><p><i class=" bl-elem"><a href="http://www.balvaneranyc.com" target="_blank">Balvanera</a>, 152 
Stanton Street. </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/usa/new_york/ECE2300091/naeste-gang-du-skal-til-new-york-boer-du-besoege-dette-omraade/">Næste gang du skal til New 
York, bør du besøge dette område </a></p><h3>
2. Gotham West Market: Madboder i Hell’s Kitchen 
</h3><p>
I Hell’s Kitchen – der trods det lokkende navn faktisk er en ret kedelig del 
af New York – er et nyt madfænomen sprunget til live. 
</p><p>
Otte forskellige boder sælger mad jorden rundt i en ’food court’ i et anonymt 
glashøjhus. Det lyder måske som et koncept, man kender fra et tarveligt 
mall, men de otte boder i Gotham West Market har sans for kvalitet. De 
fleste boder opereres af etablerede restauratører, der enten står bag små 
kvalitetskæder eller har deres primære lokaler et andet sted i byen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Gotham-West-Market__915541y.jpg" alt="" border="0"/><span class="caption"><span class="f-img-caption">Madland. 
</span>Der er otte forskellige boder med mad fra hele verden i Gotham West Market. Foto: Shinya Suzuki / Flickr CC</span></span></p><p>
Cannibal slænger øl og charcuteri over disken i den belgiske tradition. Ivan 
Ramen Slurp Shop er en Tokyo-inspireret nuddelbar berømmet for sin ramen – 
den bastante nudelsuppe. El Colmado er en klassisk spansk tapasbar med 
’patatas bravas’, ’croquetas’ og små øl. Genuine Roadside serverer 
amerikansk fastfood – burger, kyllingsandwich, shakes – med kærlighed. Court 
Street Grocers Sandwich Shop er en købmandsbutik, der producerer rustikke 
sandwicher. Choza Taqueria er en tacoshop med autentisk mexicanske snacks 
som tacos, burritos og tamales. Efter et godt måltid – helst samplet fra de 
forskellige boder – serverer Blue Bottle Coffee en god kop kaffe. 
</p><p>
Lidt uden for nummer finder vi cykelhandlen NYC Velo, der tilbyder leje af 
cykler. Et oplagt udflugtsmål er 57th St ud til Hudson River, hvor den 
danske tegnestue BIG’s første nordamerikanske projekt – et asymmetrisk 
karrébyggeri i højden – nærmer sig afslutningen. 
</p><p>
Prisniveau: 11-30 dollars. 
</p><p><i class=" bl-elem"><a href="http://www.gothamwestmarket.com" target="_blank">Gotham West Market</a>, 
600 11th Avenue.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/usa/new_york/ECE1852240/helt-gratis-udforsk-det-ukendte-new-york-sammen-med-en-lokal/">Helt gratis: Udforsk det 
ukendte New York sammen med en lokal </a></p><h3>
3. Via Carota: Afslappet italiensk 
</h3><p>
Historien lyder, at Jody Williams – kvinden bag det franske restaurant Buvette 
i West Village – først blev forelsket i maden på den nærliggende italienske 
restaurant I Sodi. Dernæst faldt hun pladask for kvinden bag gryderne Rita 
Sodi, og nu udgør de to restauratører et par. Det går, som det går, og 
sammen har de nu åbnet Via Carota opkaldt efter en gade i Toscana, hvor Sodi 
boede i sine unge år. 
</p><p>
Buvette er kendt for sine små sirlige serveringer, gode vine og afslappede 
stemning. I Sodi for byens bedste lasagne og vanedannende ’negroni, en 
aperitif bestående af gin, rød vermouth, Campari og appelsinskal. Via Carota 
tilbyder det bedste fra begge verdener: små retter i snackstørrelse, 
afslappet stemning, italiensk køkken. 
</p><p>
Menuen – fordelt på snacks, grøntsager, fisk og kød – skifter ofte, og det er 
op til gæsterne selv at sammensætte et fornuftigt måltid ud af udvalget. 
Nogle serveringer er himmelske, andre mere forglemmelige, men det er med 
garanti hyggeligt at dele tallerkner og gå på opdagelse i det italienske 
køkken, som det ser ud fortolket i en romantisk alliance mellem klassikerne 
Buvette og I Sodi. 
</p><p>
Prisniveau: 31-60 dollars. 
</p><p><i class=" bl-elem">Via Carota, 51 Grove Street.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/usa/new_york/ECE1115254/10-insider-tips-new-york-som-du-ikke-kender-den/">10 insider-tips: New York som 
du ikke kender den</a></p><h3>
4. The Elk: Nordisk elg og kaffe 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/The-Elk_interi_r_915538x.jpg" alt="" border="0"/><span class="caption"><span class="f-img-caption">Nordisk. 
</span>Træ og enkelthed er opskriften hos kaffebaren The Elk. Foto: The Elk</span></span>
Elgen er kommet til West Village, nærmere bestemt Charles Street næsten nede 
ved Hudson River. I mange år lå her på adressen kaffebaren Mojo – nu har 
stedet fået ny ejer, ny indretning og nyt menukort. 
</p><p>
Det er stadig en lille hyggelig kaffebar, men sortimentet er udvidet med få 
nøje udvalgte købmandsvarer i fin indpakning (tæpper, forklæder, duftlys 
osv.) og et sundt menukort, der følger årstiderne og satser på økologiske og 
lokale råvarer. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/The-Elk_915540w.jpg" alt="" border="0"/><span class="caption"><span class="f-img-caption">Mødested. 
</span>Nogle af de venner, der mødes på The Elk, er sangerinden Oh Land og model/fotograf Helena Christensen. Foto: The Elk</span></span>
Indretningen er holdt i træ og stramme linjer og har noget umiskendeligt 
nordligt over sig. 
</p><p>
Det er et oplagt sted at få en god kop kaffe, læse avisen, mødes med 
veninderne, stille den lille sult eller vente på et bord på den berømte The 
Spotted Pig, der ligger lige rundt om hjørnet. 
</p><p>
Prisniveau: Kaffe 2-4 dollars, små retter 8-10 dollars. 
</p><p><i><a href="http://www.theelknyc.com" target="_blank">The Elk</a>, 128 Charles 
Street.</i><br/><br/><br/><br/></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/usa/new_york/ECE2113233/guide-her-finder-du-10-af-new-yorks-bedste-kaffepauser/">Guide: Her finder du 10 af New 
Yorks bedste kaffepauser</a></p><h3>
5. Dimes: Sexet sund 
</h3><p>
Dimes i Chinatown er en lillebitte restaurant, der serverer et sundt køkken i 
den populære californiske tradition – salater, quinoa, sorte ris osv – uden 
dog at ligge under for dogmer som raw food, minus hvede eller andre 
modeluner fra sundhedens overdrev. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Dimes_2_0466_915553x.jpg" alt="" border="0"/><span class="caption"><span class="f-img-caption">Lækkerhed. 
</span>Klientellet hos Dimes er ofte langbenede modeller og hipstere. Foto: Dimes</span></span>
Det helt store tilløbsstykke er weekendbrunch, hvor folk stimler sammen om 
deres ’açai bowl’ og ’breakfast sandwich’. Og så er 
der er også sjov på menuen – krydrede svinefrikadeller, BLT sandwicher, 
merguezpølser, øl og vin. 
</p><p>
Maden er god, samvittigheden ren. Men det er klientellet, der gør Dimes unik – 
langlemmede modeller mænger sig med unge mænd med fuldskæg. Overalt er der 
kindben som på gazeller, ungdom i flor og farverige blomster i vaser på hvid 
baggrund. Dimes er beviset på, at det i 2015 er sexet at være sund. 
</p><p>
Prisniveau: 11-30 dollars. 
</p><p class=" bl-elem"><i class=" bl-elem"><a href="http://www.dimesnyc.com" target="_blank">Dimes</a>, 143 Division 
Street.</i></p>	
</div>
</div></body></html>
