---
layout:     post
title: 	    "Læserne tipper: Her er verdens flotteste springvand"
post_author:	    
post_date:	    Tue, 17 Feb 2015 09:09:47 +0100
post_site:	    politiken.dk 
post_link:	    http://politiken.dk/rejser/laesertip/ECE2545598/laeserne-tipper-her-er-verdens-flotteste-springvand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<h3>
1. Plads til fordybelse 
</h3><p>
I Granada ligger det mauriske palads Alhambra og bagved ligger Generalife – en 
skøn maurisk have med et springvand – nej med flere. Her sænker freden sig. 
Det er ikke et sted, hvor der tales højt. Her er der plads til fordybelse, 
og fordybelsen akkompagneres af det rislende vand fra de mange fontæner 
langs med bassinet. Har du besøgt dette sted, bliver det i erindringen i 
mange år. 
</p><p><i class=" bl-elem">Jørgen Skjold Fick </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/spanien/andalusien/ECE1460577/guide-find-vej-til-granadas-hemmeligheder/">Guide: Find vej til Granadas 
hemmeligheder</a></p><h3>
2. Springer i 43 meters højde 
</h3><p>
Det fantastiske springvand, der ligger ved Petronas Towers i Kuala Lumpur i 
Malaysia, har hundredvis af fontæner, der skyder vandstråler op i 43 meters 
højde. Der er hele tiden nye kombinationer af stråler, der sprøjter, plasker 
og skydes som projektiler op i luften. Om aftenen er hele herligheden oplyst 
i farver. 
</p><p><i class=" bl-elem">Matias Bülow la Cour</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE1488817/tag-paa-eksotisk-oehop-i-det-uspolerede-malaysia/">Tag på eksotisk øhop i det 
uspolerede Malaysia</a></p><h3>
3. Løb gennem springvandet 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/3_colmar_alsace_035_913167j.jpg" alt="" border="0"/><span class="caption"><span class="f-img-caption">afkøling. 
</span>En varm dag i august giver springvandet Colmar i Alsace et dyk i temperaturen. Læserfoto: Lars Egelund</span></span>
Primo august. På vej hjem nordpå fra Provençe. Hedebølgen følger trop. 38 
grader celsius. Uomgængeligt pitstop i Colmar, Alsace. Et fatamorgana siger 
kold hvidvin i pittoreske La Petite Venise ved Ill-floden og dens kanaler, 
der gennemskærer den gamle bydel. Place Rapp i centrum har underjordisk 
parkering. Og så åbenbaringen: Oppe på den åbne plads står vandet som 
iskolde gejsere op af den smukke flisebelægning. Rapfodede børn og voksne 
morer sig kosteligt med at forcere kaskader af vand. 
</p><p><i class=" bl-elem">Lars Egelund, Gedesby</i></p><h3>
4. Bjerget bag springvandet 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00913/4_lugano_913169j.jpg" alt="" border="0"/><span class="caption"><span class="f-img-caption">Læserfoto: 
</span>Kirsten Skovvang Larsen</span></span>
Smukke Lugano i det sydlige Schweiz indbyder til en gåtur langs den lange 
promenade ved Largo di Lugano. Sæt dig på en bænk ved Paradiso og nyd 
udsigten til bjerge, sø og springvand. 
</p><p><i class=" bl-elem">Kirsten Skovvang Larsen </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE1200253/bjergvandring-for-begyndere-i-schweiz/">Bjergvandring for begyndere i 
Schweiz </a></p><h3>
5. Hele tiden nye facetter uden billede 
</h3><p>
Dizengoff Square Fountain i Tel Aviv, Israel, har forskellige dimensioner, der 
opleves, efterhånden som man går rundt om det, ligesom tidspunktet på dagen 
giver forskellige oplevelser. 
</p><p><i class=" bl-elem">John Nielsen, København</i></p><h3>
6. Springvand med humor 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/6_trelleborg_913170d.jpg" alt="" border="0"/><span class="caption"><span class="f-img-caption">Læserfoto: 
</span>Betty W. Andersen</span></span>
Trelleborg på Skånes sydkyst byder på flere interessante springvand. De er 
ikke så store, men til gengæld med masser af humor. Et af dem er bygget op 
af traktordæk, men det bedste består af paraplyer og dameben. 
</p><p><i class=" bl-elem">Betty W. Andersen, Valby</i></p><h3>
7. Fem pavers værk i Rom 
</h3><p>
En af de mest spændende og fascinerende fontæner er efter min mening Fontana 
Trevi i Rom. Det er et fantastisk byggeri, og der er så meget historie bag, 
bl.a. kommer vandet fra Aqua Vergine, der blev anlagt af romerne i år 19. 
Det tog 30 år at bygge springvandet, og fem paver var involveret i 
byggeriet. 
</p><p><i class=" bl-elem">Mogens Bjergby </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/rom/ECE2520644/guide-her-spiser-du-bedst-i-rom/">Guide: Her spiser du bedst i 
Rom</a></p><h3>
8. Mystisk aften i Paris 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00913/8_concorde_i_paris_913168j.jpg" alt="" border="0"/><span class="caption"><span class="f-img-caption">8 
</span>aftenlys. Regn og tåge skaber en helt særlig atmosfære på Concorde-pladsen i Paris. Læserfoto: Majbritt og Philip Rutherford</span></span>
En aftentur gennem et vådt og let tåget Paris førte os fra Pont de l’Alma 
langs med den nordlige side af Seinen til en mærkelig tom Place de la 
Concorde. Da vi nærmede os Fountaine des Mers fra Pont de Concorde, kunne vi 
lige ane de specielle figurer i sort og guld. Regnen og tågen gjorde 
atmosfæren omkring floden og pladsen lidt mystisk den aften. 
</p><p><i class=" bl-elem">Majbrit og Philip Rutherford</i></p><h3>
9. Dansende figurer i Basel 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/9_Tinguely_springva_913171j.jpg" alt="" border="0"/></span>
Det mest fascinerende springvand, der findes, er hverken stort eller pompøst 
men til gengæld utrolig humoristisk. Man bliver kort sagt i godt humør af at 
se på det. Jeg tænker på Jean Tinguelys springvand i Basel, som egentlig 
består af ti små vandspyende og bevægelige maskiner samlet i ét bassin. 
Tinguely har lavet flere springvand, men det i Basel er det sjoveste. 
</p><p><i class=" bl-elem">Oskar Feldbæk Kristensen </i></p><h3>
10. Springvand af mælkebøtter 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00913/10_dresden_Pustenbl_913162j.jpg" alt="" border="0"/><span class="caption"><span class="f-img-caption">oase. 
</span>Midt i Dresden skaber et stort springvand en fin ramme om et lille pusterum. Læserfoto: Jens Nagel</span></span>
Når du har nydt Dresdens herligheder, så find ind på gågaden Prager Strasse og 
gå mod hovedbanegården. Så kommer du til springvandet. Pusteblumenbrunnen. 
Det er opført i 1969 og er et herligt sted at holde en pause. Her findes 
mange små cafeer og isboder, og i den varme tid kan børnene soppe i det 
store bassin rundt om springvandet. 
</p><p><i class=" bl-elem">Jens Nagel, Svendborg </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/tyskland/berlin/ECE2080325/ja-ja-berlin-er-da-fantastisk/">Ja, ja, Berlin er da fantastisk</a></p><h3>
11. Musikalsk springvand 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/11_donau_musikalsk__913163j.jpg" alt="" border="0"/><span class="caption"><span class="f-img-caption">pusterum. 
</span>Ude i Donaufloden ligger en ø, der er bilfri, og den har et festligt springvand. Læserfoto: Finn Gunst</span></span>
Margaret-øen ligger i Budapests centrum og er et prægtigt åndehul midt i 
Donaufloden. Øen er et par kilometer lang og er bilfri. Noget af det første, 
man møder på øen, er det kæmpemæssige springvand, der sprøjter vandet 
rytmisk opefter i smuk harmoni med klassiske værker. Græsplænerne er næsten 
magnetiske, for man må simpelthen falde til ro her. Alle sanser er i 
omdrejninger: Blomsterduften fra bedene er intens, og når så springvandet 
gør sig tillokkende med Händels ’Watermusic’ får syn og ører sit. 
</p><p><i class=" bl-elem">Finn Gunst, Brønshøj </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1973510/ny-inspiration-tag-til-europas-billige-storby/">Ny inspiration: Tag til 
Europas billige storby</a></p><h3>
12. Las Vegas danser 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00913/12_las_vegas_913164j.jpg" alt="" border="0"/><span class="caption"><span class="f-img-caption">vanddans. 
</span>En af Las Vegas’ faste attraktioner er springvandet foran Bellagio. Læserfoto: Tove Nielsen</span></span>
Det smukkeste springvand, jeg har set, er i Las Vegas. Det ligger lige foran 
Hotel Bellagio, og bor man på hotellet, kan man nyde udsigten ud over byen, 
mens man betragter springvandet. 
</p><p><i class=" bl-elem">Tove Nielsen, Grindsted </i></p><h3>
13. Vandet danser i Dubai uden billede 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/1_Dubai_Mall_JPG_913161j.jpg" alt="" border="0"/><span class="caption"><span class="f-img-caption">Trækplaster. 
</span>Springvandet ved Dubai Mall er imponerende om dagen. Om natten er der særlige lyseffekter. Læserfoto: Frank Juel Pedersen</span></span>
Foran den kæmpestore mall i centrum af Dubai By springer verdens største og 
mest fascinerende, nærmest dansende springvand, Dubai Fountain. Pladsen 
foran er altid stoppet til randen af mennesker, der venter på at se det 
spektakulære syn. Springvandet består faktisk af flere forskellige enheder 
og springer endda også med lys på om aftenen. Yderligere bliver vandets 
brusen ledsaget af et smukt musikstykke, som dirigerer strålernes længde og 
højde efter tonernes klang. 
</p><p><i class=" bl-elem">Frank Juel Pedersen </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/mellemoesten/dubai/ECE2075582/dubai-tag-med-til-den-oversete-del-af-supermetropolen/">Dubai: Tag med til den 
oversete del af supermetropolen</a></p><h3>
14. Det eneste i Grønland 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00913/2_gr_nland_springva_913166j.jpg" alt="" border="0"/><span class="caption"><span class="f-img-caption">solo. 
</span>Der findes kun et springvand i Grønland. Læserfoto: Mette Frobenius</span></span>
Det mest fascinerende springvand findes i Qaqortoq/Julianehåb i Grønland. For 
det er Grønlands eneste springvand, og der er – i sagens natur – kun gang i 
det om sommeren. Rundt omkring sidder børn og voksne og nyder den stille 
rislen. Og man bliver mindet om, hvor dejligt der er i Grønland, når solen 
skinner, og alting blomstrer. 
</p><p><i class=" bl-elem">Mette Frobenius</i></p><h3>
15. Skildpadder mod heste 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/15_skildpadder_-2_j_913165j.jpg" alt="" border="0"/><span class="caption"><span class="f-img-caption">Dyrekamp. 
</span>Skildpadder i Paris sprøjter ihærdigt med vandet. Læserfoto: Ditte Schytte Dahl</span></span>
Fontaine de l’Observatoire i Paris er grandiost og smukt, men også komisk, når 
man betragter det med trætte turistøjne: skildpadder kaster op på stejlende 
heste, der trods deres anstrengelser ikke kan slippe uden om de massive 
vandstråler, skildpadderne sender op mod dem. 
</p><p><i class=" bl-elem">Ditte Schytte Dahl </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/paris/sevaerdigheder/ECE2336861/guide-5-oversete-oplevelser-i-paris/">Guide: 5 oversete oplevelser i 
Paris</a></p><h3>
16. Et gratis lysshow 
</h3><p>
Det flotteste springvand, jeg har set, er i Barcelona. Det hedder Font Màgica 
– det magiske springvand. Springvandet, som måler 50 gange 65 meter, er 
virkelig et besøg værd. En kombination af musik, vand og lysshow, som er 
underholdende og helt fantastisk. Og ikke nok med det, så er det gratis. 
Showet er kun om aftenen, men bestemt værd at vente på. 
</p><p class=" bl-elem"><i class=" bl-elem">Elisabeth Brummerstedt</i></p>	
</div>
</div></body></html>
