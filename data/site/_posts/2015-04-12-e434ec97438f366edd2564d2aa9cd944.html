---
layout:     post
title: 	    "Eksperter dumper eksperter"
post_author:	    
post_date:	    Sun, 12 Apr 2015 22:30:49 +0200
post_site:	    politiken.dk 
post_link:	    http://politiken.dk/kultur/medier/ECE2625355/eksperter-dumper-eksperter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forskere breder sig ofte ud over deres faglighed, når de optræder som 
eksperter i medierne. 
</p><p>
Det svarer langt over halvdelen af de 352 samfundsvidenskabelige forskere, som 
har deltaget i en spørgeskemaundersøgelse foretaget af Politiken Research.
</p><p>
77 procent af de adspurgte har inden for det seneste år oplevet, at en kollega 
er citeret i pressen, uden at vedkommende efter deres vurdering har haft 
forskningsmæssig ekspertise på området til at kunne udtale sig. Den 
opfattelse bliver delt af Jørgen Grønnegård Christensen, der er professor 
emeritus fra Aarhus Universitet.
</p><p>
»Forskere og forskere imellem kan vi indimellem trække på smilebåndet, når den 
ene eller anden har ytret sig«, siger Jørgen Grønnegård Christensen.
</p><p>
Professor i statskundskab ved Syddansk Universitet Erik Albæk har forsket i 
mediernes brug af eksperter. Og ifølge Albæk bærer universiteterne en stor 
del af ansvaret, når eksperter udtaler sig uden den nødvendige faglige 
tyngde. 
</p><p>
»Universiteterne er alt, alt for dårlige til at tage fat om det her – og det 
er især et problem på det samfundsvidenskabelige område«, siger Erik Albæk. 
</p><h3>
Intet »forbudspoliti« på KU
</h3><p>
Men på Det Samfundsvidenskabelige Fakultet på Københavns Universitet afviser 
dekan Troels Østergaard Sørensen kritikken.
</p><p>
»Vi ønsker ikke at være et forbudspoliti, der skal bestemme, hvad forskerne må 
udtale sig om. Vi tager fat på problemstillingen ad en lidt anden vej. I 
stedet for at det altid er journalisterne, der kommer til os, så prøver vi 
at være bedre til at formidle den forskning, vi rent faktisk laver«, siger 
Troels Østergaard Sørensen.
</p><p>
Det er dog ikke kun forskernes troværdighed, der er på spil, men også 
mediernes, når eksperterne bliver bedt om at udbrede sig på fladerne uden 
den helt dybe faglig indsigt.
</p><h3>
Konsekvenser for journalistikken
</h3><p>
Rektor ved Danmarks Medie- og Journalisthøjskole, Jens Otto Kjær Hansen, 
mener, at det har store konsekvenser for journalistikken, når medierne ikke 
gør brug af de mest kvalificerede eksperter.
</p><p>
»Selv om journalister falder for, at noget lyder klogt, hvis det er en 
forsker, som siger det, så falder læserne ikke for det. De kan godt 
gennemskue det, og det har den konsekvens, at læserne til sidst ikke længere 
gider betale penge«, siger han. 
</p><p class=" bl-elem">
88,2 procent af de adspurgte eksperter svarer i øvrigt, at de ikke selv har 
udtalt sig uden den nødvendige forskningsmæssige ballast det seneste år. 
</p>	
</div>

</div></body></html>
