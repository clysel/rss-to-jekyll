---
layout:     post
title: 	    "Forskere finder det ældste stykke menneske nogensinde"
post_author:	    
post_date:	    Thu, 05 Mar 2015 21:14:39 +0100
post_site:	    politiken.dk 
post_link:	    http://politiken.dk/viden/ECE2574932/forskere-finder-det-aeldste-stykke-menneske-nogensinde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På en støvet bjergskråning i Etiopien har et forskerhold fra USA gjort et 
usædvanligt fund. 
</p><p>
I den nordlige Afar-region, hvor der også tidligere er fundet fossiler, stødte 
holdet på en underkæbe med fem tænder, der stak op af jorden. 
</p><p>
Nu viser det sig, at kæben og tænderne er de ældste jordiske rester fra 
slægten homo, som nutidens menneske stammer fra, man nogensinde har fundet. 
Det skriver flere internationale medier, og fundet er netop offentliggjort i 
det ansete videnskabelige tidsskrift Science. 
</p><p>
Slægten homo er en samlet betegnelse for de arter, der er tættest beslægtet 
med det moderne menneske. Forskerne mener, at fossilet stammer fra et 
individ, der levede for 2,8 millioner år siden, og at det dermed er 400.000 
år ældre end de fossiler, der tidligere har haft rekorden som værende de 
ældste. 
</p><h3>
»Vi har fundet et menneske«
</h3><p>
Den periode i evolutionen, der ligger mellem to og tre millioner år tilbage, 
er afgørende, men ikke så velbeskrevet, og derfor kan fundet gøre os 
klogere, <a href="http://www.theguardian.com/science/2015/mar/04/jaw-bone-discovery-in-ethiopia-is-oldest-ever-human-lineage-remains" target="_blank">skriver 
The Guardian</a>. I den periode udviklede arterne sig fra abelignende dyr 
til at være indvider, der brugte redskaber, og som begyndte at minde om 
mennesket, som vi kender det i dag. Fundet kan derfor give et indblik i 
menneskelinjens oprindelse, der indtil videre har været gådefuld. 
</p><p>
»Dette er den første antydning af den overgang til moderne adfærd. Vi løste 
ikke længere problemer med vores krop, men med vores hjerne«, siger Brian 
Villmoare fra University of Nevada i Las Vegas til The Guardian. 
</p><p>
Han var med, da fossilet blev fundet i januar 2013, og han kan huske 
øjeblikket. Det var etioperen Chalachew Seyoum, studerende på Arizona State 
University, der fik øje på det. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Fossil_Jaw_918350y.jpg" alt="" border="0"/><span class="caption"><span class="f-img-caption">Fund. 
</span>Det var den studerende Chalachew Seyoum, der i 2013 fandt det sjældne fossil. Foto: AP</span></span></p><p>
»Jeg kunne høre folk råbe: Brian, Brian! Jeg gik rundt om hjørnet, og der var 
Chalachew. Han genkendte det og sagde: »Vi har fundet et menneske«. Det var 
i to stykker og manglede nogle tænder, men det var tydeligvis af slægten 
homo«, siger Brian Villmoare til The Guardian. 
</p><p>
Underkæben med tænderne kan tilhøre arten 'homo habilis', der er en af de 
ældste i menneskeslægten, men det kan også stamme fra en endnu ukendt art, 
der går forud for den. 
</p><h3>
Et fantastisk fund 
</h3><p>
Ved Aarhus Universitet er professor i evolutionsstudier Peter C. Kjærgaard 
meget glad. 
</p><p>
»Det er et fantastisk fund, og der er grund til stor begejstring. Vi får nu 
åbnet for en vanvittigt spændende periode, hvor det gennem de sidste 20 år 
har været vanskeligt at finde vej. Nu begynder tingene at falde mere på 
plads«, siger han til <a target="_blank" href="http://videnskab.dk/kultur-samfund/rekord-verdens-aeldste-menneske-fundet">videnskab.dk</a>. </p><p class=" bl-elem">
Forskerholdet vendte i januar i år tilbage til området, men Brian Villamoare 
kan ifølge The Guardian endnu ikke sige, om de fandt noget interessant. 
Indtil flere jordiske rester dukker op, forbliver det et mysterium, præcis 
hvilken art underkæben stammer fra. 
</p>	
</div>
</div></body></html>
