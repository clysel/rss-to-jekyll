---
layout:     post
title: 	    "Passagerforkæmpere: Fynbus er danmarksmester i kundeservice"
post_author:	    
post_date:	    Mon, 04 May 2015 14:36:52 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2654034/passagerforkaempere-fynbus-er-danmarksmester-i-kundeservice/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er tænkt på passagererne og deres behov. 
</p><p>
Det kunne lyde som en selvfølge, når man er et trafikselskab, men det er den 
vigtigste begrundelse for, at trafikselskabet FYNbus har vundet den 
nystiftede kundeservicepris fra Passagerpulsen, som med base hos 
Forbrugerrådet Tænk kæmper for passagerernes interesser i den offentlige 
trafik. 
</p><p>
»Vinderen udmærker sig positivt ved medarbejdernes serviceindstilling og deres 
evne til at afdække kundernes behov og til at få afsluttet sagen. Hvilket er 
to forhold, der har meget stor betydning for kundernes positive oplevelse og 
tilfredshed«, siger Forbrugerrådet Tænks formand Anja Philip i begrundelsen, 
som også hæfter sig ved, at ventetiden ved opkald opleves kortere hos 
vinderen end ved andre selskaber. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE2411468/den-offentlige-transport-faar-en-ny-vagthund-i-dag/">Den offentlige transport får 
en ny vagthund i dag</a></p><p>
Hun uddeler den nye pris for første gang, og har sammen med transportminister 
Magnus Heunicke (S) stort besvær med at få åbnet konvolutterne med vinderne, 
som udover Fynbus også omfatter Bornholms Trafikselskab BAT, som vinder 
prisen for at have den bedste telefoniske kundeservice. 
</p><p>
»Jeg står for ejerskabet af en del trafiskselskaber, og jeg hæfter mig ved, at 
de ikke har vundet noget i dag«, siger Magnus Heunicke til stor latter fra 
den fyldte Fællessalen på Christiansborg, hvor pendlere, politikere og 
trafikselskaber er mødt op. 
</p><h3><b>Passagerer blev hørt</b><br/></h3><p>
Kundeservice er så centralt for passagererne, at 78 procent mener, at service 
påvirker deres holdning til den offentlige trafik, viser helt nye 
undersøgelser fra Passagerpulsen. 
</p><p>
Og det var da også et forsøg på at få kundernes tillid til selskabet tilbage, 
der fik Fynbus til at sætte sig mål om bedre kundeservice, fortæller 
selskabets direktør Carsten Hyldborg Jensen efter prisuddelingen. 
</p><p>
»Hele vores system smeltede sammen efter en omlægning omkring 2007 og 2008, og 
herfra var første skridt at skabe busser til tiden og god trafikinformation 
for at genskabe vores troværdighed. Vi var nødt til at sætte kunden i 
centrum«, siger Carsten Hyldborg Jensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2514706/dsb-halser-efter-punktlighedsmaal/">DSB halser efter 
punktlighedsmål</a></p><p>
Han understreger, at mantraet om passageren i centrum er lettere sagt end 
gjort. Det kræver handling. 
</p><p>
»Vi begyndte at invitere kunderne med ind i værkstedet ved at lægge oplæg til 
køreplaner ud. Ingen selskaber er jo perfekte, men med kundernes input kunne 
vi træffe nogle mere intelligente valg«, siger direktøren. 
</p><p>
Fynbus har endnu ikke indført rejsekortet, men har haft sit eget elektroniske 
kort siden 2003, som har hjulpet selskabet med at kende passagerernes 
rejsemønstre. Men det vigtigste er at lytte til passagerne. 
</p><p>
»Det har vi forsøgt, og derfor er jeg super glad for den pris, vi får i dag«, 
siger Carsten Hyldborg Jensen. 
</p><h3>
Bornholmsk trafik med nærhed 
</h3><p>
Mens Fynbus vandt den samlede pris på en fælles god hjemmeside og 
telefonservice, vandt BAT en særlig pris for god telefonservice. 
</p><p>
Faktisk ventede testerne fra Passagerpulsen i gennemsnit kun 19 sekunder på at 
komme igennem til den rette hjælp på Bornholm. 
</p><p>
»Det, der gør vinderens telefoniske kundeservice til en positiv oplevelse, er, 
at kunderne kommer hurtigt igennem til en kompetent medarbejder, og at 
medarbejderne udviser engagement og formår at sætte sig i kundens sted. Der 
er en oplevelse af, at medarbejderne tager sagen i egen hånd og kommer 
hurtigt tilbage med svar på henvendelsen, hvis den da ikke kan afklares 
allerede i den første samtale«, begrunder Anja Philip. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE2637253/statsrevisorer-giver-rejsekortet-toert-paa/">Statsrevisorer giver 
rejsekortet tørt på</a></p><p>
Det glæder direktøren fra BAT: 
</p><p class=" bl-elem">
»Vi er et lille selskab, så vi lægger vægt på at levere nærvær og interagere 
med vores vores kunder. Så det er da dejligt, at Passagerpulsens målinger 
viser, at det virker«, siger Lars Bjørn Høybye. 
</p>	
</div>

</div></body></html>
