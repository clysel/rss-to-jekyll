---
layout:     post
title: 	    "Millionbøde: Stjerner bag megahit kopierede Marvin Gaye"
post_author:	    
post_date:	    Wed, 11 Mar 2015 07:13:48 +0100
post_site:	    politiken.dk 
post_link:	    http://politiken.dk/kultur/musik/ECE2582237/millionboede-stjerner-bag-megahit-kopierede-marvin-gaye/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mange har danset og vrikket med hofterne til musikerne Pharrell Williams og 
Robin Thickes verdensomspændende monsterhit 'Blurred Lines'. 
</p><p>
Men hittet fra 2013 var alligevel ikke helt så originalt, som de to stjerner 
ellers har hævdet. 
</p><p>
En jurydomstol i Los Angeles har tirsdag dømt Robin Thicke og Pharrell 
Williams til at betale 7,3 millioner dollar svarende til knap 51 millioner 
kroner til Marvin Gayes familie for at have været for inspireret til hittet 
af en Gaye-sang fra 1970'erne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2118700/marvin-gayes-arvinger-aarets-sommerhit-er-et-plagiat/">Marvin Gayes arvinger: Årets 
sommerhit er et plagiat</a></p><p>
Dommen er ifølge Reuters skelsættende for den amerikanske musikindustri. 
</p><h3>
Datter: Jeg føler mig fri 
</h3><p>
Marvin Gayes familie har beskyldt Pharrell Williams og Robin Thicke for, at 
'Blurred Lines' minder så meget om sangen 'Got to Give It Up' fra 1977, at 
det er ulovligt. Derfor blev der lagt sag an mod mændene bag kæmpehittet. <span class="img-contimg-fl-left"><img class="image inlineLightBox" src="http://multimedia.pol.dk/archive/00919/2013_MTV_Video_Musi_919745c.jpg" alt="" border="0"/><span class="caption"><span class="f-img-caption">Sommerhit. 
</span>Robin Thicke and Miley Cyrus optræder med hittet 'Blurred Lines' ved MTV Video Music Awards i 2013. Sangen er genstand for en sag om ophavsret. Foto: Charles Sykes (arkiv)</span></span></p><p>
»Lige nu føler jeg mig fri«, siger Marvin Gayes datter Nona Gaye efter dommen. 
</p><p>
»Fri fra Pharrell Williams' og Robin Thickes lænker, og hvad de forsøgte at 
hænge os op på og løgnene, vi blev fortalt«, siger hun. 
</p><h3>
Vil forsøge at standse salget 
</h3><p>
Familiens advokat oplyser, at han vil forsøge at få stoppet salget af "Blurred 
Lines", som har indbragt Williams og Thicke over fem millioner dollar 
hver. 
</p><p>
Sangen lå nummer et på den amerikanske hitliste 10 uger i træk. 
</p><p>
Både Pharrell Williams og Robin Thicke har været i retten for at forsvare sig. 
De afviser begge, at de skulle have ladet sig inspirere lidt for meget af 
musiklegendens udgivelse. 
</p><p>
Meget af retssagen er gået med at sammenligne de to numre på forskellige 
måder, og Williams erkendte selv lighederne. 
</p><p>
»Det lyder, som om du spiller samme sang«, sagde han i sidste uge i retten. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/ECE2225088/pharrells-happy-hit-tangerer-beatles-rekord/">Pharrells 'Happy'-hit tangerer 
Beatles' rekord </a></p><p>
Her slog han dog også fast, at der ikke var tale om tyveri. 
</p><p class=" bl-elem">
Flere musikeksperter og anmeldere har tidligere påpeget ligheden mellem 
'Blurred Lines' og Marvin Gaye-klassikeren. Marvin Gaye døde i 1984. 
</p>	
</div>
</div></body></html>
