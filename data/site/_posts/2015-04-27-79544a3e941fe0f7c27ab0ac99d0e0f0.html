---
layout:     post
title: 	    "Vi smider de hårde hvidevarer og elektronikken direkte ud"
post_author:	    
post_date:	    Mon, 27 Apr 2015 14:14:34 +0200
post_site:	    politiken.dk 
post_link:	    http://politiken.dk/oekonomi/ECE2642337/vi-smider-de-haarde-hvidevarer-og-elektronikken-direkte-ud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Værdifulde stoffer </p><p>Tabt</p>
<div class="fakta-body" data-buildingblock="embedded_factboxlink">
<p><b>E-affaldet indeholder</b> mange værdifulde stoffer, som kunne bruges igen, hvis skrotningen foregik på ordentlig vis:</p><p>Jern og stål: 16,5 mio. tons</p><p>Kobber: 1,9 mio. tons</p><p>Aluminium: 220.000 tons</p><p>Guld: 300 tons</p><p>Sølv: 100.000 tons</p><p>Palladium: 100 tons</p><p>Fire typer plast: 8,6 mio. tons</p><p>Værdien skønnes til 40 mia. euro (358 mia. kr.) med plast, kobber og guld som de mest værdifulde fraktioner (i nævnte rækkefølge)</p><p class=" bl-elem"><i class=" bl-elem">Kilde: Global E-Waste Monitor 2014 </i></p>
</div>
</div><p>
Verdens befolkning anvender og kasserer stadig flere køleskabe, tv-apparater, 
støvsugere, mikroovne, computere og lignende. Sidste år blev det til næsten 
42 millioner tons såkaldt e-affald på verdensplan. Allerede om tre år ventes 
mængden at nå 50 millioner tons. 
</p><p>
Det viser den første globale opgørelse af mængderne, foretaget af tænketanken 
United Nations University (UNU), der hører under FN. Mindre end en sjettedel 
af affaldet gik til egentlig genbrug eller genanvendelse. 
</p><p>
»Der er meget plads til forbedring«, konstaterer Rüdiger Kühr, der er leder af 
UNU’s arbejde mangeårige arbejde med e-affald. 
</p><p>
Det er spild af ressourcer af smide affaldet på lossepladsen eller brænde det. 
For i affaldet gemte sig alene sidste år værdifulde materialer for mindst 48 
milliarder euro (358 mia. kroner) i form af blandt andet guld, kobber, stål, 
aluminium og forskellige typer plast. 
</p><h3>
300 tons guld
</h3><div class="art-quote article-box">
<p class="quote"/>
<blockquote>
<p class="quote-txt">
Vi må gentænke hele vores system. Jeg hælder mere og mere til, at vi ikke skal 
købe produkterne, men kun købe brugen af dem
</p>
<p class="sender">
Rüdiger Kühr, UNU 
</p>
</blockquote>
</div><p>
Rapporten vurderer, at affaldet i 2014 indeholdt 300 tons guld, hvilket svarer 
til over 10 procent af den globale guldproduktion i 2013. Dertil kommer 
andre værdifulde stoffer, som UNU ikke har opgjort. </p><p>
Samtidig rummer noget af affaldet en række giftige og miljømæssigt 
problematiske stoffer. 
</p><p>
»Det værste er nok blyholdigt glas fra gamle tv-apparater og kviksølv fra 
forskellige lyskilder. Cadmium er også et stort problem og findes i det 
meste elektroniske udstyr«, siger Rüdiger Kühr. 
</p><p>
Bly, cadmium og kviksølv er giftige tungmetaller, som er skadelige for både 
mennesker og miljøet. 
</p><p>
Mobiltelefoner, PC’ere og andet småt elektronik udgør kun 7 procent af den 
samlede mængde e-affald. Langt hovedparten er hårde hvidevarer, støvsugere, 
toastere og andet husholdningsudstyr samt for eksempel solpaneler. 
</p><h3>
Sundhedsskadelige metoder 
</h3><p>
Også kasserede hårde hvidevarer eksporteres også fra Europa til Afrika. En 
international aftale forbyder ganske vist eksport af e-affald fra rige til 
fattige lande, men en del af det klassificeres som genbrugeligt. 
</p><p>
»Det kan være svært at finde ud af, om udstyr er til reparation og genbrug og 
dermed godt må eksporteres, eller om det er skrot. I Ghana foregår det ved, 
at containeren med hårde hvidevarer køres væk fra havnen til et eller andet 
sted, hvor containeren så åbnes, og folk køber udstyret uden at teste det. 
De giver måske 5 euro for en computer eller en vaskemaskine. Hvis den ikke 
virker, går de tilbage og køber en til«, siger Rüdiger Kühr. 
</p><p>
Til sidst syvende og sidst ender meget af udstyret på den store e-losseplads 
Agbogbloshie i Accra, hvor over 4.500 mænd og drenge arbejder med at få 
værdifulde metaller ud ad skrottet, ofte ved hjælp af farlige og 
sundhedsskadelige metoder som at brænde udstyret på åbne bål eller ved at 
bruge syre. 
</p><p>
»Der findes andre, ret enkle metoder, som ikke er skadelige, og der er brug 
for en indsats for at udbrede kendskabet til dem«, siger Rüdiger Kühr. 
</p><p>
Det er svært at få et præcist billede af den ulovlige eksport af e-affald til 
fattige lande, men Rüdiger Kühr vurderer, at det drejer sig om en lille del 
af affaldet. UNU har for tiden udstationeret en medarbejder på havnen i 
Lagos i Nigeria, som forsøger at danne sig et overblik over omfanget. 
</p><p>
Han ser flere muligheder, når det drejer sig om at få øget genanvendelsen af 
e-affald. En af dem er at gøre forbrugerne mere bevidste om at aflevere 
deres e-affald til genanvendelse. Alt for meget småt elektronik ryger ud med 
det almindelige husholdningsaffald, mens større ting bliver dumpet i 
naturen. 
</p><h3>
Systemet skal gentænkes 
</h3><p>
At pålægge producenterne at tage deres udstyr tilbage kan derimod være 
problematisk, blandt andet på grund af den stigende handel over internettet. 
</p><p>
»Folk gider ikke at pakke deres brugte el-tandbørste ind og sende den tilbage. 
Den ender i skraldespanden«, mener Rüdiger Kühr. 
</p><p>
»Vi må gentænke hele vores system. Jeg hælder mere og mere til, at vi ikke 
skal købe produkterne, men kun købe brugen af dem, så vi slet ikke <a class="embeddedlink" href="http://politiken.dk/oekonomi/2050/analyse/ECE2622011/2050-analyse-du-burde-slet-ikke-eje-din-smartphone/">ejer</a> 
produktet. Det ville give producenterne meget mere ansvar for at tage sig af 
deres eget produkt og designe det smartere, så komponenterne kan genbruges«, 
siger han. 
</p><p>
Danmark er et af de lande, der genererer mest e-affald per indbygger. Det er 
dog ikke ensbetydende med, at danskerne er miljøsvin. »Det viser bare, at I 
bruger meget af den slags udstyr, og at I kasserer meget. Hvis det meste af 
det bliver behandlet ordentligt, er det ikke så stort et problem«, siger 
Rüdiger Kühr. 
</p><p class=" bl-elem">
Rapporten nævner, at Danmark, Sverige og Bulgarien er de eneste lande, der 
indsamler over 60 procent af deres e-affald. Men den sætter ikke tal på 
genanvendelsen i de enkelte lande. Det er emnet for den næste rapport. 
</p>	
</div>
</div></body></html>
