---
layout:     post
title: 	    "Badmintonstjerne om småkagestrid: Vi er loyale over for vores sponsor"
post_author:	    
post_date:	    Fri, 17 Apr 2015 17:36:29 +0200
post_site:	    politiken.dk 
post_link:	    http://politiken.dk/sport/badminton/ECE2632876/badmintonstjerne-om-smaakagestrid-vi-er-loyale-over-for-vores-sponsor/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi havde da ikke i vores vildeste fantasi forestillet os, at forbundet ville 
skrive kontrakt med den direkte konkurrent til vores egen sponsor
</p>
<p class="sender">
Kamilla Rytter Juhl, badmintonspiller 
</p>
</blockquote>
</div><p>
Egentlig er der tale om en tilståelsessag. Fem badmintonspillere har i strid 
med alle aftaler solgt personlige trøjesponsorater, der forhindrer dem i at 
spille med Badminton Danmarks sponsor under VM for hold, Surdiman Cup. 
</p><p>
»Det er desværre rigtig«, erkender doublespilleren Kamilla Rytter Juhl, der 
sammen med Christinna Pedersen, Joachim Fischer, Mathias Boe og Carsten 
Mogensen i dag fik beskeden om, at de i fremtiden ikke længere er velkomne 
på det danske landshold, fordi de ikke ønsker, at bryde med deres personlige 
sponsor. 
</p><p>
Men sagen er mere kompliceret end et simpelt kontraktbrud, mener Kamilla 
Rytter Juhl, der er talsmand for kvintetten: »Det handler om, at vi er 
loyale over for vores sponsor, der har støttet os og hjulpet os gennem de 
seneste to år«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/badminton/ECE2632523/smaakagekonflikt-faar-forbund-til-at-suspendere-fem-ol-danskere/">Småkagekonflikt får forbund 
til at suspendere fem OL-danskere</a></p><p>
Og så en hel del om småkager. 
</p><p>
Kamilla Rytter Juhl og de fire øvrige spillere har nemlig alle personlige 
aftaler med småkageproducenten Kjeldsen Cookies. En aftale, der blandt andet 
indebærer, at spillerne skal bære navnet på deres trøjer, når de deltager i 
turneringer rundt om i verden – men også, at spillerne ikke må reklamerer 
for konkurrerende produkter. Heller ikke når de repræsenterer Danmark ved 
VM-, EM og Surdiman Cup. 
</p><h3>
Værste konkurrent 
</h3><p>
I landsholdsregi er det imidlertid det danske badmintonforbund, Badminton 
Danmark, der har sponsorrettighederne. Det fremgår af en kollektiv aftale, 
som spillerne selv har indgået tilbage i 2013. 
</p><p>
»Men vi havde da ikke i vores vildeste fantasi forestillet os, at forbundet 
ville skrive kontrakt med den direkte konkurrent til vores egen sponsor«, 
siger Kamilla Rytter Juhl. 
</p><p>
Det var lige præcis, hvad der skete i februar, da Badminton Danmark lavede en 
aftale med småkageproducenten Danisa om at pryde de danske spilleres trøjer 
under Surdiman Cup, der afvikles fra 10. til 17. maj. Sagen bliver 
yderligere kompliceret af, at de to producenter ligger i retsligt opgør om 
kopismåkager. 
</p><p>
»Da vi hørte om forhandlingerne, kontaktede vi med det samme forbundets 
sportschef (Finn Trærup-Hansen red.) i håbet om, at vi kunne finde en 
løsning. Men det har altså ikke kunnet lade sig gøre«, siger Kamilla Rytter 
Juhl, der fortæller, at spillerne blandt andet har tilbudt forbundet at 
spille helt uden sponsornavne på trøjerne under Surdiman Cup. 
</p><p>
Det er bare ikke nok for Badminton Danmark. Ifølge formand René Toft er der 
tale om »en principsag«. 
</p><p>
»Hvis vi bøjer os, så mister vi jo fuldstændig vores troværdighed på 
sponsorområdet. Og det er sandt for dyden ikke det letteste at få tegnet et 
sponsorat. Jeg beklager, men det er et nødvendigt skridt. Ellers er det jo 
ikke sidste gang, at vi havner i en sådan situation«, siger René Toft. 
</p><h3>
Skal finde ny hal 
</h3><p>
Dermed må de fem spillere vinke farvel til VM for hold. På lang sigt kan 
skaden vise sig at blive endnu mere omfattende. Både VM og EM er lukket 
land. Og måske værst af alt OL i Rio de Janiero i sommeren 2016. 
</p><p>
»Lad os nu se, om det kommer så vidt«, siger René Toft: »Vi har i hvert fald 
meddelt spillerne, at de er velkomne, hvis de får orden i deres individuelle 
aftaler«. 
</p><p>
Heller ikke spillerne har opgivet at finde en løsning. 
</p><p class=" bl-elem">
»Lige nu er det bare svært at se, hvad det næste træk skal være. Altså indtil 
for et par timer siden, troede vi jo, at vi skulle træne ude i Brøndby på 
mandag. Nu skal vi finde en hal, der vi have os«, siger Kamilla Rytter Juhl. 
</p>	
</div>

</div></body></html>
