---
layout:     post
title: 	    "Værterne er de nye elefanter i manegen i Cirkus Arena"
post_author:	    
post_date:	    Thu, 19 Mar 2015 18:03:13 +0100
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2595051/vaerterne-er-de-nye-elefanter-i-manegen-i-cirkus-arena/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse: Cirkus Arenas jubilæumsshow</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Koncept og iscen.: Signe Lindkvist og Uffe Holm. 
</p><p>
Sted: Bellahøj Dyrskueplads
</p><p class=" bl-elem">
Turne til 110 byer til 6.9.
</p>
</div>
</div><p>
Der er kommet et nyt dyr i cirkus: en standupper. De breder sig i forvejen 
overalt, som tv-værter, i madprogrammer og celebrity-serier eller i teatret, 
som var de tidens svar på hvad som helst: instant komik. 
</p><p>
Uffe Holm gør sig bimlende godt i manegen, parret med seje Signe Lindkvist, 
kendt fra DR’s Ramasjang og som cirkusprinsessemedskaber af DR’s Cirkus 
Summarum. 
</p><p>
Uffe og Signe er et hit som sprechstallmeisterpar med lommerne fulde af 
smånumre – hvor vi slipper for tidligere pauseklovnes trækken tiden ud. 
</p><p>
Han er lige så rund, som han har kant, skræller krølfedtet af cirkusretorikken 
og skælder ud på artisterne – inklusive Signe, når hun som wannabe 
cirkusprinsesse insisterer på at få sin lille talentløse pjevsehund Monty 
med i showet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2242632/cirkus-arena-leverer-godt-haandvaerk-uden-de-store-overraskelser/">Cirkus Arena leverer godt 
håndværk uden de store overraskelser</a></p><p>
Til premierepublikummets jubel kom hun til at sætte ekstra trumf på rollen som 
den kiksede, da hun efter motorcykeldjævlene Diorios, der racede rundt i 
deres Globe of Death, skulle køre ind på en miniknallert – og endte med 
røven i savsmulden. 
</p><p>
Den greb Uffe <i>spot on</i>: »Der kan drøne syv mand rundt i en kuppel, og så 
kommer der en blondine på en minicrosser, og så går det galt!«. 
</p><p>
Eneste hage ved de to er, at nok har de iscenesat hele showet til en dynamisk 
favnende og farverig helhed, men de skal også sørge for at holde sig selv i 
ørerne – der skal strammes op i det løbende sjov om det lille Monty-kræ, der 
ikke kan en skid. 
</p><h3>
En rigtig cirkusaften
</h3><p>
Det er der til gengæld andre dyr, der kan. Der er højt humør over Wolfgang 
Lauenburgers hunde, der i et mylder af pjuskede størrelser flyver gennem 
ringe og tønder, pisker rundt, sjipper og jazzer, som var hele holdet på 
speed. 
</p><p>
Arenas tre afrikanske kæmpeelefanter erobrede til gengæld manegen, i et helt 
enkelt nummer, med deres overvældende fremmedhed og lugt af vilde dyr.
</p><div class="art-quote article-box">
<p class="quote"/>
<blockquote>
<p class="quote-txt">
Der er bestemt noget for ungerne i årets Arena. Men værterne - ikke den 
cirkuskunstneriske fornyelse - er det nye
</p>
<p class="sender">
Monna Dithmer 
</p>
</blockquote>
</div><p>
Smukke var de 12 hvide og brune araberheste, selv om deres formationer ikke 
helt løftede sig til en samstemt symfoni.</p><p>
Så var det sjovere med dværgponyerne, der ellevilde drønede mangen rundt – med 
Signe halsende efter sig som nok en springkåd tumling. 
</p><p>
Der er gennemgående godt med flow, varme og charme over årets forestilling, 
der markerer Cirkus Arenas 60-års jubilæum. Nok er det et show i lidt mindre 
skala, men der er niveau over numrene, og cirkusforestillinger har det 
ellers med at være alt for lange. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/ECE2305378/cirkus-arena-har-milliongaeld/">Cirkus Arena har milliongæld </a></p><p>
I tråd med at cirkusverdenen er patriarkatets højborg, er det næsten lutter 
mænd, der er sat til at fyre jubilæumsshowet af – dog med bl.a. 
luftakrobaten Karmashova som undtagelse. 
</p><p>
Når hun virtuost snurrede og kastede sig rundt i trapezen, fik man det gys i 
maven, der hører til en rigtig cirkusaften. 
</p><h3>
Benzin og testosteron
</h3><p>
Det kunne Diarios garvede motorcyklister også levere som aftenens topnummer. 
De populære gengangere i Arena er nu oppe på at være syv mand høj i 
dødskuglen (de startede med at være tre). 
</p><p>
Et stunt, der fik teltet til at ose af benzin og testosteron. Til gengæld fik 
José Michels tumpeklovne manegen fyldt med vand i stride strømme. Hvor 
befriende! For en gangs skyld et skægt klovnenummer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/cphdox/ECE2430818/cirkusprinsesse-og-cirkusprins-skal-redde-familiedynasti/">Cirkusprinsesse og cirkusprins 
skal redde familiedynasti </a></p><p>
Det er også et sjældent syn at se en dansk ’duetryller’ – Lars Ulrik fik den 
ene due efter den anden til at dukke frem fra en sæbeboble som ud af det 
rene intet. Hvor mange duer kan en mand egentlig gå og gemme på under 
skjorten? 
</p><p>
Tilsvarende kunne man måbe over de mange hvide bolde – op til otte styk – som 
tempojongløren Michel Ferreri kunne få til at rotere i luften med svimlende 
elegance. Godt, han ikke blev fyret af Uffe. 
</p><h3>
Arena er godt rustet
</h3><p>
Det er de klassiske cirkusnumre, der er i centrum, tilmed er en kanonkonge 
hentet frem som godt gammelt glansnummer, her fyret af med cykelhjelm. 
</p><p>
Der er bestemt noget for ungerne i årets Arena. Men værterne – ikke den 
cirkuskunstneriske fornyelse – er det nye. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE2242630/danske-cirkus-er-paa-vej-mod-konkurs/">Danske cirkus er på vej mod 
konkurs </a></p><p>
Det er ikke desto mindre et glimrende tiltag, som bringer cirkus ud af dets 
tidslomme i savsmulden og i dialog med dets samtid. 
</p><p class=" bl-elem">
Der skal noget til for at få de økonomisk truede cirkusforetagender til at 
overleve. Men Arena er godt rustet til at drage rundt i landet, med 
elefanter af både den ene og den anden slags. 
</p>	
</div>
</div></body></html>
