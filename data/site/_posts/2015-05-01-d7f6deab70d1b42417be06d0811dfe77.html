---
layout:     post
title: 	    "Thorning i 1. maj-tale: Der kommer ikke et fikst og færdig dagpengeforslag"
post_author:	    
post_date:	    Fri, 01 May 2015 07:00:37 +0200
post_site:	    politiken.dk 
post_link:	    http://politiken.dk/indland/politik/ECE2651155/thorning-i-1-maj-tale-der-kommer-ikke-et-fikst-og-faerdig-dagpengeforslag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Socialdemokraterne kommer fortsat ikke til at fremlægge et færdigt 
dagpengeforslag inden et valg. 
</p><p>
Det fastslår formand og statsminister Helle Thorning-Schmidt i sin 1. 
maj-tale. 
</p><p>
»Vi siger nej tak til flere hovsaløsninger og blokpolitik. Et nyt 
dagpengesystem skal være robust og holde længe. Derfor ønsker vi et 
dagpengesystem, der bygger på et bredt flertal. Det skaber tryghed. Vi vil 
gøre det ordentligt. Derfor kommer vi heller ikke til at fremlægge et fikst 
og færdigt forslag til et nyt dagpengesystem«. 
</p><p>
»Vi ønsker resultater. Ikke politiske paradeforslag«, siger Helle 
Thorning-Schmidt. 
</p><h3>
Nye genoptjeningsregler 
</h3><div class="art-quote article-box">
<p class="quote"/>
<blockquote>
<p class="quote-txt">
Et nyt dagpengesystem skal være robust og holde længe. Derfor ønsker vi et 
dagpengesystem, der bygger på et bredt flertal. Det skaber tryghed. Vi vil 
gøre det ordentligt.
</p>
<p class="sender">
Helle Thorning-Schmidt (S) 
</p>
</blockquote>
</div><p>
Hun taler fra morgenstunden hos sine partifæller i Randers, og senere rejser 
tværs over landet forbi Aarhus Fredericia og Ringe, inden hun slutter i 
Fælledparken i København. </p><p>
Med sig vil hun have det budskab, som hun allerede i går aftes præsenterede i 
en mail til de socialdemokratiske folketingsmedlemmer. 
</p><p><b class="ext-link">LÆS NYHED </b><a class="embeddedlink" href="http://politiken.dk/indland/politik/ECE2650987/thorning-lancerer-dagpengeudspil-med-indroemmelser/">Thorning lancerer dagpengeudspil 
med indrømmelser</a></p><p>
Står det til statsministeren så bliver de nuværende genoptjeningsregler til 
dagpenge ændret med et nyt dagpengesystem, for som det er nu, fungerer de 
ikke godt nok, fastslår hun. 
</p><p>
»Vi skal have et dagpengesystem, hvor færre falder ud, og hvor der er mere 
tryghed. Og kære venner, det får vi«, siger Thorning i sin tale. 
</p><h3>
Lunken modtagelse hos SF og EL 
</h3><p>
Men – for der er et men: 
</p><p>
»Vi har de penge, vi har. Dagpengesystemet må ikke blive dyrere. Og målet må 
altid være, at man er så kort tid på dagpenge som muligt. Ikke mindst når 
man har en regering, der sikrer en solid vækst. Det bedste dagpengesystem er 
en stærk økonomi«, siger hun. 
</p><p>
Thornings melding er et klart forsøg på at imødekomme den kritik, der gennem 
stort set hele valgperioden har været af hendes regering, fordi tusindvis af 
mennesker er faldet ud af dagpengesystemet på grund af de forringelser, der 
blev vedtaget under den borgerlige regering. 
</p><p><b class="ext-link">LÆS REAKTION </b><a class="embeddedlink" href="http://politiken.dk/indland/politik/ECE2651046/sf-thorning-erkender-dagpenge-problemet---men-saa-heller-ikke-mere/">SF: Thorning erkender 
dagpenge-problemet - men så heller ikke mere</a></p><p>
De nye toner får en lunken modtagelse af SF og Enhedslisten, der vil have 
statsministeren til at være mere konkret, men blandt statsministerens venner 
i Randers går de rent ind. 
</p><p>
Klapsalverne er taktfaste. Her er det Socialdemokraterne mod rov. 
</p><h3>
Stolt af resultater 
</h3><p>
Det hører man også tydeligt fra talerstolen. 
</p><p>
Helle Thorning-Schmidt lægger for med opliste alle de resultater, som 
regeringen med hende i spidsen har opnået i de seneste knap fire år: 
</p><p>
»Vi har haft vækst i seks kvartaler i træk. Budgetter er noget vi holder. Også 
når det er svært. Og vigtigst: Arbejdsløsheden falder. Beskæftigelsen 
stiger. I stedet for at uddele flere fyresedler, uddeler virksomhederne nye 
lønsedler. Der er kommet over 30.000 nye job. Før mistede vi 
arbejdspladser... Vi er Socialdemokrater. Og vi gør en forskel«, siger hun. 
</p><p><b class="ext-link">OVERBLIK </b><a class="embeddedlink" href="http://politiken.dk/indland/politik/ECE2648268/overblik-her-taler-toppolitikerne-1-maj/">Her taler toppolitikerne 1. maj</a></p><p>
Der er også blevet plads til de klassiske paroler: 
</p><p>
»Danmark er et særligt land. Vi har hinandens ryg. Solidaritet er ikke et 
fremmedord. Det er en stærk værdi. Hvis du bliver syg, går du til lægen uden 
dit dankort. Vores børn får en god og gratis uddannelse. Lønmodtagerne har 
ordentlige vilkår. Og alderdom er ikke det samme som fattigdom«. 
</p><p>
»Ja, vi har skabt et fantastisk land. Og vi har gjort det sammen. Med 
Socialdemokraterne og arbejderbevægelsen i front. Det er det Danmark, du 
kender«, siger Helle Thorning-Schmidt og gentager sloganet fra 
Socialdemokraternes valgkampagne. 
</p><h3>
Verbale tæsk til Løkke 
</h3><div class="art-quote article-box">
<p class="quote"/>
<blockquote>
<p class="quote-txt">
Lad det være helt klart: Vi vil ikke have Lars Løkke Rasmussens Danmark tilbage
</p>
<p class="sender">
Helle Thorning-Schmidt (S) 
</p>
</blockquote>
</div><p>
Hvad der imidlertid ikke er plads til, er de blå. </p><p>
Over mere end to hele talesider får Thornings største konkurrent, Venstres 
Lars Løkke Rasmussen, verbale prygl. 
</p><p><b class="ext-link">LÆS NYHED </b><a class="embeddedlink" href="http://politiken.dk/indland/politik/ECE2648071/floejteaktivister-dropper-protestaktion-1-maj/">Fløjteaktivister dropper 
protestaktion 1. maj</a></p><p>
»I 2011 overtog vi ansvaret efter Lars Løkke Rasmussen og 10 år med VKO. Vi 
var et af de lande, som blev ramt hårdest af krisen. Hvorfor?«, spørger 
Thorning og svarer selv: 
</p><p>
»Sandheden er, at de borgerlige ikke magtede at tage ansvaret for Danmark. For 
hemmeligheden om de borgerlige er, at de er bedre til at bruge penge end til 
at holde budgetter. Virksomhedernes konkurrenceevne blev forsømt. 
Arbejdsløsheden steg. De rigeste fik enorme skattelettelser. Almindelige 
lønmodtagere fik multimedieskatten. Fællesskabet slog revner«. 
</p><p>
»Lad det være helt klart: Vi vil ikke have Lars Løkke Rasmussens Danmark 
tilbage«, fastslår hun, holder en kunstpause og høster hyldesten. 
</p><h3>
Thulesens dårlige idé 
</h3><p>
Også Danske Folkeparti og Kristian Thulesen Dahl får et hak. Thorning glemmer 
ikke at minde om, at det var dem, der i sin tid kom med idéen til det 
dagpengesystem, den nuværende regering nu tumler med: 
</p><p>
»I 2010 fik Kristian Thulesen Dahl en ide. En rigtig dårlig ide. Over en 
omgang flæskesteg ændrede han sammen med Lars Løkke dagpengesystemet. Siden 
har over 50.000 mistet deres dagpenge. Man må håbe, at det var en god 
flæskesteg, han fik den aften«, siger hun og henvender sig siden til sit 
parlamentariske grundlag: 
</p><p>
»Derfor vil jeg også sige til vores venner i SF og Enhedslisten: Er det ikke 
på tide, at I stopper med at sige, at det er socialdemokraterne, der ikke 
ønsker et nyt dagpengesystem. Når nu alle ved, at dagpengesystemet er 
Kristian Thulesen Dahls ansvar«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2650845/norsk-1-maj-opsang-tag-flere-flygtninge/">Norsk 1. maj-opsang: Tag flere 
flygtninge </a></p><p>
»Er det ikke på tide, at I fortæller danskerne, at lønmodtagerne er bedst 
tjent med, at det er Socialdemokraterne, som sikrer et nyt dagpengesystem. 
Og at det ikke skal være Løkke og Thulesen Dahl – der som Knold og Tot – 
skal forsøge at rydde op efter sig selv? Jeg synes, at svarene giver sig 
selv«, siger Thorning. 
</p><p class=" bl-elem">
Med Socialdemokraternes faner på hver side af sig nikker og smiler hun til sit 
publikum, der synes ganske enige med deres formand. Helle Thorning-Schmidt 
har startet 1. maj i venneland. 
</p>	
</div>

</div></body></html>
