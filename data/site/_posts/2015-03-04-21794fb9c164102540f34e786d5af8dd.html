---
layout:     post
title: 	    "Sexisme er stadig tabu, men det vil landets største fagforbund ændre på"
post_author:	    
post_date:	    Wed, 04 Mar 2015 18:10:36 +0100
post_site:	    politiken.dk 
post_link:	    http://politiken.dk/indland/ECE2573863/sexisme-er-stadig-tabu-men-det-vil-landets-stoerste-fagforbund-aendre-paa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Sexchikane</p><p>FAKTA</p>
<div class="fakta-body" data-buildingblock="embedded_factboxlink">
<p><b>Hvert femte af 3F’s </b></p><p>kvindelige medlemmer har oplevet uønsket </p><p>seksuel opmærksomhed på deres arbejdsplads</p><p> fra enten kolleger, en chef eller en leder.</p><p><b>Ifølge den nyeste </b>EU- rapport om vold mod kvinder er Danmark det land, hvor flest kvinder </p><p>inden for det seneste år har oplevet seksuel</p><p class=" bl-elem"> chikane i deres hverdag. </p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
</p><p>Når det gælder vold, er der en bred konsensus om, at det ikke bør finde sted. Sådan er det ikke med sexisme og mange former for sexchikane</p><p/><p class=" bl-elem"/>

<p class="sender">
</p><p>Kenneth Reinicke, </p><p class=" bl-elem">mandeforsker</p> 

</blockquote>
</div><p>
»Lad mig sutte din pik!«. 
</p><p>
Den højrøstede kvinde på gadehjørnet læner sig frem, da hun råber ad manden på 
cyklen foran sig. Han svarer ikke. Kigger i stedet skræmt væk. 
</p><p>
»Tror du ikke, jeg kan se, du sidder der og ryster din røv i hovedet på mig? 
Med dine fine små blå bermudashorts?«. 
</p><p>
Scenen udspiller sig på en storskærm i fagforeningen 3F’s hovedbestyrelsessal. 
YouTube-videoen får flere af de godt 50 fremmødte til at grine og ryste på 
hovedet. For scenariet synes absurd: En hjemmegående husfar, der gennem en 
hel dag bliver råbt an, forulempet fysisk, seksualiseret og talt kælent ned 
til af kvinder alene på grund af sit køn. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/kroniken/ECE2569071/hvorfor-er-det-saa-svaert-for-maend-at-bremse-sexchikane/">Hvorfor er det så svært for 
mænd at bremse sexchikane? </a></p><p>
»Ja, den her lille film sætter tankerne i gang. Men realiteten er, at de ting, 
manden her bliver udsat for, er en del af mange kvinders hverdag«, siger 
Helena G. Hansen fra Dansk Kvindesamfund, da hun indtager talerstolen. 
</p><p>
Hun er blevet inviteret til at tale af 3F, der har kaldt forskere, 
interesseorganisationer og politikere til høringskonference om sexisme og 
sexchikane. Det er et stort og overset problem, at nogle mænd overskrider 
kvinders grænser fysisk og verbalt, mener fagforeningen, der repræsenterer 
knap 300.000 medlemmer inden for blandt andet industri, transport og 
restauration. 
</p><p>
Ifølge 3F’s næstformand, Jane Korczak, er sexchikane på danske arbejdspladser 
og kække tilråb på gaden fra mænd to sider af samme sag. 
</p><p>
»Der er en udbredt sexisme i samfundet. Vi har en kultur, hvor det er okay at 
kommentere kvinders kroppe, være fræk og til tider grænseoverskridende, men 
det er ikke legalt at sige fra uden frygt for at blive kaldt snerpet eller 
for at blive negligeret. Det er den form for sexisme, der kan føre til 
sexchikane på arbejdspladserne«, siger hun. 
</p><h3>
Topscorer i chikane 
</h3><p>
3F lavede i efteråret en undersøgelse, der viste, at 20 procent af deres 
kvindelige medlemmer har oplevet uønsket seksuel opmærksomhed på deres 
arbejdsplads. 
</p><p>
I foråret kom en EU-rapport baseret på interviews med 42.000 kvinder, der 
placerede Danmark som den absolutte topscorer, når det gælder seksuel 
chikane. 37 procent af de adspurgte havde inden for det seneste år oplevet 
krænkende, upassende eller ubehagelige tilnærmelser i deres dagligdag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2563669/der-er-en-understroem-af-sexisme-i-dansk-musikliv/">Der er en understrøm af 
sexisme i dansk musikliv</a></p><p>
»Det er helt skandaløst. Det er smaddervigtigt at få sat det her på 
dagsordenen, for oplevelserne kan have store konsekvenser for den enkelte«, 
siger direktør for EU’s Agentur for Grundlæggende Rettigheder Morten Kjærum, 
der har været med til at lave EU-undersøgelsen, der er den hidtil største af 
sin art. 
</p><p>
Men det er svært at få offentligheden til at forstå, at der er et problem, 
oplever han. I modsætning til andre EU-lande, der har taget rapportens 
resultater dybt alvorligt, har danske toppolitikere og medier nærmest 
ignoreret konklusionerne. Ifølge mandeforsker Kenneth Reinicke skal 
forklaringen findes i, at mange varianter af seksuel chikane er socialt 
accepteret i vores kulturs »patriarkalske selvforståelse«. 
</p><p>
»Når det for eksempel gælder vold, er der en bred konsensus om, at det ikke 
bør finde sted. Sådan er det ikke med sexisme og mange former for 
sexchikane«, siger han og peger på, at mænd ofte opfatter situationen helt 
anderledes, når kvinder oplever deres adfærd som grænseoverskridende. 
</p><p>
»Nogle mænd føler sig berettiget til at kommentere kvinders kroppe eller gøre 
tilnærmelser. De er hverken psykopater eller socialt afvigende, men de 
mangler empatisk indlevelsesevne i forhold til at forstå, at det, de gør, 
kan blive opfattet som ubehageligt eller krænkende. De synes selv, det er 
helt i orden. Det er jo bare kvinderne, der skal slappe lidt af og forstå, 
at det hele er for sjov, mener de«. 
</p><h3>
Et fælles sprog
</h3><p>
At diskutere sexisme og seksuel chikane i det offentlige rum er blevet mere 
udbredt de seneste år. Programmer som DR’s ’Ti stille kvinde’ har kastet lys 
over, at mange kvindelige debattører bliver udsat for seksuelle 
tilnærmelser, nedsættende kommentarer og trusler, der knytter sig til deres 
køn. YouTube-videoen, der viser en kvinde blive antastet af utallige mænd på 
en gåtur i New Yorks gader, er blevet vist næsten 40 millioner gange. 
</p><p>
En søgning i mediedatabasen Infomedia viser, at ordet sexisme optrådte i 143 
artikler i landsdækkende dagblade sidste år. I 2010 blev ordet nævnt i 39 
artikler. Det øgede fokus glæder Helena G. Hansen fra Dansk Kvindesamfund, 
der i 2013 lancerede projekt ’Stop sexisme’ tidligere kendt som ’The 
Everyday Sexism Project Danmark’, der har til formål at få både den åbenlyse 
seksuelle chikane og den ofte mere skjulte såkaldte hverdagssexisme sat på 
mediers og politikeres dagsorden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/fomo/klummer_fomo/ECE2535964/fuck-dig-din-smatso/">»Fuck dig din smatso«</a></p><p>
»At vi får et fælles sprog, så vi kan italesætte, når vi udsættes for sexisme 
og sexchikane, er første skidt til at kunne gøre noget ved det. Det er 
vigtigt at kunne sige fra og problematisere en grænseoverskridende adfærd 
uden at blive kaldt en snerpe«, siger Helena G. Hansen. Hun ved godt, at 
mange ryster på hovedet, når hun og andre lufter deres nultolerance over for 
sexisme for eksempel i form af tilråb, gramseri og frække bemærkninger. Men 
det, Dansk Kvindesamfund opponerer imod, er hverken gensidig flirt eller 
behagelige komplimenter, understreger hun. 
</p><p class=" bl-elem">
»Seksuel chikane handler om, at der er nogle, der overskrider andres grænser 
bevidst eller ubevidst. Vi vil ikke dræbe flirt eller gnisten mellem 
kønnene. Men der er altså ikke så meget gnist over at være udsat for noget, 
man føler er ubehageligt eller grænseoverskridende«. 
</p>	
</div>
</div></body></html>
