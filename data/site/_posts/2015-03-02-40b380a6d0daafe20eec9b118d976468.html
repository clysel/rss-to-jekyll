---
layout:     post
title: 	    "Kunstner skaber verdens mindste menneskeskulptur"
post_author:	    
post_date:	    Mon, 02 Mar 2015 15:16:43 +0100
post_site:	    politiken.dk 
post_link:	    http://politiken.dk/viden/ECE2559436/kunstner-skaber-verdens-mindste-menneskeskulptur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Blå bogJonty Hurwitz</p>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00915/Viden_Jonty_Hurwitz_915590k.jpg" alt="" border="0"/></span></p><p><b>Født i </b>Sydafrika og læste til ingeniør på University of the 
Witwatersrand i Johannesburg. Flyttede til London, og svævede rundt i 
dotcom-boblen i flere år som udvikler, entreprenør og kreativ direktør og 
lavede kunst i sin fritid. 
</p><p class=" bl-elem"><b>I 2013</b> offentliggjorde han nogle af sine menneskeskulpturer i 
nanostørrelse på internettet, og inden for få dage tog det viral karakter og 
har samlet set ført til cirka 30 millioner visninger. 
</p>
</div>
</div><p>
En nøgen kvinde står i et hvidt rum i en yndefuld position. Hun er badet i et 
hav af linser fra Nikon-kameraer, der fotograferer hendes hvide hud fra 
enhver tænkelig vinkel. Fra alle leder, kanter og højder. 
</p><p>
Det foregår i et laboratorium, hvor den engelske kunstner Jonty Hurwitz har 
kastet sig over 3D-print-teknologien for at skabe verdens mindste 3D-print 
af et menneske og dermed verdens mindste kunstværk, som forestiller vores 
art. 
</p><p>
Han og hans samarbejdspartnere bruger et russisk computerprogram til at 
omsætte de mange hundrede billeder til at lave en 3D-konstruktion af den 
nøgne kvinde. Den formateres til en 3D-printvenlig fil og er nu klar til at 
blive sendt til en 3D-printer. 3D-printere adskiller fra de printere, vi 
bruger til dagligt, hvor vi er vant til, at produktet kommer ud i to 
dimensioner som blæk på hvidt papir. I en 3D-printer er der en tredje 
dimension i spil, og det er deciderede ting, der kommer ud af 3D-printeren. 
</p><h3>
Bliver født i en 3D-printer 
</h3><p>
Jonty Hurwitz sender filen til nogle tyske forskere i Karlsruhe, der er 
specialister i at 3D-printe ting i nanostørrelse. Det vil sige en 
milliardtedel af en meter og altså ting, der ikke kan ses med det blotte 
øje. De bruger en ny avanceret 3D-print-teknologi, hvor en laser kan få en 
flydende plastikmasse til at størkne, der hvor den rammer. Med en præcision 
i nanostørrelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2393414/3d-print-redder-matildes-ansigt/">3D-print redder Matildes ansigt</a></p><p>
Måneder senere får Jonty Hurwitz tilsendt en stor pakke med posten. Han åbner 
den ene pakke efter den anden, som var det en af de velkendte russiske 
dukker. Snart sidder han med en lille juvelæske, som denne gang ikke rummer 
en ring. Han åbner den, og i midten ligger der et lille firkantet spejl, men 
han kan ingenting se. Andet end sig selv. 
</p><p>
For at se, hvad den lille æske rummer, må han atter tage fat i videnskabelige 
samarbejdspartnere og i denne omgang en engelsk forskergruppe, som mestrer 
at håndtere et elektronmikroskop. Et mikroskop, der kan se ting, som er 
meget, meget små og usynlige for det blotte øje. 
</p><h3>
Den nøgne kvinde forsvandt 
</h3><p>
Det tager nogle timer, men pludselig er den nøgne kvinde at finde på 
computerskærmen i den samme positur, som da hun blev fotograferet i studiet. 
Denne gang er hun blot en del mindre end bredden på et hår! Projektet var 
lykkedes, men hun kom aldrig tilbage i æsken. Da de gerne ville mikroskopere 
hende fra en lidt anden vinkel, kom forskeren, der betjente 
elektronmikroskopet, til at sætte en finger på glasset, hvor den 
mikroskopiske kvinde stod. Det kunne et fingeraftryk afsløre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/ECE2393076/mit-foerste-3d-print/">Mit første 3D-print</a></p><p>
Fra forskerens finger er hun sikkert endt et nyt sted – som miniputverdenens 
svar på den lille tinsoldat – og chancen for at finde hende igen må i 
bogstaveligste forstand siges at være mikroskopisk lille. Hun vil forblive, 
hvad hun er: en usynlig skulptur, som er blevet døbt ’Trust’. 
</p><p>
I en mail til Politiken giver kunstneren denne fortolkning af det lille og nu 
forsvundne værk: 
</p><p class=" bl-elem">
»I mine øjne kan denne skulptur i nanostørrelse nærmest tage mytiske 
proportioner, og det er netop fascination af myte, der har drevet så mange 
øjne til at se det, der ikke kan ses. Skulpturen fortæller historien om os 
selv. Legenden om, hvordan vi udviklede os fra at lave stenredskaber til at 
beskæftige os med kvantefysik på blot 6.000 år. Skulpturen fremhæver på sin 
egen lille måde, hvor vi kommer fra, hvem vi er, og hvor vi måske er på vej 
hen. Den repræsenterer det muliges kunst. Jeg håber, at mit værk kan 
inspirere til videnskabelig kreativitet i unge hjerner«. 
</p>	
</div>
</div></body></html>
