---
layout:     post
title: 	    "Kollapset norsk motorvejsbro skal genopbygges, så den ligner på en prik"
post_author:	    Adam Fribo
post_date:	    Wed, 25 Feb 2015 07:02:25 +0000
post_site:	    ing.dk 
post_link:	    http://ing.dk/artikel/kollapset-norsk-motorvejsbro-skal-genopbygges-saa-den-ligner-paa-en-prik-174357
---
<html><body><div><section class="body"><p>Den sydgående del af Skjeggestad-broen i Norge blev sprængt lørdag eftermiddag, og nu står de norske myndigheder tilbage med overvejelserne om, hvad der skal erstatte den ødelagte konstruktion.</p>
			<p>Ifølge projektleder Arvid Veseth fra det norske vejvæsen er det mest sandsynligt, at den nye bro kommer til at ligne den gamle på en prik.</p>
			<p>»Ud fra det, vi har set, er det mest sandsynligt, at den nye bro bliver en kassedragerbro akkurat som den, vi har sprængt i luften,« siger han til <a href="http://www.tu.no/samferdsel/2015/02/25/vegvesenet-vil-bygge-skjeggestadbrua-akkurat-som-den-var?utm_source=feedburner&amp;utm_medium=feed&amp;utm_campaign=Feed%3A+tekniskukebladrss+%28Teknisk+Ukeblad+-+tu.no%29">Teknisk Ugeblad</a>.</p>
			
			<p>Der er forholdsvist ustabil undergrund rundt om broen, og kollapset skyldtes da også et jordskred. Men alligevel udelukker Arvid Veseth, at man eksempelvis vil byggen en hængebro.</p>
			<p>»Det er meget usandsynligt, at vi ændrer brotype. En hængebro vil både være dyrere og tage længere tid,« siger han.</p>
			
			<p>Den nordgående del af Skjeggestad-broen står næsten uskadt efter både jordskred og sprængning, og de norske myndigheder håber, den kan tages i brug inden for få måneder.</p>
		</section></div></body></html>
