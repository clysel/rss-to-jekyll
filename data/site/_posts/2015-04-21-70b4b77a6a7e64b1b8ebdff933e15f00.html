---
layout:     post
title: 	    "Undersøgelse: Mange patienter føler sig overset"
post_author:	    
post_date:	    Tue, 21 Apr 2015 11:28:11 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2636619/undersoegelse-mange-patienter-foeler-sig-overset/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sygehuspatienter og pårørende har ikke nok at skulle have sagt om deres egen 
behandling og pleje.
</p><p>
Sådan lyder dommen fra patienterne selv i Danske Regioners årlige 
tilfredshedsundersøgelse blandt over 146.000 patienter. På mange områder er 
patienterne tilfredse, men ikke med deres egen indflydelse.
</p><p>
Kun hver 10. ambulante patient føler sig i høj eller meget høj grad inddraget 
i beslutninger om behandling og pleje. For de akut indlagte gælder det fire 
ud af 10. Hos patienter, der indlægges til planlagt behandling, mener seks 
af 10, at de har stor indflydelse på behandlingen.
</p><p>
Undersøgelsen hos de somatiske patienter modsvares af tilsvarende tal fra 
psykiatrien. Her føler både patienter og pårørende sig langt mere inddraget 
af personalet.
</p><p>
»Vi skal blive meget bedre til at lytte til borgerne og sætte dem i centrum 
for behandlingen. Det skal stå soleklart for alle i sundhedsvæsnet, at 
patientens ønsker også er vores ønske«, siger Ulla Astman (S), formand for 
Danske Regioners sundhedsudvalg.
</p><h3><b>Fra patienter til forbrugere</b></h3><p>
Hun mener, at der længe mest har været fokus på den rigtige behandling ifølge 
bøgerne og på, at alle for enhver pris skulle behandles ens.
</p><p>
»Så har man rettet bevidstløst ind efter retningslinjerne i stedet for at 
lytte til, hvad netop denne patient gerne vil have«, siger hun.
</p><p>
Hun peger på, at mange patienter i dag selv søger oplysninger om sygdom og 
behandling.
</p><p>
»De optræder mere som forbrugere i sundhedsvæsnet end som nogen, der 
autoritetstro lytter til personalet i de hvide kitler«, siger hun.
</p><p>
Sammen med blandt andet Kommunernes Landsforening og Danske Patienter har 
regionerne lavet en vision for Borgernes Sundhedsvæsen, hvor patienterne 
skal spille en langt mere central rolle.
</p><p class=" bl-elem">
En handlingsplan for projektet præsenteres i forbindelse med Danske Regioners 
generalforsamling i Aarhus 23. april.
</p>	
</div>

</div></body></html>
