---
layout:     post
title: 	    "Minister og butikker går sammen om indsats for sundhed og bæredygtighed"
post_author:	    
post_date:	    Sat, 07 Mar 2015 19:15:21 +0100
post_site:	    politiken.dk 
post_link:	    http://politiken.dk/forbrugogliv/forbrug/tjekmad/ECE2574927/minister-og-butikker-gaar-sammen-om-indsats-for-sundhed-og-baeredygtighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Nye ambitioner for vores madvaner</h4>
<div class="fakta-body" data-buildingblock="embedded_factboxlink">
<p>
Flere dagligvarebutikker har underskrevet Fødevareministeriets charter og har 
dermed forpligtet sig til at indfri visionerne på en eller flere af de fem 
nedenstående områder.
</p><p><b>1. </b>Fremover skal det være lettere at træffe sundere valg i butikkerne.
</p><p><b>2.</b> Det skal fremover være nemmere at købe bæredygtige produkter.
</p><p><b>3. </b>Det skal være nemmere for forbrugerne at købe produkter med et 
højt niveau af dyrevelfærd.
</p><p><b>4.</b> Fremover skal der være flere specialprodukter og årstidens råvarer 
på hylderne.
</p><p><b>5. </b>Dagligvarebutikkerne skal fremover gøre endnu mere for at 
nedbringe madspild.
</p><p class=" bl-elem"><i class=" bl-elem">Kilde: Fødevareministeriet</i></p>
</div>
</div><p>
En økologisk, dansk kylling, gulerødder fra den sydsjællandske muld eller 
grovvalsede havregryn fra Gram Slot. Det er ikke lige gyldigt, hvad der 
bliver fyldt i de danske indkøbskurve. Ud over sundhed har vores indkøb af 
fødevarer betydning for miljøet, klimaet og dyrevelfærden. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/tjekmad/ECE2566756/forbrugere-man-gider-ikke-betale-det-dobbelte-for-en-oekologisk-citron/">Forbrugere: »Man gider ikke 
betale det dobbelte for en økologisk citron«</a></p><p>
Derfor har Fødevareministeriet netop lavet en aftale med en række danske 
dagligvarebutikker, der skal sikre, at forbrugerne får flere og bedre 
muligheder for at vælge med omtanke, når køleskabet skal fyldes op. 
</p><p>
»Jeg mener, at vi bør revolutionere hele den måde danskerne spiser på. Hvis 
det skal lykkedes, så skal hele samfundet være med, og der er detailhandlen 
utrolig vigtig. Det er jo i høj grad dem, der er med til at bestemme, hvad 
vi spiser, fordi de er med til at påvirke vores valg«, siger Dan Jørgensen. 
</p><p>
Selvom udviklingen allerede er i gang, og Danmark er et af de lande i verden, 
hvor forbrugerne køber mest økologi, kan vi blive endnu bedre til både at 
handle økologisk, men også mere sundt og bæredygtigt, mener 
fødevareministeren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/indkoeb/ECE2436378/vi-putter-flere-oeko-varer-i-kurven/">Vi putter flere øko-varer i 
kurven</a></p><p>
»Det er over halvdelen af omsætningen i detailhandlen, der er nu er omfattet 
af chartret, så vi kommer til at se en bred vifte af konkrete tiltag inden 
for de her områder,« mener Dan Jørgensen. Han mener, at det er et plus, at 
aftalen ikke består af en begrænset beslutning om, at for eksempel slikket 
fjernes fra kasserne. 
</p><p>
»Det havde været en lille ting. I stedet har vi sagt, at vi er helt med på, at 
butikkerne selvfølgelig skal adskille sig fra hinanden, og derfor må de selv 
bestemme, hvordan de vil nå de her mål, men man binder sig altså til at gøre 
noget«, siger Dan Jørgensen. 
</p><h3>
Skærpet konkurrence 
</h3><p>
Chartret forpligter de danske dagligvarebutikker til at indfri ambitionerne 
inden for et eller flere af de fem områder sundhed, økologi, dyrevelfærd, 
kvalitet og mangfoldighed samt madspild. Blandt underskriverne er Coop, 
Lidl, Dagrofa og Reitan. 
</p><p>
Hos Coop håber de på, at aftalen kan være med til at forstærke en i forvejen 
positiv udvikling. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2526713/prisfald-her-faar-du-mest-oekogroent-for-pengene/">Prisfald: Her får du mest 
økogrønt for pengene</a></p><p>
»Vi har siden juni sidste år arbejdet med et madmanifest med seks konkrete 
løfter, der skal sætte det gode måltid, den gode vare og det gode valg på 
dagsordenen. Og selvom vi i forvejen har gjort meget, kan vi gøre meget 
mere«, siger Jens Juul Nielsen, Informationsdirektør i Coop. 
</p><p>
Coop ser den nye aftale som en mulighed for at skærpe opmærksomheden omkring 
danskernes madvaner yderligere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE2511169/oekologisk-koed-er-supermarkedernes-nye-slagmark/">Økologisk kød er 
supermarkedernes nye slagmark </a></p><p>
»Det er jo gode sager ministeren peger på, og det giver yderligere fokus på 
den danske madkultur, hvilket er med til at skærpe konkurrencesituationen og 
i sidste ende gavne forbrugerne«, siger Jens Juul Nielsen, der af 
konkurrencemæssige hensyn ikke vil sige noget om, hvad de konkret vil gøres 
anderledes i butikkerne. 
</p><p>
Også De Samvirkende Købmænd, der er brancheorganisation for selvstændige 
forretningsdrivende i dansk dagligvarehandel, bakker op om aftalen og har 
sat deres underskrift på ministerens vision. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/madnyt/ECE2513977/halvdelen-af-os-ligeglade-med-mad---resten-er-de-frelste/">Halvdelen af os ligeglade med 
mad - resten er de 'frelste'</a></p><p>
»De elementer, der indgår, er problemstillinger mange af vores kæder og 
grossister i forvejen arbejder med. Nu får vi alle med og kan forstærke 
indsatsen, så vi samlet får mere ud af det«, siger John Wagner, adm. 
direktør i De Samvirkende Købmænd. 
</p><p>
Ud over at binde sig til at indfri ambitionerne forpligter aftalen også 
dagligvarekæderne til at indrapportere, hvad de har gjort for at opnå 
ambitionerne til offentliggørelse på Fødevareministeriets hjemmeside. 
</p><p>
»Transparensen er en kæmpe motivationsfaktor for at levere meget ambitiøst på 
de her målsætninger«, siger Dan Jørgensen. 
</p><h3>
»Et uambitiøst projekt«
</h3><p>
Fødevareministeren har inviteret alle danske dagligvarebutikker til at være 
med i chartret. Dansk Supermarked har siddet med ved møder med både 
ministeren og Fødevarestyrelsen, men har valgt at stå uden for aftalen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE2506488/nu-bliver-oekoaebler-og-oekokoed-billigere/">Nu bliver økoæbler og økokød 
billigere</a></p><p>
»Det er flotte ord, og der er jo ikke noget vi er uenige i, men det har bare 
ikke rigtig nogen værdi, når det ikke indeholder noget konkret eller 
målbart«, siger Mads Hvidtved Grand, kommunikationsdirektør i Dansk 
Supermarked. 
</p><p>
»Man kan spørge, hvorfor overhovedet bruge tid på noget, der er så uambitiøst 
og ukonkret som det her? Vi kan ikke se, at det kan gøre en forskel. Vi er 
jo i gang og har været det i mange år«, siger Mads Hvidtved Grand. 
</p><p>
Fødevareministeren, forstår dog ikke den kritik. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/ECE2550433/oekologien-er-paa-fremmarch-i-kantiner-og-restauranter/">Økologien er på fremmarch i 
kantiner og restauranter</a></p><p>
»Hvis man syntes, det er godt og har tænkt sig at gøre det, hvorfor vil man så 
ikke forpligte sig? At gøre det mere konkret og indsnævret vil være 
kontraproduktivt i forhold til det, vi ønsker at skabe«, siger Dan 
Jørgensen. 
</p><p class=" bl-elem">
Som led i chartret vil Fødevareministeriet rydde op i bureaukriteriet i 
rammevilkårerne for dagligvarebutikkerne. De vil blandt andet tydeliggøre 
reglerne for løssalg af økologisk frugt. 
</p>	
</div>
</div></body></html>
