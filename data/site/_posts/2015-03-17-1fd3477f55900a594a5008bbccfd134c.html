---
layout:     post
title: 	    "Goodbye Messenger: Nu smadres Nasa-sonde mod Merkurs overflade"
post_author:	    Thomas Djursing
post_date:	    Tue, 17 Mar 2015 10:35:00 +0000
post_site:	    ing.dk 
post_link:	    http://ing.dk/artikel/goodbye-messenger-nu-smadres-nasa-sonde-mod-merkurs-overflade-174815
---
<html><body><div><section class="body"><p>Brændstofmåleren på Nasas gamle Messenger-sonde, en tung dame på næsten et halvt ton, er nu nede på et så kritisk niveau, at det er tid til at sige farvel.</p>
			<p>I øjeblikket kredser Messenger omkring Merkur i en højde af kun 15 kilometer, og sonden kan kun udføre frem ganske små tændinger af motoren, før den uundgåeligt vil knuses mod overfladen. Det var forventet at ske i midten af marts, men Nasas teknikker kan udføre motortændingerne, så den kan leve til slutningen af april, lyder det.</p>
			<p>Imens knipser Messenger løs af Merkurs overflade og sender unikke nærbilleder hjem, der afslører detaljer om planeten, som ingen har set før.</p>
			<p><figure class="plugin right zoomable"><img data-original-image="http://ing.dk/sites/ing/files/nn1.jpg" src="http://ing.dk/sites/ing/files/styles/w1120_media_right/public/nn1.jpg?itok=QoqAEX9z" alt=""/><figcaption>Is har overlevet i Merkurs kratre, fordi der konstant er skygge her. (Foto: Nasa) </figcaption></figure></p>
			<p>For første gang opdager forskerne små revner på overfladen af Merkur. De ser også nyligt dannede huller på overfladen, og aner detaljer i de store kratre. Tidligere kunne forskerne ikke se andet end ensformigt sort i kratrene, men blandt andet i det såkaldte Fuller-krater opdager de skift mellem lys og mørke og indikationer på, at en kulstofrig genstand dækker over et område med is. En mulighed er, at en meteorit fra det ydre solsystem hamrede ind i Merkur og afsatte vand, skriver <a href="http://www.nature.com/news/mercury-seen-as-never-before-1.17088">Nature.</a></p>
			<p>Læs mere om Messenger-missionen <a href="http://www.nasa.gov/mission_pages/messenger/main/#.VQf5xfmG-ZM">her</a></p>
			<p>Messenger-missionen går helt tilbage til juli 1999, hvor den blev godkendt, og i august 2004 blev sonden så opsendt med en Delta II raket. I oktober 2006 passerede den Venus, og i januar 2008 fløj den første gang forbi Merkur. Men den skulle gå tre år, før den i marts 2011 var i position til at gå i kredsløb om Merkur.</p>
			<p>Når Messenger knuses mod Merkur, vil der gå ni år, før en ny ung rumsonde overtager arbejdet fra den aldrende Messenger. Til den tid bliver det rumsonden BepiColumbo fra det europæiske rumagentur ESA.</p>
		</section></div></body></html>
