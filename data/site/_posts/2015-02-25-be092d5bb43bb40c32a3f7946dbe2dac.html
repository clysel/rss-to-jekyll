---
layout:     post
title: 	    "Naser Khader: Omar var ikke blevet terrorist, hvis han var vokset op i Vojens"
post_author:	    
post_date:	    Wed, 25 Feb 2015 11:37:44 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2562469/naser-khader-omar-var-ikke-blevet-terrorist-hvis-han-var-vokset-op-i-vojens/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
En lejlighed i Mjølnerparken på 80 kvadratmeter med tre værelser koster under 
6.000 kroner i husleje om måneden.
</p><p>
I dag er der for få boliger i så lav en prisklasse i København. Derfor bør 
fremtidens almene boligpolitik fokusere på at få bygget mange flere billige 
boliger, så socialt belastede familier fra ghettoer som eksempelvis 
Mjølnerparken har en reel mulighed for at flytte et andet sted hen. 
</p><p>
En sådan strategi er helt afgørende for at løse problemer med kriminalitet og 
radikalisering i belastede boligområder. 
</p><p>
Sådan lyder det fra Naser Khader, der er kandidat til Folketinget for de 
konservative og går efter at blive valgt ind igen efter fire uden for 
politik, hvor han har fungeret som ekspert på det amerikanske Hudson 
Institute. 
</p><h3>
Omar, speedway og danske kammerater 
</h3><p>
Efter terrorangrebet i København 14. februar mener Khader, at det er på tide 
at kaste et kritisk blik på sammensætningen af beboerne i ghettoerne. 
Gerningsmanden Omar el-Hussein voksede op i blandt andet Mjølnerparken, hvor 
han var en del af bandemiljøet. 
</p><p>
»Jeg kan simpelthen ikke se nogle fordele ved de såkaldte ghettoer. Jeg synes, 
at folk fremover skal leve spredt. Hvis nu Omar var vokset op i nærheden af 
Vojens, havde kørt speedway og haft danske kammerater, så tror jeg ikke, at 
han var endt der. Sandsynligheden for at ende som ham er større i 
Mjølnerparken, Vollsmose og Gellerup«, siger Naser Khader med henvisning til 
tre af mest kendte og omdiskuterede ghetto-områder i Danmark. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/fokus_danmark/fokus_terror/ECE2552115/gerningsmand-voksede-op-med-vold-vaaben-og-bandekrig-i-ghettoen/">Gerningsmand voksede op med 
vold, våben og bandekrig i ghettoen</a></p><div class="art-quote article-box">
<p class="quote"/>
<blockquote>
<p class="quote-txt">
Alle polikere har en minister i maven
</p>
<p class="sender">
Naser Khader 
</p>
</blockquote>
</div><p>
Khader annoncerede for en uge siden, at han stiller op til Folketinget i 
kredsene Aarhus Syd og Skanderborg, som er blevet ledige, fordi Tom Behnke 
har valgt ikke at genopstille. </p><p>
Khader føler, at han kan bidrage med en masse viden, som han har opsamlet 
gennem de seneste fire år. Samtidig er emner, der optager Naser Khader, højt 
på den politiske dagsorden. Selv nævner han kaos i Mellemøsten og 
konsekvensen for vores hverdag i Danmark, islamisme på fremmarch, terror, 
integrationsproblemer og borgerkrigen i Syrien som nogle af de temaer, han 
brænder allermest for.
</p><p>
»Banderne og de religiøse grupper styrer i ghettoerne. Du bliver faktisk 
mobbet, drillet og forulempet, hvis du er integreret. Hizb ut-Tahrir holder 
hadforedrag i Mjølnerparken om søndagen. Der sker meget, som gør, at nogen 
kan udvikle sig i en kriminel retning eller i retning af terror. Det bedste 
er, at folk bor spredt. Hvordan gør man så det? Mange har ikke selv valgt at 
bo der, så hvis man giver folk nogle andre muligheder, så behøver man ikke 
at sprede dem. Så kan det gøres frivilligt«, siger Naser Khader.
</p><h3>
Der skal være et sted at flytte hen 
</h3><p>
Folk kan nemlig godt selv se, at det er et problem at bo i en ghetto. Ikke 
mindst forældre til skolebørn. 
</p><p>
»Derfor skal vi tænke langsigtet, når vi bygger sociale boliger, for boligerne 
skal jo være der. Du kan ikke sige til folk, at de skal sprede sig, hvis der 
ikke er nogen steder at sprede sig hen. Det er sådan noget, vi skal tænke på 
fremover, når vi bygger. Hvis mulighederne er der, så tror jeg, at folk selv 
vil kunne se en fordel af at flytte ud af en ghetto. Der er også nogle, som 
er trætte af den sociale kontrol i form af, at deres piger ikke må det ene 
og det andet«, siger Naser Khader. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/fokus_danmark/fokus_terror/ECE2561662/man-havde-ikke-den-mindste-mistanke-om-at-der-kom-en-gerningsmand-med-en-maskinpistol/">»Man havde ikke den mindste 
mistanke om, at der kom en gerningsmand med en maskinpistol«</a></p><div class="art-quote article-box">
<p class="quote"/>
<blockquote>
<p class="quote-txt">
Jeg var udmattet, træt, slidt ned og havde mistet mig selv. Det var en gave at 
blive sparket ud
</p>
<p class="sender">
Naser Khader 
</p>
</blockquote>
</div><p>
Den nyslåede kandidat for de konservative siger, at han er »kommet i form 
igen«, siden han sidst var i Folketinget. </p><p>
»Jeg var udmattet, træt, slidt ned og havde mistet mig selv. Det var en gave 
at blive sparket ud«, siger Naser Khader. 
</p><p>
På spørgsmålet om, hvorvidt han har en drøm om at blive integrationsminister, 
svarer han: 
</p><p class=" bl-elem">
»Enhver politiker, som siger, at vedkommende ikke vil være minister, lyver. 
Alle polikere har en minister i maven. Men jeg kan fortælle dig, at hvis jeg 
bliver tilbudt at blive trafikminister, så vil jeg sige nej, da andre er 
bedre. Men hvis jeg bliver tilbudt en ministerpost inden for de ting, som 
optager mig og er mit hjerteblod, så vil jeg sige ja«. 
</p>	
</div>
</div></body></html>
