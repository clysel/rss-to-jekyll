---
layout:     post
title: 	    "Hormonforstyrrende stoffer er overalt"
post_author:	    
post_date:	    Sat, 07 Mar 2015 10:52:47 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/forbrugerkemi/ECE2576043/hormonforstyrrende-stoffer-er-overalt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p>
Hormonforstyrrende stoffer koster de europæiske samfund 1.118 milliarder 
kroner årligt, vurderer en række forskere.
</p><p class=" bl-elem"><i class=" bl-elem">Kilde: Philip Grandjean, The Endocrine Society</i></p>
</div>
</div><p>
Stoffer, der er mistænkt for at rokke ved kroppens byggesten, finder deres vej 
til vores mad, møbler, tøj og omgivelser. 
</p><p>
Som mange bække små kommer de ind i kroppen via det, vi spiser, indånder og 
smører på, og bliver opdaget og målt af forskere rundt om i verden. 
Efterhånden er en del af stofferne så veldokumenterede, at forskerne godt 
tør sætte dem i forbindelse med konkrete sygdomme, siger Ulla Hass, 
professor ved Fødevareinstituttet ved Danmarks Tekniske Universitet (DTU). 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/sundhedogmotion/ECE2575726/hormonforstyrrende-stoffer-koster-eu-1170-milliarder-kroner/">Hormonforstyrrende stoffer 
koster EU 1.170 milliarder kroner</a></p><p>
»Vi kan se i dyreforsøg, at for eksempel ftalater skader mandens sædkvalitet, 
og at bromerede flammehæmmere øger risikoen for misdannede kønsorganer. Det 
er meget sandsynligt, at stofferne medvirker til de skader«, siger Ulla 
Hass, som netop sammen med 17 topforskere inden for området har udgivet en 
videnskabelig artikel om hormonforstyrrende stoffer. 
</p><p>
Med artiklen opgør forskerne, at stofferne hvert år koster de europæiske 
samfund 150 milliarder euro eller cirka 1.118 milliarder danske kroner. 
</p><p>
Men hvor kommer stofferne fra, hvad bliver der gjort ved det fra politikernes 
og industriens side, og hvad kan du selv gøre? 
</p><p><b class="ext-link">SE GRAFIK </b><a class="embeddedlink" href="http://politiken.dk/forbrugogliv/forbrug/ECE2575762/grafik-saadan-paavirker-hormonforstyrrende-stoffer-din-krop/">Grafik: Sådan påvirker 
hormonforstyrrende stoffer din krop</a></p><p/><h3>
Insektgifte påvirker hjernen 
</h3><p>
Når gravide udsættes for rester af bestemte sprøjtegifte i deres mad, 
risikerer det at gå ud over deres ufødte barns neurologiske system og 
intelligens. 
</p><p>
Den mistanke mener professor og forskningsleder fra Odense Universitet, 
Philippe Grandjean, er bekræftet gennem flere forskningsprojekter i både USA 
og Danmark. 
</p><p>
»Jeg vil helt klart anbefale, at især gravide vælger at spise økologisk frugt, 
grønt og kornprodukter«, siger Philippe Grandjean. 
</p><p>
Alternativt kan man vælge at spise varer, der er dyrket i Danmark, da der 
typisk findes færre sprøjterester på danske varer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/forbrugerkemi/ECE2560450/hormonforstyrrende-stof-skal-ud-af-solcremen/">Hormonforstyrrende stof skal 
ud af solcremen</a></p><h3>
Det udskældte bløde plastik 
</h3><p>
Blødgørere (ftalater) i pvc-plastik har gennem flere år været under 
beskydning, fordi forskere og forbrugere frygtede deres virkning. Flere 
ftalater er mistænkt for at påvirke mænds sædkvalitet, og særlig et er 
mistænkt for at være kræftfremkaldende. Nogle forsøg tyder desuden på, at de 
kan øge risikoen for fedme. 
</p><p>
Ftalater findes stadig i visse typer blød pvc-plastik, som bruges til 
bruseforhæng, vinylduge, motionsbolde og lignende. Når produkterne er i 
brug, kan små dele af ftalaterne ende i støvet, og man kan på den måde 
indånde dem. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/ECE2482344/meget-af-supermarkedernes-frugt-er-fyldt-med-giftstoffer/">Meget af supermarkedernes 
frugt er fyldt med giftstoffer</a></p><p>
Men stofferne er stærkt på retur. Siden 1999 har de været forbudt i legetøj på 
det danske marked. Siden 2007 har EU også stillet regler til seks af 
ftalaterne i varer, der henvender sig til 0-14-årige. Desuden er en række 
ftalater på EU’s kandidatliste over potentielt skadelige stoffer. 
Detailhandlen og producenter vil gerne undgå de upopulære ftalater, men det 
kan være svært at håndhæve i for eksempel importerede produkter fra 
ikkeeuropæiske lande. 
</p><p>
Forbrugerne kan bedst undgå ftalaterne ved at spørge til de problematiske 
stoffer, når man køber varer af blød plastik. Butikkerne skal give 
oplysningerne, men har 40 dages frist til at skaffe dem. 
</p><h3>
Parabener på kroppen 
</h3><p>
Parabener er konserveringsmidler, og bruges blandt andet til at sikre kosmetik 
og andre plejeprodukter mod at blive fyldt med svampe og bakterier. De er 
gode til den opgave, fordi de ikke er allergifremkaldende. Nogle parabener 
er mistænkt for at have østrogenlignende virkning. Det er uklart, hvor meget 
parabener trænger igennem huden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/forbrugerkemi/ECE2453473/legetoej-i-boerneblade-er-fyldt-med-giftige-stoffer/">Legetøj i børneblade er fyldt 
med giftige stoffer</a></p><p>
I oktober 2013 vedtog EU et forbud mod fem problematiske parabener i alle 
typer kosmetik og plejeprodukter i hele EU. I Danmark er fire udvalgte 
parabener forbudt i produkter til børn under 3 år. 
</p><p>
Forbrugerne kan relativt let finde produkter, der reklamerer med at være 
parabenfri. Produkter med det offentlige miljømærke Svanemærket indeholder 
ikke parabener. 
</p><p>
Også nogle typer uv-filtre i cremer kan virke hormonforstyrrende, og et 
uv-filter er netop blevet forbudt i EU. 
</p><h3>
Bisphenol A i kontakt med dåser 
</h3><p>
På indersiden af konservesdåser, i låg på glas, i kasseboner og på 
sutteskjold, der er lavet af polycarbonat kan man finde stoffet bisphenol A 
(BPA), som er på EU’s liste over stoffer, der mistænkes for at være 
hormonforstyrrende. 
</p><p>
Efter årevis med diskussion blev stoffet forbudt i sutteflasker i 2010 og er 
nu forbudt i alle materialer, der har kontakt med fødevarer til børn under 3 
år. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2450706/nyt-videncenter-skal-bekaempe-hormonforstyrrende-stoffer/">Nyt videncenter skal bekæmpe 
hormonforstyrrende stoffer </a></p><p>
EU’s Ekspertudvalg for Fødevaresikkerhed (EFSA) har netop nedsat grænsen 
væsentligt for, hvor meget BPA der må være dåser og andre materialer, som er 
i kontakt med fødevarer. Nogle forskere mener dog, at grænsen bør være endnu 
lavere. 
</p><p>
Som forbruger kan du lade være med at opbevare mad i dåser, vaske hænder efter 
at have håndteret kasseboner, og vælge sutter til dit barn, som ikke har 
skjold af polycarbonat. 
</p><h3>
Flammehæmmere skaber ravage 
</h3><p>
I elektronik og møbler, vinduesrammer og opvaskemaskiner og masser af 
forbrugsvarer er der bromerede flammehæmmere, som forebygger ildebrand, men 
som også kan være miljø- og sundhedsskadelige. 
</p><p>
Stofferne er mistænkt for at forstyrre hormonerne og øger risikoen for 
testikelkræft og misdannelser af især drenges kønsorganer. Nogle 
flammehæmmere, som har været forbudt siden 2004, findes blandt andet stadig 
i sæler og isbjørne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2449784/ingen-gaar-fri-hormonforstyrrende-stoffer-rammer-os-alle/">Ingen går fri: 
Hormonforstyrrende stoffer rammer os alle</a></p><p>
Danmark er i gang med at kortlægge, hvor flammehæmmerne bruges, og hvordan man 
bedst kan håndtere dem. De mest brugte er reguleret globalt. 
</p><p>
Som forbruger er det umuligt helt at undgå flammehæmmere, men man kan skære 
ned på dem ved at vælge miljømærkede produkter. 
</p><h3>
Fluorstoffer 
</h3><p>
Pizzabakker, mikrobølgepopcorn, madpapir, imprægneringsmidler og vandafvisende 
overtøj er blandt de produkter, som bruger fluorerede stoffer for at virke 
vand- og fedtafvisende. Men stoffet vandrer fra emballagen over i varm og 
fedtet mad, og en del af stofferne er mistænkt for at være 
hormonforstyrrende. 
</p><p>
Et af stofferne, PFOA, er på vej til at blive reguleret gennem EU’s 
kemikalielovgivning Reach. I alt er de seks mest problematiske stoffer på 
EU’s kandidatliste, og det betyder, at mange producenter begynder at udfase 
stofferne. 
</p><p class=" bl-elem">
Som forbruger kan du gå efter bagepapir, muffinforme og andet fedtafvisende 
papir med Svanemærket, sørge for at fastfood har så kort forbindelse med 
emballagen som muligt og lave dine popcorn i en gryde i stedet for i 
mikroovnen. 
</p>	
</div>
</div></body></html>
