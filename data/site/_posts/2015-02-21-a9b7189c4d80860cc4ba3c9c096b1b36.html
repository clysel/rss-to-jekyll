---
layout:     post
title: 	    "Svensk rockpoet synger hallelujah for de sindssyge sømænd"
post_author:	    
post_date:	    Sat, 21 Feb 2015 08:58:04 +0100
post_site:	    politiken.dk 
post_link:	    http://politiken.dk/kultur/musik/cd-beat/ECE2557058/svensk-rockpoet-synger-hallelujah-for-de-sindssyge-soemaend/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når svenske Joakim Thåström tager til Berlin for at indspille sit niende 
soloalbum, er det ikke for at gå i David Bowies og Iggy Pops fodspor gennem 
det navnkundige Hansa Tonstudio i Kreuzberg. 
</p><p>
Det er for at besøge sig selv som ung – og sin gamle kærlighed. 
</p><p>
Måske en sidste gang, får man lyst til at tilføje i lyset af den forrevne 
stemning af opbrud, der lurer rundt om de elskende på ’Den Morronen’. 
</p><p class="art-ext-other">

</p><p/><h3>
Tiltagende mørke 
</h3><p>
I slutningen af 1970’erne stod Thåström i spidsen for punkbandet Ebba Grön, 
siden fik den egenrådige stockholmer et gennembrud med det postpunkede 
Imperiet i 1980’erne. 
</p><div class="art-fakta article-box">
<h4 class="">
Thåström</h4>
<h5>
Den Morronen</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div><p>
Razzia/ Sony
</p></div>
</div><p>
Han var kæreste med den svenske skuespiller og kunstner Amanda Ooms dengang. 
Efter et par årtier hver for sig fandt de sammen igen for nogle år 
siden.</p><p>
Det er nogle af hendes berlinerfotografier af den nu 57-årige Thåström, der 
findes i bookletten, og på den tordenrumlende åbning, ’Gräsfläckar’, synger 
han om hende, da de mødtes igen – i Berlin: 
</p><p>
»Du var som sol/ Vi pratade om den svarta hat/ som du tappat/ Den som bara 
blåste bort å forsvann/ Jag tog bilder på dig på U-Bahn/ Jag tror du tog en 
på mig«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE1565719/anmelder-overgiver-sig-til-tosset-svensk-fuglemand/">Anmelder overgiver sig til 
tosset svensk fuglemand</a></p><p>
Mellem metalskrot og dommedagsakkorder, der passende har sin postindustrielle 
grundtone tilfælles med berlinerbandet Einstürzende Neubautens 
aristokratiske støjudladninger, fortsætter den svenske rockpoet på ’Ner Mot 
Terminalen’: 
</p><p>
»Kyss mig så att nånting kan bli Gud igen«. 
</p><p>
Midt i det tiltagende mørke tænder Thåström et genstridigt blafrende lys. 
</p><h3>
Poetisk gnavpot 
</h3><p>
Med 2005-albummet ’Skebokvarnsv. 209’ åbnede Thåström sine sange op med 
selvbiografisk stof og flyttede sangskrivningen ind i en akustisk 
visetradition. 
</p><p>
Her ti år senere er udgangspunktet stadig Thåström selv, men lyden er denne 
gang fuld af noget af den brutalitet og voldsomhed, han havde forladt. Måske 
i Berlin. 
</p><div class="art-quote article-box">
<p class="quote"/>
<blockquote>
<p class="quote-txt">
Midt i det tiltagende mørke tænder Thåström et genstridigt blafrende lys
</p>
</blockquote>
</div><p>
Det var allerede på vej med det forrige album, ’Beväpna dig med vingar’, men 
denne gang har albummets tekstur ligesom det sort-hvide cover fået en 
overhaling med en stålbørste.</p><p>
Guitaren summer dramatisk hårdt i forgrunden, trommerne ruller i retning af 
helvede, og der er nødstedte synthsignaler et sted i lydbilledet. De ni 
sange på ’Den Morronen’ er salmer banket frem i efterladte fabrikshaller. 
</p><p>
De har operaens styrke, og deres stormløb mod trommehinden skal ske med fuld 
styrke. 
</p><p>
Melodierne er til gengæld næsten visket bort, kogt ned til bluesens 
gentagelser. Tilbage står recitationen. På den måde skriver ’Den Morronen’ 
sig ind samme tradition som Bob Dylan, Lou Reed og andre poetiske 
gnavpotter. 
</p><h3>
Længes væk 
</h3><p>
Dommen kunne let være hård over den vrisne og verdensfjerne mand, hvis ikke 
det var for Thåströms jernvilje til at stride sig videre og holde 
kontrasterne skarpe. 
</p><p>
Thåström længes ikke bagud til en svunden tid, han besøger den for komme 
videre. Thåström længes bare væk. 
</p><p>
Restauranterne sætter stolene op, og barerne lukker, men Thåström drømmer om 
sommeren og »doften af asfalt i ditt hår«, mens han går hjemad. Og han vil 
have hende med, synger han på den sortrandede gospel ’Kom med mig’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE900554/vesterbros-fortabte-svensker-vendte-hjem/">Vesterbros fortabte svensker 
vendte hjem</a></p><p>
Kærligheden har en spirituel karakter her, og på vej gennem storbyen åbner en 
epifani natten som en sang, sunget af sindssyge sømænd: 
</p><p>
»Deres röster blandas så vackert/ med bilarnas langsamma gråt/ Deras röster 
blandes så vackert/ Hallelujah sjöng dem«. 
</p><p class=" bl-elem">
Man kunne let tro, at det var en af Thåströms egne hymner, de sømænd sang. 
Opløftende, som de er i sammenstødet mellem det grimme og det skønne. 
</p>	
</div>
</div></body></html>
