---
layout:     post
title: 	    "Kinas folkevogn er ved at køre i grøften"
post_author:	    
post_date:	    Sat, 11 Apr 2015 20:22:52 +0200
post_site:	    politiken.dk 
post_link:	    http://politiken.dk/oekonomi/gloekonomi/ECE2620813/kinas-folkevogn-er-ved-at-koere-i-groeften/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Liu Fuzi ryster på hovedet. Nej, han kunne aldrig drømme om at købe en Xiali.
</p><p>
»I gamle dage var Xiali god kvalitet, men i dag er det noget skidt«, mener Liu 
Fuzi. De bruger alt for meget benzin. De er grimme, og sikkerheden er 
elendig, siger Liu. 
</p><div class="art-quote article-box">
<p class="quote"/>
<blockquote>
<p class="quote-txt">
I gamle dage var Xiali god kvalitet, men i dag er det noget skidt
</p>
<p class="sender">
Liu Fuzi, kontoransat 
</p>
</blockquote>
</div><p/><p>
Xiali er et af Kinas tre gamle bilmærker, og det går tilbage til 1965, hvor 
man begyndte med at producere en firehjulstrækker til militæret. Den solide 
og firkantede kasse var en kopi af den amerikanske Jeep, britiske Land Rover 
og russiske UAZ. 
</p><p>
Op igennem 1980’erne begyndte Xiali også at producere biler til det lille, men 
voksende marked for kinesisk privatbilisme. Men det var især i 1990’erne, 
flere kinesere begyndte at få penge nok og kunne spare op til egen personbil 
ligesom i Vesten. 
</p><p>
Et af de mest populære køretøjer og statussymboler blev Xiali N3, som kom til 
i 1995. Og som allerede dengang var forældet. Kineserne købte en licens til 
Daihatsu Charade, som det japanske firma var på vej til at sætte på pension. 
</p><p>
Men kineserne, der dengang var vant til cyklen som transportmiddel, behøvede 
ikke den nyeste teknologi, og N3 var med til at gøre Xiali til et af de mest 
populære bilmærker. I slutningen af 1990’erne havde Xiali cirka 20 procent 
af markedet. Den var en slags folkevogn for kineserne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2619905/maos-slatne-roede-luksusbil-skal-forvandles-til-kinas-svar-paa-rolls-royce/">Kinas svar på Rolls-Royce</a></p><p>
I dag er Xiali blot et af tæt på 70 kinesiske bilmærker. Og alle er nu i hård 
konkurrence med især udenlandske producenter, og især Xiali er et godt 
eksempel på den hårde konkurrence. Det delvis statsejede Xiali kæmper for at 
overleve. 
</p><p>
Målt på antallet af personbiler har det kinesiske marked været verdens største 
siden 2009. Sidste år blev der solgt 23,5 millioner, hvilket er en stigning 
på 6,9 procent i forhold til 2013. Men det er et fald på cirka 7 
procentpoint i væksten i forhold til 2012. 
</p><h3>
Færre køber kinesiske biler
</h3><p>
Det er især de kinesiske producenter, som har det hårdt. Geely, der ejer 
svenske Volvo, har advaret om et fald i omsætningen på 50 procent. Hos Great 
Wall Motors er indtjeningen faldet med 2 procent. Og i januar 
offentliggjorde Xiali, der officielt hedder Tianjin FAW Xiali Auto, og som 
også er noteret på børsen i Shanghai, at man forventer et tab på tæt ved 2 
milliarder kroner i 2014.
</p><p>
Ifølge officielle tal var 46 procent af de biler, der blev solgt på det 
kinesiske marked i 2010, af lokale mærker. I 2014 var andelen faldet til 38 
procent.
</p><p>
Xiali sælger stort set ingen biler i velstillede og udviklede byer som Beijing 
og Shanghai. Derimod er det i en by som Zhangjiakou, at man skal finde 
køberne til Xialis billige personbiler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2503280/de-rige-og-kendte-sparker-salget-af-rolls-royce-i-rekordhoejde/">De rige og kendte sparker 
salget af Rolls-Royce i rekordhøjde</a></p><p>
Zhangjiakou er en lidt nedkørt by, hvor der i hele byområdet bor cirka 4,3 
millioner indbyggere. Den ligger i det nordvestlige Kina, og det er især 
kul, jern og stål, som danner den forurenende rygrad i økonomien. Det 
moderne Kina er ikke kommet til Zhangjiakou. Så det er et sted som her, 
Xiali burde sælge godt. 
</p><p>
»Den typiske kunde er bonde eller arbejder«, fortæller Liu Haihong, der står 
for pr hos en af byens største bilforhandlere, der blandt andet sælger Xiali.
</p><h3>
Den bedst sælgende model
</h3><p>
Han fortæller, at N3, der senest blev relanceret i 2012, er den bedst sælgende 
model og også den billigste personbil på det kinesiske marked. Afhængigt af 
model og finansiering kan den købes for 30.000-40.000 renminbi 
(33.200-44.300 kroner). Men selv hos forhandleren indrømmer man, at Xiali 
har et problem. 
</p><p>
»Problemerne for Xiali begyndte nok for 4-5 år siden. I dag foretrækker 
kunderne især udenlandske biler«, siger Liu Haihong. 
</p><p>
»For kineserne er det vigtigt, at man har ’ansigt’, og at man ser godt ud og 
giver et godt indtryk udadtil. Og her er Xiali alt for gammeldags, så folk 
går efter udenlandske mærker«, siger Liu Haihong. Men han tilføjer, at hvis 
man ser på pris i forhold til kvalitet, får man noget for pengene. Og at 
»alle de ansatte her selv kører Xiali«. 
</p><p>
Det er også en Xiali N3, som Liu Fuzi burde sidde bag rattet i. Han har et 
kontorjob på en fabrik og er født i Zhangjiakou. Han burde være kernekunde 
hos Xiali. Men han kører rundt i en Chery A5. 
</p><p>
»Den har altså meget mere stil, den her«, siger Liu Fuzi om sin bil, som han 
købte for et års tid siden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2612447/bilikonet-som-praesident-kennedy-blev-skudt-i-fornyer-sig-selv/">Bilikonet, som præsident 
Kennedy blev skudt i, fornyer sig selv</a></p><p>
Chery er et kinesisk mærke, der sendte sin første bil på gaden i 1999. Den er 
kendt for langt bedre kvalitet end Xiali. 
</p><p>
Og Chery har netop åbnet sin første fabrik i Brasilien og er ved at bygge en 
fabrik i Tyrkiet, der skal åbne for det europæiske marked. 
</p><p>
Selvom Lius Chery A5 måske ikke ville imponere mange købere i Danmark, er den 
en del mere kæk end den firkantede Xiali. 
</p><p class=" bl-elem">
»Den her koster cirka 45.000 renminbi (cirka 50.000 kroner), og det er lidt 
dyrere end en Xiali, men det er alle pengene værd. Det er næsten det samme, 
så hvorfor skulle jeg købe en Xiali«, spørger Liu Fuzi som så mange andre 
kinesiske bilkøbere.
</p>	
</div>

</div></body></html>
