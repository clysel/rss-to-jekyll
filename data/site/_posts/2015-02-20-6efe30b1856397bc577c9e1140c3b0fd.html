---
layout:     post
title: 	    "Nu skaber design og turisme flere jobs end bacon og vindmøller"
post_author:	    
post_date:	    Fri, 20 Feb 2015 07:32:48 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2554694/nu-skaber-design-og-turisme-flere-jobs-end-bacon-og-vindmoeller/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når vi danskere tænker eksport, ser de fleste af os nok en kasse danske 
tomater eller måske en vindmølle, der krydser den danske grænse. Men noget 
tyder på, at vi skal til at udvide den forestilling, for faktisk er 
eksporten af håndgribelige varer i disse år ved at blive overhalet af en 
noget mere abstrakt eksportform: eksporten af serviceydelser. 
</p><p>
For hver gang et amerikansk firma betaler Mærsk for at sejle sine varer over 
Atlanterhavet, et fransk par køber en dansk designet dobbeltseng i Jysk, 
eller når en kinesisk familie tjekker ind på Hotel Radisson i København, 
tæller det nemlig også med i det danske eksportregnskab. Og denne eksport af 
serviceydelser er begyndt at kaste flere jobs af sig, end eksporten af 
industri- og landbrugsvarer gør. Det viser en ny opgørelse lavet af Dansk 
Erhverv. 
</p><div class="art-quote article-box">
<p class="quote"/>
<blockquote>
<p class="quote-txt">
Man har en gammeldags indstilling om, at det kun er landbrug og industri, der 
bliver udsat for konkurrence fra udlandet, og derfor har man haft fokus på 
de sektorer.
</p>
<p class="sender">
Jens Klarskov, Dansk Erhverv 
</p>
</blockquote>
</div><p/><p>
»Vi snakker hele tiden om, hvad Danmark skal leve af i fremtiden. I den 
diskussion er det vigtigt at se på, hvordan virkeligheden er, og der viser 
de her tal jo med al tydelighed, at en stor del af Danmarks fremtid ligger i 
eksporten af serviceydelser«, siger Jens Klarskov, adm. direktør i Dansk 
Erhverv. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/dkoekonomi/ECE2505928/amerikanernes-medicin-behov-holder-haanden-under-dansk-eksport/">Amerikanernes medicin-behov 
holder hånden under dansk eksport</a></p><p>
Labster er en af de virksomheder, der har bidraget til, at antallet af 
danskere, der producerer serviceydelser til udlandet, er steget. Mads 
Tvillinggaard Bonde og hans makker startede virksomheden i 2012 med et ønske 
om at gøre biologi- og kemiundervisningen mere motiverende. Så de to 
udviklede en laboratoriesimulator, hvor studerende selv kan lave kemiske 
forsøg og bl.a. opklare et opdigtet mord ved at analysere dna-materiale. I 
dag bliver Labster brugt på flere hundrede universiteter og gymnasier i mere 
end 10 lande, der spænder fra Schweiz til Peru. Og virksomheden er vokset 
fra 2 til 25 medarbejdere. 
</p><p>
»Jeg tror, succesen skyldes, at vi kan give adgang til laboratorieudstyr, der 
normalt er for dyrt at give de studerende i hånden. Og så har vi skabt en 
helt ny måde at gribe læring an på, der er meget motiverende for de 
studerende«, fortæller Mads Tvillinggaard Bonde. 
</p><div class="art-fakta article-box">
<h4 class="">
Eksportarbejdspladser</h4>
<div class="fakta-body" data-buildingblock="embedded_factboxlink">
<p><b>Direkte eksportarbejdspladser </b>er jobs, der direkte producerer service 
eller varer til udlandet. 
</p><p><b>Indirekte eksportarbejdspladser </b>er jobs, der leverer service eller 
varer til andre erhverv, som eksporterer. 
</p><p class=" bl-elem">
Lægger man de direkte og indirekte eksportarbejdspladser sammen, har 
servicesektoren for længst overhalet de traditionelle erhverv. I 2011 
arbejdede <b>334.094 danskere</b> således i et eksportjob i servicesektoren, 
mens kun 241.094 danskere arbejdede i et eksportjob i industri og landbrug. 
</p>
</div>
</div><p/><h3>
Turister dyrere end tomater 
</h3><p>
De 23 servicestillinger, som Labster har skabt, siden virksomheden startede, 
er såkaldt direkte eksportarbejdspladser. Arbejdspladser, der producerer en 
serviceydelse, som købes af udlandet. 
</p><p>
I 2011, som er det senest opgjort tal, ramte det samlede antal direkte 
eksportjobs i servicesektoren 160.000, og det betyder, at der nu for første 
gang i historien er ligeså mange danskere, der producerer serviceydelser til 
udlandet, som danskere der producerer mælk, skruer og andre håndfaste varer, 
der eksporteres. 
</p><p>
Alligevel er det den dag i dag stadig lettere at producere varer end 
serviceydelser i Danmark, mener Dansk Erhverv. 
</p><div class="art-quote article-box">
<p class="quote"/>
<blockquote>
<p class="quote-txt">
Det har formentlig ret grimme konsekvenser, at vi har mistet så mange 
industrijobs, for de internationale serviceerhverv, der har erstattet dem, 
efterspørger højtuddannet arbejdskraft.
</p>
<p class="sender">
Økonomiprofessor Niels Westergård-Nielsen 
</p>
</blockquote>
</div><p>»For eksempel er energipolitikken designet sådan, at det er billigere 
at varme et gartneri med tomater op, end det er at varme et hotel med 
turister op. Man har en gammeldags indstilling om, at det kun er landbrug og 
industri, der bliver udsat for konkurrence fra udlandet, og derfor har man 
haft fokus på de sektorer. Men det fokus skal altså bredes ud«, siger Jens 
Klarskov, der dog understreger, at det ikke er et spørgsmål om, at 
servicefagene nu skal erstatte industri og landbrug. 
</p><p>
»Servicevirksomhederne er ofte en vigtig del af produktionen af fysiske 
varer, så det er ikke enten eller. Det hele hænger sammen«. 
</p><p>
I regeringen er man enige i, at der mangler fokus på servicesektoren. 
</p><p>
»Der er nok en tendens til, at man fokuserer meget på det, vi har tradition 
for at eksportere – industri- og landbrugsprodukter. Så jeg er enig i, at 
man kan gøre mere for servicefagene«, siger Lone Loklindt, der er handels- 
og udviklingsordfører for De Radikale, og understreger, at regeringens 
vækstpakker allerede har sat ekstra skub i den danske eksport. 
</p><p>
Handels- og udviklingsminister Mogens Jensen (S) tilføjer: 
</p><p>
»Konkret hjælper vi allerede i dag både it-virksomheder, arkitekter, 
konsulenter og rådgivende ingeniører med at komme ud på eksportmarkederne. 
Vi kigger løbende på at gøre mere og bedre inden for vores rammer. 
Regeringens vækstplan for digitalisering af Danmark er et eksempel«, skriver 
handels- og udviklingsministeren i en mail. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2090094/flere-robotter-til-aeldre-skal-skaffe-milliarder/">Flere robotter til ældre skal 
skaffe milliarder</a></p><p>
I tråd med Dansk Erhverv understreger ministeren desuden, at den stærke danske 
konkurrenceevne er et produkt af samspillet mellem service, industri, 
landbrug og en stærk offentlig sektor: 
</p><p>
»For eksempel vores eksporteventyr af grøn teknologi, som er et resultat af 
forskning og udvikling finansieret af det offentlige, en omstillingsparat og 
innovativ industriproduktion og dertil en underskov af danske 
servicevirksomheder inden for vedligeholdelse, rådgivning, design, it etc.« 
</p><h3>
Industrijobs forsvundet 
</h3><p>
Det er ikke kun på eksportsiden, at servicefagene kaster jobs af sig. Ser man 
på det private arbejdsmarked, arbejder mere end 7 ud af 10 danskere i dag 
som frisører, it-konsulenter eller i andre servicejobs. Det er næsten 50 
procent flere, end antallet af danskere der arbejdede med service i 1966 og 
et tydeligt tegn på, at Danmark efterhånden ikke længere er et 
industrisamfund, men et servicesamfund. Det påpeger økonomiprofessor ved CBS 
Niels Westergård-Nielsen, der dog understreger, at også den nuværende 
finanskrise har spillet en væsentlig rolle i servicesektorens sejrstogt. 
</p><p>
»Der forsvandt både service- og industrijobs under krisen, men hvor 
arbejdspladserne i serviceindustrien er kommet tilbage, er arbejdspladserne 
i industrien det ikke. En industriarbejdsplads er langt dyrere at oprette 
igen, fordi den kræver maskiner og materiel – og finanseringen hertil har 
været ekstra vanskelig at få under krisen. Derfor er langt de fleste nye 
jobs kommet i servicesektoren«, siger Niels Westergård-Nielsen. 
</p><p>
Men ifølge ham er servicejobs ikke den perfekte erstatning for de tabte 
industriarbejdspladser, og derfor er han ikke enig i analysen af, at 
politikerne skal lægge mere fokus på servicefagene: 
</p><p>
»Det har formentlig ret grimme konsekvenser, at vi har mistet så mange 
industrijobs, for de internationale serviceerhverv, der har erstattet dem, 
efterspørger højtuddannet arbejdskraft. Det betyder, at det er de faglærte 
og ufaglærte, der betaler gildet«, siger professoren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2361920/minister-hjaelper-eksport-ramt-af-russisk-embargo/">Minister hjælper eksport ramt 
af russisk embargo</a></p><p>
Selv om det nu er dansk design og søtransport, der skaber flest jobs 
herhjemme, kommer de fleste udenlandske penge dog stadig fra eksporten af 
varer, man kan tabe over tæerne. I 2013 udgjorde eksporten af services 
således 397 milliarder kroner, mens eksporten af varer stod for hele 620 
milliarder, viser Dansk Erhvervs opgørelse. Alligevel tyder det på, at vi 
danskere i fremtiden i endnu højere grad kommer til at leve af vores hjerner 
frem for vores hænder. I det virtuelle laboratorium i Labster er man helt 
indstillet på den fremtid: 
</p><p class=" bl-elem">
»Vi er allerede i gang med at ansætte flere, og vi planlægger at være 30-35 
mand, når 2015 er omme«, siger Mads Tvillinggaard Bonde. 
</p>	
</div>
</div></body></html>
