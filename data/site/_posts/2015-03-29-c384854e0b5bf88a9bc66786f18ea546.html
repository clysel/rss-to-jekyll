---
layout:     post
title: 	    "Labour tager føringen forud for britisk gyservalg"
post_author:	    
post_date:	    Sun, 29 Mar 2015 07:57:36 +0200
post_site:	    politiken.dk 
post_link:	    http://politiken.dk/udland/ECE2608837/labour-tager-foeringen-forud-for-britisk-gyservalg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det britiske arbejderparti Labour står til at blive det største parti i 
Underhuset, når der er parlamentsvalg i Storbritannien 7. maj. Det viser en 
meningsmåling, som YouGov har lavet for The Sunday Times. 
</p><p>
I en måling får Labour opbakning fra 36 procent af vælgerne, mens 
premierminister David Camerons konservative parti kun står til 32 procent af 
stemmerne. 
</p><p>
Hvis dette forspring holder helt indtil valgdagen, vil Labour have 60 flere 
sæder i parlamentet end ærkerivalerne fra Det Konservative Parti. 
</p><p>
Målingen blev lavet, efter at Labour-lederen Ed Miliband og David Cameron hver 
især stillede op i et tv-interview torsdag. Cameron har afvist at stille op 
til en direkte tv-duel med Miliband. 
</p><p>
Et flertal på 54 procent af briterne syntes dog, at Cameron klarede sig bedst 
igennem interviewet, mens Miliband ifølge 46 procent klarede sig bedst. 
</p><h3>
EU-skeptikere i fokus 
</h3><p>
Uanset hvordan valget ender, vil ingen af de to gamle partier kunne danne 
regering uden støtte fra et eller flere andre partier i Storbritannien. 
</p><p>
Det er især stor spænding om, hvor godt et valg det EU- og indvandrerkritiske 
parti United Kingdom Independence Party, Ukip, får. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2503292/presset-cameron-moeder-merkel-med-fire-krav-om-saerregler/">Presset Cameron møder Merkel 
med fire krav om særregler</a></p><p>
Partiet havde et godt år i 2014, hvor det blev det største britiske parti i 
Europa-Parlamentet og fik to pladser i det britiske parlament. 
</p><p>
Begge de to medlemmer af Underhuset var i forvejen valgt ind for det 
konservative regeringsparti, men hoppede af og sluttede sig til Ukip og blev 
siden genvalgt. 
</p><p>
Derudover bliver det også afgørende, hvor godt det skotske uafhængighedsparti, 
SNP, og Liberaldemokraterne klarer sig. 
</p><p class=" bl-elem">
Valget kan med andre ord bliver det mest spændende i mange år. Premierminister 
David Cameron har på forhånd sagt, at hvis han bliver valgt til en anden 
periode, vil det være hans sidste i spidsen for Storbritannien. 
</p>	
</div>
</div></body></html>
