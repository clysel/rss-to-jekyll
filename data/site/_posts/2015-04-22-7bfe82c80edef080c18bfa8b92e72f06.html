---
layout:     post
title: 	    "Nadal lykkes med hævntogt efter sidste års kikser "
post_author:	    
post_date:	    Wed, 22 Apr 2015 18:04:06 +0200
post_site:	    politiken.dk 
post_link:	    http://politiken.dk/sport/tennis/ECE2638736/nadal-lykkes-med-haevntogt-efter-sidste-aars-kikser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det kører absolut ikke for ellers sejrsvante Rafael Nadal for tiden, men 
onsdag kom lidt opmuntring i den traditionsrige grusturnering i Barcelona 
for ranglistens nr. 4. 
</p><p>
Lodtrækningen havde gjort, at han i 2. runde stod over for den spiller, der 
sidste år meget overraskende sendte ham ud i kvartfinalen samme sted: den 
temperamentsfulde landsmand Nicolas Almagro (123, tidl. 9). 
</p><p><b class="ext-link">NADAL:</b><a class="embeddedlink" href="http://politiken.dk/sport/ECE2630719/nadal-jeg-er-ikke-favorit-til-noget-som-helst/">Jeg er ikke favorit til noget som helst</a></p><p>
Denne gang var der ikke så meget vaklen hos den tidligere ottefoldige vinder 
af turneringen, og Rafael Nadal sejrede sikkert 6-3, 6-1. I 3. runde skal 
han møde enten den talentfulde russiske kvalifikationsspiller Andrey Rublev 
(329) eller italienske Fabio Fognini (30), der i år besejrede Nadal i Rio - 
på grus! 
</p><p>
Knap så godt er det gået for US Open-vinderen 2014, kroatiske Marin Cilic (9). 
Onsdag skulle han møde den 34-årige Victor Estrella Burgos (53) fra 
Dominikansk Republik i sin første kamp, og det lignede på forhånd en oplagt 
billet til 3. runde for Cilic. 
</p><p><b class="ext-link">SUVERÆN:</b><a class="embeddedlink" href="http://politiken.dk/sport/tennis/ECE2634671/nyt-trofae-til-tenniskongen--kan-han-rydde-bordet/">Nyt trofæ til tenniskongen – kan 
han rydde bordet?</a></p><p>
Men sådan gik det ikke, for Estrella, der i år vandt sin første ATP-titel i 
Quito, Ecuador, er en rutineret herre på en grusbane og sejrede 6-4, 6-4. 
Estrella skal i næste runde møde slovakken Martin Klizan. 
</p><p class=" bl-elem">
3.-seedede David Ferrer (8) fra Spanien er også klar til 3. runde, og her skal 
han list overraskende møde den svenske teenager Elias Ymer, der besejrede 
den hårdt servende australier Nick Kyrgios (41) 2-6, 7-5, 7-6 (9/7). Knægten 
fra Skara i Västergötland får en på opleveren i Middelhavsbyen. 
</p>	
</div>

</div></body></html>
