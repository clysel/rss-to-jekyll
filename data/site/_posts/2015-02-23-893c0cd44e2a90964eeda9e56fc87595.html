---
layout:     post
title: 	    "om skattesnyd og hvidvask"
post_author:	    
post_date:	    Mon, 23 Feb 2015 15:37:54 +0100
post_site:	    politiken.dk 
post_link:	    http://politiken.dk/oekonomi/ECE2558882/hsbc-tal-presset-af-sagerom-skattesnyd-og-hvidvask/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Politiken undersøger </h4>
<h5>
Swissleaks</h5>
<div class="fakta-body" data-buildingblock="embedded_factboxlink">
<p><b>Oplysninger om</b> mere end 100.000 kunders bankkonti i HSBC i Genève slap 
ud af banken i 2008. Kunderne havde været beskyttet af den schweiziske 
bankhemmelighed, men deres data endte hos skattemyndighederne i Frankrig. 
</p><p class=" bl-elem"><b>Via det franske dagblad</b> Le Monde og International Consortium of 
Investigative Journalists har Politiken og 56 andre medier verden over fået 
den lækkede HSBC-liste, og medierne har samarbejdet om at afdække 
materialet. Kunderne fra 203 lande havde et indestående på 666 mia. kr., og 
der er talrige eksempler på skatteunddragelse. 
</p>
</div>
</div><p>
Verdens næststørste bank, HSBC, har tilsyneladende haft fingrene nede en masse 
steder, hvor banken burde have holdt sig væk. Afsnittet om sagsanlæg og 
efterforskninger mod banken fylder ni tætskrevne sider i regnskabet for 
2014, som blev offentligjort i formiddag. 
</p><p>
Og så tegner det hele endda til at blive endnu værre: Mange flere sager truer, 
efter at en lækage af dokumenter fra banken til Politiken og 56 andre medier 
verden over har vist, hvordan HSBC i Schweiz stillede sig til rådighed for 
kundernes skatteundragelse og hvidvask. 
</p><p>
Omkostningerne for banken frygtes at blive »signifikante«, fremgår det af 
regnskabet. 
</p><p><b class="ext-link">LÆS OGSÅ</b>: <a class="embeddedlink" href="http://politiken.dk/oekonomi/virksomheder/ECE2558388/professor-schweizisk-bank-kan-straffes-i-danmark/">Professor: Schweizisk bank 
kan straffes i Danmark</a></p><p>
HSBC fik i 2014 et overskud før skat på lige over 100 milliarder kroner, 17 
procent mindre end året før. En væsentlig forklaring på nedgangen er 
betaling af bøder samt erstatningsbetalinger i forbindelse med forlig, samt 
ikke mindst hensættelser til udgifter på den stribe af sager, som verserer 
mod banken. 
</p><p>
Alene efterspillet fra den amerikanske investeringssvindler Bernie Madoff, som 
blandt andet benyttede sig af HSBC, betyder, at HSBC forsvarer sig mod 
sagsanlæg i USA, Storbritannien, De Britiske Jomfruøer, Bermuda, Cayman 
Øerne, Luxembourg og Irland. 
</p><p><b>Venter flere sager</b></p><p>
I forbindelse med lækagen fra HSBC's private banking afdeling i Schweiz har 
mindst syv lande varslet efterforskninger eller allerede tiltalt banken for 
medvirken til skattesvig og hvidvask. 
</p><p>
»Baseret på hvad vi ved nu, er der en høj grad af usikkerhed om på hvilke 
betingelser og hvornår disse sager vil blive afsluttet, inklusive størrelsen 
af bøder, sanktioner og/eller konfiskationer pålagt HSBC, som kan være 
signifikante (betydelige, red.). I lyset af den nuværende medieopmærksomhed 
i medierne om disse forhold er det muligt, at andre (landes, red) 
myndigheder også vil indlede eller udvide tilsvarende efterforskninger«, 
fremgår det af dagens regnskab. 
</p><p><b class="ext-link">LÆS OGSÅ</b>: <a class="embeddedlink" href="http://politiken.dk/oekonomi/virksomheder/ECE2551771/verdens-naeststoerste-bank-ransaget-sigtes-for-hvidvask/">Verdens næststørste bank 
ransaget: Sigtes for hvidvask</a></p><p>
HSBC er i fuld gang med at rydde op i den problematiske private 
banking-afdeling, som lever af at betjene kunder med store formuer. Blandt 
kunderne var folk med kendt tilknytning til illegal våbenhandel og 
bloddiamanter, foruden almindelige skattesnydere, viser lækagen, som 
Politiken og andre medier har adgang til. 
</p><p>
Oprydningen består blandt andet i at »sælge« en del af bankens kunder i blandt 
andet Panama, Luxembourg, Schweiz og Japan til andre banker. I private 
banking-afdelingen i Schweiz, hvis forretninger i perioden 2006-2007 lækagen 
afslører, har HSBC nedbragt antallet af kunder med næsten 70 procent, og 
bankens formand, Douglas Flint, udtrykker i forbindelse med regnskabet sin 
»dybe beklagelse og undskyldning«. 
</p><p class=" bl-elem">
»Vi kan ikke ændre på fortiden«, skriver Douglas Flint, men lover at indføre 
langt skrappere kontroller i banken »for at sikre, at vi aldrig kommer til 
bevidst at gøre forretninger med kunder, som ønsker at unddrage sig skat, 
eller vil udnytte det finansielle system til økonomisk kriminalitet«. 
</p>	
</div>
</div></body></html>
