---
layout:     post
title: 	    "Forskningsgennembrud: To mænd vil kunne lave et barn"
post_author:	    
post_date:	    Wed, 18 Mar 2015 14:17:02 +0100
post_site:	    politiken.dk 
post_link:	    http://politiken.dk/viden/ECE2592808/forskningsgennembrud-to-maend-vil-kunne-lave-et-barn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er almindelig kendt, at det kræver både en æg- og en sædcelle for at skabe 
et barn. 
</p><p>
En ægcelle fra en befrugtningsdygtig kvinde og en sædcelle fra en 
befrugtningsdygtig mand. 
</p><p>
Men forskere ved Cambridge University i England har krydset en 
sensationsgrænse i stamcelleforskningen, som kan vende den opfattelse på 
hovedet, skriver <a href="http://jyllands-posten.dk/indland/ECE7555669/%C3%86gceller-og-s%C3%A6dceller-kan-skabes-af-hud/" target="_blank">Jyllands-Posten</a> 
i dag på sin forside: Det er nemlig lykkes forskerne at fremstille æg- og 
stamceller i laboratoriet ud fra menneskelige hudceller. Stadig kun på 
forstadie-plan, men det er et gennembrud, der kan åbne op for en lang række 
teknologiske muligheder. 
</p><p><b class="ext-link">EKSPERTER JUBLER</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2204278/eksperter-jubler-danmark-faar-maaske-en-offentlig-stamcellebank/">Danmark får måske en offentlig 
stamcellebank</a></p><p>
Blandt andet at både mænd og kvinder, der ikke kan få børn, i fremtiden vil 
kunne hjælpes ved at skabe kunstige kønsceller ud fra eksempelvis deres blod 
eller hud. 
</p><div class="art-quote article-box">
<p class="quote"/>
<blockquote>
<p class="quote-txt">
Dybest set handler det her jo om, hvad det vil sige at være et menneske
</p>
<p class="sender">
Jacob Birkler, formand for Etisk Råd 
</p>
</blockquote>
</div><p>
Men det stopper ikke her. </p><p>
Teknologien er det første - men et stort - skridt mod, at to mænd begge kan 
blive biologiske fædre til et barn, da den ene mand vil kunne levere 
hudceller, som kan danne et æg, imens den anden leverer sædcellen. I 
princippet kan faktisk også én person få børn - med sig selv. Det kan blive 
muligt, fordi mænd i modsætning til kvinder har både X- og Y-kromosomer i 
sit arvemateriale. 
</p><h3>
Forsker: Skal tænkes ordentligt igennem 
</h3><p>
Professor ved Reproduktionsbiologisk Laboratorium på Rigshospitalet Claus 
Yding Andersen vurderer over for Jyllands-Posten, at der vil gå omkring 10 
år, inden teknologien er færdigudviklet. Han kalder de nye resultater fra 
England for »banebrydende«. 
</p><p>
Selv siger en af forskerne bag forskningsprojektet, at han tror, at 
teknologien allerede om to år vil gøre det muligt at skabe det første barn. 
</p><p>
»Vi har allerede oplevet en interesse fra homoseksuelle på grund af muligheden 
for at skabe både et æg og sædcelle fra forældre af samme køn«, siger Jacob 
Hanna, som han hedder, til britiske The Sunday Times. 
</p><p><b class="ext-link">RUGMODERSKAB</b><a class="embeddedlink" href="http://politiken.dk/forbrugogliv/livsstil/familieliv/ECE2162211/flertal-i-etisk-raad-siger-ja-til-rugemoderskab/">Flertal i Etisk Råd siger ja til 
rugemoderskab</a></p><p>
»Jeg er ikke fortaler for at skabe manipulerede mennesker, og de sociale og 
etiske implikationer skal tænkes ordentligt igennem, men jeg er ret sikker 
på, at det vil lykkes, og det vil være yderst relevant for alle, der har 
mistet sin fertilitet på grund af sygdom«, fortsætter han. 
</p><h3>
Etisk Råd: Debat bør ikke handle om homoseksuelle 
</h3><p>
Herhjemme siger formand for Etisk Råd, Jacob Birkler, at den nye forskning fra 
England utvivlsomt rejser en række etiske spørgsmål. 
</p><p>
»For dybest set handler det her jo om, hvad det vil sige at være et menneske. 
Vi tager mange teknologier i brug for at hjælpe ufrivillig barnløshed i dag. 
Men det her rokker ved det udgangspunkt, at der altid er en sæd- og en 
ægcelle, der mødes. Det er det, vi er på vej til at kunne manipulere med«, 
siger formanden. 
</p><p>
»Vi skal tøve og besinde os, inden vi bare lader os blindt fascinere«. 
</p><p><b class="ext-link">ANDEN FORSKNING</b><a class="embeddedlink" href="http://politiken.dk/viden/ECE748342/forskere-har-lavet-kunstig-saed/">Forskere har lavet kunstig sæd</a></p><p>
Jacob Birkler mener, at det er vigtigt, at den danske debat ikke falder i en 
grøft, hvor det bliver diskuteret, hvorvidt to mænd bør få ret til begge at 
blive de biologiske - og eneste - forældre. 
</p><div class="art-quote article-box">
<p class="quote"/>
<blockquote>
<p class="quote-txt">
Vi skal tøve og besinde os, inden vi bare lader os blindt fascinere
</p>
<p class="sender">
Jacob Birkler, formand for Etisk Råd 
</p>
</blockquote>
</div><p>
»For eksempel er der nogen, der siger, at homoseksuelle er dårligere forældre 
end andre. Det passer simpelthen ikke. Tværtimod. Det her bør ikke handle 
om, at nogen er bedre forældre end andre«, siger Jacob Birkler. </p><p>
Det etiske dilemma, som forskningsresultaterne fra England i fremtiden vil 
kunne injicere hos den danske befolkning, bør heller ikke handle om 
naturlighed, mener formanden. 
</p><p>
»For må jeg minde om, at vi i forvejen lever i en meget unaturlig verden. Der 
er meget af det, vi især i sundhedsvæsenet benytter os af, som er 
unaturligt, men som vi skal prise os lykkelige for«, siger formanden. 
</p><p><b class="ext-link">TIDLIGERE INTERVIEW MED FORMAND</b><a class="embeddedlink" href="http://politiken.dk/forbrugogliv/sundhedogmotion/ECE2203914/formand-for-etisk-raad-rejser-debat-om-flere-abortgraenser/">Rejser debat om 
flere abortgrænser</a></p><p><i class=" bl-elem">Men hvad handler det etiske dilemma så om? </i></p><p class=" bl-elem">
»Det handler om, at der er børn, der kan blive udsat for risici, som vi er 
nødt til at tage højde for. Også for fremtidige generationers børn. Risici, 
som ikke betinger sig i det sociale, men i det rent biologiske. Det er 
risici, som vi endnu ikke kender«. 
</p>	
</div>
</div></body></html>
