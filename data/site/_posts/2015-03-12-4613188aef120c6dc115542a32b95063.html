---
layout:     post
title: 	    "21 humanitære organisationer: Verden svigter krigens ofre i Syrien "
post_author:	    
post_date:	    Thu, 12 Mar 2015 00:01:18 +0100
post_site:	    politiken.dk 
post_link:	    http://politiken.dk/udland/ECE2583640/21-humanitaere-organisationer-verden-svigter-krigens-ofre-i-syrien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Salem dør af sult, Bisma bliver barnebrud, Sami kommer ikke i skole, og 
Fatoush dør under flugten til Europa. 
</p><p>
På sin fireårsdag på søndag har den syriske revolution fået så omfattende 
humanitære og sociale konsekvenser, at den nu ikke blot er en kamp for 
frihed, men ifølge 21 hjælpeorganisationer også den største humanitære 
katastrofe, som verden har set siden Anden Verdenskrig. 
</p><p>
Aktivisten Ayman oplever nøden på nærmeste hold i Yarmouk, en bydel i 
Damaskus, der har været under belejring i snart to år: 
</p><p>
»FN-madkurve er ethvert barn, kvinde og mands drøm. Distributionen afhænger af 
hvem som helst med et våben. Folk samler sig ved madudleveringsstederne hver 
dag, og så er det op til kontrolposterne, om de lader hjælp komme ind eller 
ej. Ofte går folk tomhændede hjem«, siger han via Facebook. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2532538/flertal-strammer-asyllov-mens-antallet-af-flygtninge-fra-syrien-styrtdykker/">Flertal strammer asyllov, mens 
antallet af flygtninge fra Syrien styrtdykker</a></p><h3>
Samlet indsats til dumpekarakter 
</h3><div class="art-quote article-box">
<p class="quote"/>
<blockquote>
<p class="quote-txt">
Folk spiser græs og rødder. I ekstreme tilfælde har folk været nødt til at 
spise herreløse dyr
</p>
<p class="sender">
Ayman, aktivist 
</p>
</blockquote>
</div><p>
I en rapport, der udkommer i dag, siger 21 internationale 
nødhjælpsorganisationer, at de både mangler adgang til næsten fem millioner 
nødlidende civile inde i Syrien og økonomisk hjælp fra udlandet, der bare 
nogenlunde står mål med elendigheden. <br/><br/>
I 2013 blev 71 procent af behovet for hjælp dækket, sidste år faldt det til 57 
procent. Halvdelen af Syriens børn, knap seks millioner, er på flugt og et 
tilsvarende antal kommer ikke i skole. I stedet slås de med fejl- og 
underernæring, misbrug og psykiske traumer.</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/int_mellemoesten/ECE2428335/lilleputstaten-libanon-er-ved-at-segne-under-millioner-af-syriske-flygtninge/">Lilleputstaten Libanon er ved 
at segne under millioner af syriske flygtninge</a></p><p>
FN’s Sikkerhedsråd har fem gange vedtaget resolutioner om Syrien, der blandt 
andet har krævet af krigens parter, at de giver udgang for humanitær hjælp. 
Men skrivelserne fra FN-hovedkvarteret er ikke blevet aktivt bakket op af 
medlemsstaterne og har ikke haft den ønskede virkning. Samlet set er 
indsatsen til dumpekarakter, mener organisationerne. 
</p><h3>
Spiser herreløse dyr 
</h3><p>
Red Barnet er en af de organisationer, der står bag rapporten. Her undrer 
vicegeneralsekretær Jonas Keiding Lindholm sig over omverdens passivitet: 
</p><p>
»De seneste fire år har vi set flere FN-resolutioner, et lammet sikkerhedsråd 
og et forvirret verdenssamfund. I Red Barnet undrer vi os over, at man ikke 
sætter alt ind for at beskytte de millioner af børn, der er fanget i den 
humanitære skruestik. Det er som om, at man i dag ser på krigen som en 
selvfølge, og at vi derfor ikke længere er forpligtet til at holde 
krigsramte børn i live«, siger han. <br/><br/>
Den belejrede bydel Yarmouk er et af mange eksempler på, at det ikke kun er 
krigshandlingerne i sig selv, der bringer civile i fare, for her har 
regeringsstyrker belejret området, fordi indbyggerne menes at være illoyale.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2529135/rapport-borgerkrigen-i-syrien-er-blevet-mere-blodig/">Rapport: Borgerkrigen i Syrien 
er blevet mere blodig</a></p><p>
»Tidligere i denne måned lykkedes det nogle mennesker at få fat i madkurve, 
men de er aldrig nok. Folk spiser græs og rødder. I ekstreme tilfælde har 
folk været nødt til at spise herreløse dyr«, siger Ayman fra Yarmouk-lejren. 
</p><p>
I nabolandene Tyrkiet, Jordan og Libanon har antallet af flygtninge hvert sted 
rundet en million og i Tyrkiet er det på vej mod to. Alle steder meldes om 
akut behov for hjælp, og ingen steder meldes om forhold, der ligner en 
tilfredsstillende løsning. 
</p><h3>
Pigtråd ved grænsen til EU 
</h3><p>
Derfor fortsætter tusinder af flygtninge videre mod Europa, men de bliver 
langt fra mødt af velkommen-skilte ved indgangen til EU. Både ved Grækenland 
og grænsen til Bulgarien er der nyopførte pigtrådshegn, og finder de 
alligevel vej over, bliver mange eskorteret tilbage til Tyrkiet, selv om de 
har ret til at få deres sag behandlet hos EU-landene. 
</p><p>
»Jeg har selv talt med en del familier. De fortæller om hunde og grænsevagter, 
der skød i vejret for at få dem til at vende tilbage til Tyrkiet«, forklarer 
Mariana Stoyanova, der er asylchef for Røde Kors i Bulgarien, og hun bakkes 
op af rapporter fra Human Rights Watch, der også taler om vold mod 
flygtninge ved grænsen til EU. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_mellemoesten/ECE2541160/200000-doede-10-millioner-paa-flugt-og-en-praesident-der-fejer-al-kritik-af-bordet/">200.000 døde, 10 millioner på 
flugt og en præsident, der fejer al kritik af bordet</a></p><p>
På den danske regerings vegne erkender udviklingsminister Mogens Jensen (S), 
at vi, verdenssamfundet, ikke har klaret den humanitære opgave godt nok. 
</p><p class=" bl-elem">
»Jeg er enige i, at det ikke er lykkedes at afværge konsekvenser af den enorme 
humanitære krise. Vi har ikke løftet opgaven og indfriet det, vi forpligtede 
os på som internationalt samfund. Det er dog vigtigt, at huske, at det her 
er en katastrofe af næsten bibelske dimensioner. Omfanget af den humanitære 
krise er enorm og det største siden Anden Verdenskrig«, siger han. 
</p>	
</div>
</div></body></html>
