---
layout:     post
title: 	    "Ubådsforening giver Nautilus tilbage til Raket-Madsen: Ellers ville vi aldrig få fred"
post_author:	    Magnus Bredsdorff
post_date:	    Thu, 05 Mar 2015 11:51:00 +0000
post_site:	    ing.dk 
post_link:	    http://ing.dk/artikel/ubaadsforening-giver-nautilus-tilbage-til-raket-madsen-ellers-ville-vi-aldrig-faa-fred
---
<html><body><div><section class="body"><p>De 23 medlemmer af Ubådsforeningen UC3 Nautilus opgiver nu at renovere den ubåd, som raketbyggeren Peter Madsen søsatte i 2008.</p>
			<p>På generalforsamlingen onsdag aften <a href="http://uc3nautilus.dk/ubadsforeningen-overdrager-ubaden-til-peter-madsen/#comments">besluttede foreningen</a>, at den vil overdrage ubåden til Peter Madsen eller en person, som han udpeger.</p>
			<p>Det sker efter to måneders strid om ejerskab og retten til at besøge ubåden. Striden kulminerede i sidste uge, da ubådsforeningen ekskluderede Peter Madsen, som ellers var æresmedlem. Foreningen mente, at Peter Madsen modarbejde dens formål, som er at få Nautilus ud at sejle igen.</p>
			
			<p>Det førte igen til en meget ophidset debat her på ing.dk i forbindelse med den blog, som Peter Madsen skrev om striden.</p>
			
			<p>»Ubådsforeningen blev stiftet med en drøm om at sejle havene tynde med Nautilus. Vi har konstateret, at det kan ikke lade sig gøre i foreningens regi. Ingen havde forestillet sig – heller ikke jeg – at vi ville ende i en tvist i stedet for at renovere ubåd,« siger formand Jacob Larsen.</p>
			<p>Ubådsforeningen er sikker på, at den juridisk har ejerskab til ubåden.</p>
			<p>»Hvis vi havde valgt at holde den i hævd, så ville der aldrig blive fred,« siger Jacob Larsen.</p>
			<p>Foreningen blev formelt stiftet for et år siden, men mange af medlemmerne har arbejdet med at renovere Nautilus i en længere periode. Jacob Larsen anslår, at der mangler cirka et års arbejde, inden ubåden sødygtig igen.</p>
			<p>Nautilus foreløbig sidste sejlads fandt sted i 2010, da den skubbede den flydende affyringsplatform Sputnik med raketten Heat1X frem til Bornholm. Dengang var Peter Madsen stadig med i Copenhagen Suborbitals, som stod bag det første forsøg på opsendelse af amatørraketten.</p>
			<p>Ubådsforeningen har ikke nedlagt sig selv, men overvejer flere muligheder for at fortsætte. En af dem er, at medlemmer selv bygger en ubåd fra grunden.</p>
			<p>Peter Madsen selv sammenligner med netop Copenhagen Suborbitals, som stadig bygger raketter på Refshaleøen i København, efter at han brød med foreningen.</p>
			
			<p>»Der var ikke nogen god måde at slutte det her på. Det var enten dårligt på den ene måde eller dårligt på den anden måde. Men jeg tror, at ubådsforeningen vil bygge sin egen undervandsbåd. Det minder om Copenhagen Suborbitals, som vil bygge sin egen raket. Og det er den bedst tænkelige løsning,« siger han.</p>
			<p><em>Se det første dyk med Nautilus</em><br/><section class="video plugin"/></p>
			
			<p/></section><p>Nu skal Nautilus flyttes 85 meter tilbage til Peter Madsen faciliteter på Refshaleøen, hvor den ifølge hans eget udsagn blev flyttet fra imod hans vilje.<br/><figure class="plugin right zoomable"><img data-original-image="http://ing.dk/sites/ing/files/peter.jpg" src="http://ing.dk/sites/ing/files/styles/w1120_media_right/public/peter.jpg?itok=ZIYJdRfM" alt=""/><figcaption>Peter Madsen får nu sin ubåd tilbage. </figcaption></figure><br/>
			Peter Madsen understreger flere gange i samtalen med Ingeniøren, at han har »stor respekt« for de folk, som har arbejdet med at renovere Nautilus.</p>
			<p>»Derfor har jeg også garanteret dem, at de har brugsret til den i fremtiden. Hvis de har lyst til at sejle i den sammen med mig, så er de velkomne,« siger han.</p>
			<p>Netop brugsret til Nautilus var, hvad Peter Madsen ifølge sin egen udgave af forløbet blev nægtet af ubådsforeningen.</p>
			<p>Raketbyggeren mener, at han kan gøre Nautilus sejlklar igen i løbet af et år, hvis han ikke laver andet. Men da han også bygger raketter, ved han endnu ikke, hvordan han vil prioritere sin tid.</p>
			<p>»Jeg skal samle stumperne op. Da Nautilus kom på land, var den meget tæt på at være sødygtig. Den trængte til sandblæsning og mindre forbedringer,« siger Peter Madsen.</p>
			<p>Han henviser til, at ubådsforeningen både »flåede apteringen og kontrolrummet« ud af ubåden.</p>
			<p>»Men der var slet ikke behov for at slå det kæmpe brød op. Den fungerede til at løse de opgaver, som jeg havde til Nautilus,« siger Peter Madsen.</p>
			<p>Han tilføjer, at ubåden naturligvis kunne forbedres, og at han vil bevare mange af de forbedringer, som medlemmerne af ubådsforeningen har arbejdet på.</p>
		
		  </div></body></html>
