---
layout:     post
title: 	    "Ekspert afviser Corydon: Præsidie-svar er et rap over nallerne"
post_author:	    
post_date:	    Fri, 08 May 2015 17:23:11 +0200
post_site:	    politiken.dk 
post_link:	    http://politiken.dk/indland/politik/ECE2661645/ekspert-afviser-corydon-praesidie-svar-er-et-rap-over-nallerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<h5>
Det skriver Folketingets Præsidie blandt andet</h5>
<div class="fakta-body" data-buildingblock="embedded_factboxlink">
<p>
»Præsidiet finder det utilfredsstillende, hvis en almindelig mistro til 
folketingsmedlemmers evne eller vilje til at iagttage fortrolighed generelt 
fører til en uvilje i regeringen og forvaltningen mod at give medlemmerne 
adgang til fortrolige oplysninger«. 
</p><p>
»Juridisk set er der tale om en ret - og ikke en pligt - for ministeren til 
videregivelse, og det beror derfor på en konkret vurdering, om oplysningerne 
bør videregives«. 
</p><p>
»Hensynet til den enkeltes private og erhvervsmæssige forhold kan føre til, at 
bestemte oplysninger ikke videregives eller kun videregives under særlige 
omstændigheder«. 
</p><p>
»I den foreliggende sag er det efter Præsidiets opfattelse givet, at 
oplysingerne om de enkelte tilbud ud over det, som endte med at blive 
accepteret, var og er af saglig betydning for Finansudvalget«. 
</p><p class=" bl-elem">
»Præsidiet er naturligvis indstillet på at indgå i en eventuel fremadrettet 
drøftelse om, hvordan det sikres, at bekymringer om varetagelse af 
fortrolighed ikke kommer til at hindre videregivelse af oplysninger til 
Folketinget«. 
</p>
</div>
</div><p>
Det kan ikke betragtes som andet, end at Bjarne Corydon (S) har fået et rap 
over nallerne af Folketingets Præsidie, der i dag er kommet med sit svar på 
Dansk Folkepartis formand, Kristian Thulesen Dahls, klage over, at 
finansministeren ikke har fremlagt alle oplysninger om statens salg af 
Dong-aktier til Goldman Sachs. 
</p><p>
Det siger lektor i forvaltningsret ved Aalborg Universitet Sten Bønsing, efter 
at Præsidiet i sit otte sider lange svar på Thulesen Dahls klage slår fast, 
at man »finder det utilfredsstillende, hvis en almindelig mistro til 
folketingsmedlemmers evne eller vilje til at iagttage fortrolighed generelt 
fører til en uvilje i regeringen og forvaltningen mod at give medlemmerne 
adgang til fortrolige oplysninger«. 
</p><p><b class="ext-link">PRÆSIDIE-KRITIK</b><a class="embeddedlink" href="http://politiken.dk/indland/politik/ECE2660770/folketingets-oeverste-ledelse-kritiserer-corydon-i-dong-sag/">Folketingets øverste ledelse 
kritiserer Corydon i Dong-sag</a></p><p>
Og selvom Bjarne Corydon (S) selv er »meget tilfreds« med svaret, som han 
kalder både »klogt« og »afbalanceret«, er det altså en kritik af ham, slår 
Sten Bønsing fast. 
</p><p>
»Det er jo rigtigt, at Finansministeriet ud fra en strid juridisk betragtning 
ikke har handlet ulovligt. Men der er også rigtigt, at Præsidiets udtalelse 
må læses som en alvorlig kritik«, siger Sten Bønsing og fortsætter: 
</p><p>
»Det er klart Præsidiets budskab, at selvom man ud fra en juridisk betragtning 
ikke behøver at udlevere fortroligt materiale, så er det meget vigtigt, at 
man laver en konkret og individuel vurdering fra dokument til dokument, 
fordi det er vigtigt for Folketinget. Og det havde de ikke behøvet at 
skrive, hvis de mente, juraen var overholdt«. 
</p><h3>
Kritik fører næppe til udlevering af Dong-oplysninger 
</h3><p>
Flere af Folketingets partier mener, at Bjarne Corydon og regeringen solgte 
Dong-aktierne for billigt til den amerikanske investeringsbank Goldman 
Sachs. 
</p><p>
Derfor bad de om at se alle oplysninger om salget, herunder de øvrige tilbud, 
der blev givet. Det afviste Bjarne Corydon - også selvom oplysningerne 
skulle fremlægges i fortrolighed til Folketingets Finansudvalg. 
</p><p>
Derfor klagede Dansk Folkepartis formand Kristian Thulesen Dahl i slutningen 
af april til Folketingets øverste ledelse, Præsidiet, der i dag er kommet 
med deres svar i sagen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2661048/corydon-er-meget-tilfreds-med-det-andre-kalder-en-alvorlig-kritik-af-ham/">Corydon er »meget tilfreds« 
med det, andre kalder en »alvorlig kritik« af ham</a></p><p>
Og selvom Præsidiets svar på klagen af flere udlægges som en kraftig kritik af 
Corydon og Finansministeriet, vurderer Sten Bønsing, at det næppe kommer til 
at betyde, at Folketingets Finansudvalg får adgang til de dokumenter, som 
Kristian Thulesen Dahl har forsøgt at få adgang til. 
</p><p>
Præsidiet understreger nemlig i sit svar, at det er en ret, men ikke en pligt, 
at regeringen og ministerierne kan videregive oplysninger til Folketinget, 
og at det må bero på en konkret vurdering, pointerer Sten Bønsing. 
</p><p class=" bl-elem">
»Og Præsidiet slår jo fast, at der næppe er juridisk pligt til at udlevere 
materialet«, siger han. 
</p>	
</div>

</div></body></html>
