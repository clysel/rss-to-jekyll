---
layout:     post
title: 	    "Fodboldspiller død efter tre døgn i kunstigt koma"
post_author:	    
post_date:	    Thu, 30 Apr 2015 17:56:59 +0200
post_site:	    politiken.dk 
post_link:	    http://politiken.dk/sport/fodbold/ECE2650689/fodboldspiller-doed-efter-tre-doegn-i-kunstigt-koma/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fodboldverdenen i almindelighed og den belgiske familien Mertens i særdeleshed 
er blevet ramt af en tragedie. 
</p><p>
Den 24-årige tidligere belgiske U21-landsholdsspiller Gregory Mertens er død 
som følge af konsekvenserne af det hjertestop, der ramte ham under en kamp 
tidligere i denne uge. 
</p><p>
Lokeren-spilleren Gregory Mertens faldt livløs om under en træningskamp i 
mandags og modtog hjertemassage i en halv time, inden han blev fragtet til 
hospitalet i Genk, hvor han siden er blevet holdt i kunstigt koma. 
</p><p>
Situationen omkring Gregory Mertens har været særdeles kritisk lige siden, og 
i dag bad Gregory Mertens' nærmeste lægerne på hospitalet om at slukke for 
respiratoren. Det oplyser en talsmand for Lokeren, Herman Van De Putte, til 
Reuters. 
</p><h3>
Hyldet af rivaler 
</h3><p>
Under kampe i den belgiske liga i tirsdags og i onsdags var der adskillige 
store bannere fra rivaliserende klubber, der ønskede den 24-årige en snarlig 
bedring. Den kom ikke. 
</p><p>
Professionel topfodbold er adskillige gange blevet ramt af hjertestop på banen 
og med dødelig udgang. 
</p><p>
Mens hele verden fulgte med på tv, døde Camerouns midtbanespiller Marc-Vivien 
Foé i en Confederations Cup-kamp mod Colombia i 2003 og siden er bl.a. 
ungareren Miklós Fehér (Benfica, 2004), danske Rasmus Green (Næstved, 2006) 
og det spanske stortalent og landsholdsspiller Antonio Puerta (Sevilla, 
2007) desværre også blevet tilføjet listen over aktører, der brat er blevet 
taget væk fra deres nærmeste. 
</p><p>
Siden har toneangivende myndigheder i fodboldverdenen haft øget fokus på at 
tjekke topspillere for mulige hjertefejl. 
</p><p class=" bl-elem"><b class="ext-link">DBU:</b><a class="embeddedlink" href="http://politiken.dk/sport/fodbold/ECE716255/dbu-hjertetest-redder-liv-paa-fodboldbanen/">Hjertetest redder liv på fodboldbanen </a></p>	
</div>

</div></body></html>
