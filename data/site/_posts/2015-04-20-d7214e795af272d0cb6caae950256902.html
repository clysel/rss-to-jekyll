---
layout:     post
title: 	    "I 1915 blev Georges oldemor svigtet af verden - nu er han selv på flugt"
post_author:	    
post_date:	    Mon, 20 Apr 2015 11:36:17 +0200
post_site:	    politiken.dk 
post_link:	    http://politiken.dk/udland/ECE2635168/i-1915-blev-georges-oldemor-svigtet-af-verden---nu-er-han-selv-paa-flugt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da 11-årige Georges oldemor var på hans alder, skjulte hun i desperation sin 
lillebror i en kugleformet bageovn og flygtede til Qamishli i Syrien. 
Tyrkiske osmanniske soldater var rykket ind i deres landsby under det, der 
siden blev kendt som det armenske folkedrab. De, der ikke kunne flygte, 
måtte skjule sig eller blive dræbt. 
</p><p>
I august flygtede George med sin mor og storebror tilbage ad samme vej: fra 
Qamishli til Midyat i Tyrkiet på flugt fra Assad-regimets værnepligt og 
Islamisk Stats bombardementer af deres hjemby. 
</p><p>
»I dag gør IS det samme mod os, som tyrkerne gjorde for 100 år siden. Vi har 
oplevet det to gange«, siger Sawsan, Georges mor, en lille blond kvinde med 
et furet ansigt. Den armenske familie holder nu til omkring en af Midyats 
kirker af sandfarvede sten og med kulørte lamper i loftet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2633179/politiken-mener-armensk-folkedrab-i-erindringens-og-forsoningens-tegn/">Politiken mener: Armensk 
folkedrab i erindringens og forsoningens tegn</a></p><p>
I denne uge er det præcis 100 år siden, at folkedrabet begyndte, og de 
muslimske osmanner ville udrydde de kristne armeniere. Sawsans historie er 
både den om selve tragedien og verdenssamfundets evige passivitet. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/A_for_Armenien_929535y.jpg" alt="" border="0"/><span class="caption"><span class="f-img-caption">Reddet. 
</span>Disse armeniere blev i 1915 hjulpet væk af et fransk skib under det armenske folkedrab. Ellers var det småt med støtte, selv om Politiken og medier over hele verden i detaljer dækkede tragedien. Foto: Ullstein/Polfoto (arkiv)</span></span>
Dengang som nu er der tale om hundredtusinder af menneskers flugt, vilkårlige 
henrettelser, voldtægter og slavehandel. Og dengang som nu er det hele 
særdeles velbeskrevet i internationale medier. Alligevel var og er 
verdenssamfundet lammet i forhold til at standse overgrebene, og derfor ser 
historien ud til at gentage sig med den forskel, at flygtningene nu rejser 
mod nord i stedet for syd. 
</p><div class="art-quote article-box">
<p class="quote"/>
<blockquote>
<p class="quote-txt">
Tyrkerne har hidtil nedhugget 800.000 Armeniere
</p>
<p class="sender">
</p><p class=" bl-elem">Politiken i 1915</p> 

</blockquote>
</div><p>
»Rusland, Storbritannien og Frankrig fordømte i maj 1915 den igangværende 
forbrydelse mod menneskeheden og civilisationen og lovede – eller rettere 
truede med – at stille de ansvarlige tyrkere for retten. Men der var bare 
ikke vilje eller evne til at gøre det fornødne. Som i Syrien i dag var der 
politiske hensyn at tage, og desuden var det ikke populært at sætte egne 
soldaters liv på spil for armenierne, folk var trætte af krig«, fortæller 
den danske historiker og forfatter Matthias Bjørnlund, der er en af verdens 
fremmeste forskere i folkedrabet.</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2624888/paven-kalder-massedrab-i-armenien-for-folkedrab/">Paven kalder massedrab i 
Armenien for folkedrab</a></p><p>
Myrderierne endte med at koste op mod 1,5 millioner armeniere livet, og blandt 
dem Georges oldemors forældre og søskende. Den manglende reaktion fra 
verdenssamfundet satte dog gang i refleksioner, og ud af ulykken kom helt 
nye begreber som menneskerettigheder og civilsamfund. De var undervejs siden 
de første armeniermassakrer i slutningen af 1800-tallet, men fik for alvor 
form i 1915. 
</p><p>
»Efter 1915 og folkedrabet tager udviklingen helt klart fart. Det armenske 
spørgsmål om, hvad vi skal stille op med de overlevende armeniere, bliver en 
mere omfattende og koordineret politisk, økonomisk og humanitær sag for 
verdenssamfundet. Her bruger man også i mere udbredt grad netop begrebet 
menneskerettigheder eller lignende begreber, der udtrykker en idé eller et 
ønske om universelle rettigheder til undertrykte og forfulgte folk som 
armenierne«, siger Matthias Bjørnlund. 
</p><h3>
»Det var folkedrab«
</h3><p>
I dag er den osmanniske kaserne i Urfa 50 kilometer fra den syriske grænse 
under restauration, så den kan genåbne som hotel. Under folkedrabet var den 
samlingspunkt for lange kolonner af udsultede og forhutlede armeniere, der i 
over 50 graders varme blev tvunget til at gå hundredvis af kilometer fra 
landsbyer i bjergene nord for Urfa til ørkenen syd for. 
</p><p>
På indfaldsvejene til byen og på gårdspladsen foran kasernen kunne de være 
heldige at løbe ind i den danske sygeplejerske Karen Jeppe, der var en aktiv 
brik i det gryende civilsamfund. Især i arbejdet for de tusinder af 
forældreløse børn som Georges oldemor. 
</p><p>
Kasernebygningerne er i dag overgroet med græs og struttende gule 
sennepsblomster, der også vokser vildt og smukt langs vejene ind og ud af 
byen. Som beskrevet på en sommerdag for 100 år siden var det et helt andet 
syn, der dengang mødte Karen Jeppe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2628227/tyrkiet-raser-over-denne-skulptur/">Tyrkiet raser over denne 
skulptur </a></p><p>
»Godt for hver den, som bliver fri for at se den dødens allé, der lige fra 
Urfas mure strakte sig langt, langt ud i den gule, afsvedne slette, uendelig 
som den. Den var velbeplantet, denne allé, men den overskyggedes ikke af 
friske, grønne træer, det var menneskelig, der flankerede vejen. Lig i alle 
stadier af forrådnelse. Nogle var faldet om lige uden for byens port. Man 
havde drevet dem op fra sygelejet med stokkeslag; nogle få hundrede skridt 
var det lykkedes dem at slæbe sig frem …«, skrev hun i et brev hjem. 
</p><p>
Mens det meste af Tyrkiet i dag og ikke mindst landets regering vredt og 
forarget benægter folkedrabet, er det sunket ind og erkendt rundt om i 
landet. Nær kasernen står en kurder, der uden tøven siger »folkedrab« og 
skammer sig over sine forfædres andel i det. For selv om det var de tyrkiske 
osmanner, der udtænkte og ledte det, var det i høj grad de kurdiske stammer, 
der udførte drabene. 
</p><p>
»Jeg har fundet billeder af døde børn med iturevet tøj, og jeg tænker på mine 
egne børn. Fra morgen til aften er det smertefuldt at være her og tænke på 
det, der skete. Jeg kan ikke acceptere, at det er sket. Selv om vi benægter 
det, så var det folkedrab«, siger han. 
</p><p>
»Min bedstemor fortalte, at hun så kolonnerne af armeniere komme gående. De 
havde vandret i flere dage, og da de så en brønd, blev de så ivrige, at de 
sprang ned i den. Flere af dem døde der«. 
</p><p>
Ligesom dagens blodsudgydelser i Syrien udpensles i alverdens medier, fik 
verden også klar besked om, hvad der foregik i Anatolien i 1915. 3. oktober 
1915 skrev for eksempel Politiken på forsiden under overskriften 
’Armeniermyrderierne’: 
</p><p>
»Tyrkerne har hidtil nedhugget 800.000 Armeniere«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2628167/designer-bag-omstridt-skulptur-det-er-et-budskab-om-fred/">Designer bag omstridt 
skulptur: »Det er et budskab om fred«</a></p><p>
To dage tidligere, 1. oktober 1915, hed det også i Politiken: »I byen 
Trapezunt (Trabzon ved Sortehavet, red.) er alle Armeniere – henved 10.000 i 
Tallet – blevet udryddet. En skare tyrkiske Soldater trængte ind i Byen, 
fangede Armenierne og lod dem – Mænd, Kvinder og Børn uden Forskel – aflive 
ved Drukning«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/Tyrkiet_Armenien_J1_929538y.jpg" alt="" border="0"/></span></p><p>
Som et historiens slag med halen er det 50 syriske håndværkere, der forestår 
renoveringen af Urfa-kasernens stenmure med sine osmanniske buer over døre 
og vinduer. 
</p><p>
For da tyrkerne dræbte og deporterede armeniere, skaffede de sig af med mange 
af deres dygtigste håndværkere og evnen til at holde osmanniske kulturperler 
ved lige. De armenske håndværksmestre, der overlevede i Syrien, har været 
med til at holde kunsten i live der, hvorfra også den nu er vendt tilbage 
til Tyrkiet. 
</p><h3>
Jeg er ikke rigtig glad for Tyrkiet 
</h3><p>
Georges nye, men midlertidige hjem i Midyat ligger 150 kilometer fra Sason, 
hvor hans oldefar boede som søn af en møller. Da de osmanniske soldater kom 
til byen med ordre om at dræbe, lykkedes det den seksårige dreng at flygte 
sammen med andre familier, men uden siden egen. Resten af sine dage boede 
han i Qamishli i Syrien, men opgav ikke håbet om en dag at vende tilbage til 
sit hjemland. 
</p><p>
»Hver eneste dag lyttede han til tyrkisk radio for at høre, om de sagde, at 
han kunne vende hjem til møllen«, siger Sawsan, hans barnebarn, der stadig 
holder det armenske sprog i live og taler det med George og hans bror. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2630117/forskere-om-mindeskulptur-strid-der-findes-ingen-uskyldige-monumenter/">Forskere om 
mindeskulptur-strid: Der findes ingen uskyldige monumenter</a></p><p>
For møllersønnen kom dagen aldrig, men da Syrien blev for farligt for hans 
efterkommere, var der intet andet valg end at flygte tilbage og for en tid 
leve blandt efterkommerne af dem, der slog deres familie ihjel og ikke ville 
indrømme det. 
</p><p>
»Jeg kan ikke sige, at jeg er rigtig glad for at være i Tyrkiet. Men det er 
okay. Eller. Faktisk er det eneste gode, at her ikke er krig«, siger George 
og øver sig på de tyrkiske gloser, han har lært, siden han kom. 
</p><p>
Med sin mor har han fundet sikkerhed hos det kristne samfund i Midyat, men 
derudover har de ikke meget at glæde sig over. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/man_Armenien_929536y.jpg" alt="" border="0"/><span class="caption"><span class="f-img-caption">Retur. 
</span>11-årige George er flygtet fra Assad og Islamisk Stat i Syrien. Nu er han tilbage i Tyrkiet - land, der fordrev hans oldemor og dræbte hendes familie. Foto: Martin Selsøre Sørensen.</span></span></p><p>
Gennem hele hans liv har folkedrabet hængt over Sawsan som en skygge. Det fik 
hendes bedstemor til at bryde grædende sammen, hver gang hun tænkte på sin 
lillebror i ovnen, som hun aldrig hørte til siden. Og så var der de kurdiske 
naboer i Syrien, der flere gange undskyldte for kurdernes aktive medvirken 
til osmannernes myrderier. 
</p><p>
»Det var svært, men jeg tilgav dem og sagde, at det ikke var deres skyld. I 
mit hjerte kan jeg dog ikke tilgive«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2271043/armenien-tyrkiet-benaegter-folkedrab-trods-undskyldning/">Armenien: Tyrkiet benægter 
folkedrab trods undskyldning</a></p><p>
»Hvert år 24. april samledes vi i Qamishlo for at tænde lys og mindes det, der 
skete. Bare det, at jeg nu tænker på det, får mig til at ryste«. 
</p><p>
Tankegangen hos både tyrkiske ledere i 1915, de såkaldte ungtyrkere, og IS i 
dag var at skabe en nation forbeholdt sunnimuslimer ved at dræbe og fordrive 
anderledes troende eller tvangskonvertere kvinderne. 
</p><p>
»Så vidt jeg kan vurdere, er der, hvad man kan kalde folkemorderiske tendenser 
hos både Assad og IS. Begge parter medvirker til at være på vej til eller 
allerede at have fuldbyrdet folkedrab. Her tænker jeg for eksempel på 
grupper som yezidierne (religiøst mindretal, red.), som IS forfølger 
brutalt«, siger historikeren Matthias Bjørnlund. 
</p><p>
»Her minder ungtyrkernes ideologi og praksis i forhold til rigets armenske 
borgere måske om en blanding af rationalet hos netop Assad og IS: massedrab, 
fordrivelser, tvangsomvendelser, seksuelt slaveri og så videre. Det er de 
ultimative straffe til angiveligt illoyale grupper; det er ekstreme og 
paranoide sikkerhedsforanstaltninger, og det er mål i sig selv som midler 
til at sikre sin egen gruppes kontrol over et territorium«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE1967941/100-aars-benaegtelse-af-folkedrab-slaar-revner/">100 års benægtelse af 
folkedrab slår revner</a></p><p>
Ideen om den rene nation levede videre også i det moderne Tyrkiet, der i 1923 
blev skabt på resterne af Osmannerriget. Kristne i Tyrkiet mistænkes og 
diskrimineres stadig, og derfor er det svært at drømme om en fremtid her. 
</p><p>
»Jeg ved ikke, hvad der står skrevet i min skæbne. Jeg har en datter og to 
børnebørn i Sverige og vil gerne dertil, men jeg har også seks søstre i 
Syrien. Jeg ved det ikke«, siger Sawsan og kigger spørgende og med vidt åbne 
øjne på lokalets eneste vesterlænding. 
</p><p class=" bl-elem">
Som venter hun et svar. 
</p>	
</div>

</div></body></html>
