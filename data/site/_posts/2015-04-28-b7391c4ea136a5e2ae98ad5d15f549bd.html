---
layout:     post
title: 	    "Ti stille eller bak op: Den konservative top sender intern appel til byrødder"
post_author:	    
post_date:	    Tue, 28 Apr 2015 12:02:46 +0200
post_site:	    politiken.dk 
post_link:	    http://politiken.dk/indland/politik/ECE2646416/ti-stille-eller-bak-op-den-konservative-top-sender-intern-appel-til-byroedder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi har ikke brug for intern uro netop nu
</p>
<p class="sender">
Søren Vandsø, partisekretær 
</p>
</blockquote>
</div><p>
Det Konservative Folkeparti har de seneste uger været i massivt stormvejr. 
Både på grund af de fortsat elendige meningsmålinger og ikke mindst om 
partiets annoncekampagne med budskabet »Stop Naziislamisme«. 
</p><p>
Det har tilsyneladende fået flere medier til at igangsætte rundspørger i det 
konservative bagland for at tage temperaturen på opbakningen. 
</p><p>
I en intern mail fra partisekretær Søren Vandsø, som politiken er kommet i 
besiddelse af, opfordrer partisekretæren - der er en de øverste ansatte i 
partiet - partiets byrødder til at holde inde med kritik. 
</p><p>
»Jeg vil gerne opfordre til, at vi rykker stolene tæt sammen. Intern uro vil 
kun skabe et øget negativt fokus på Det Konservative Folkeparti, og det 
gavner hverken lokalt, nationalt eller hver enkelt af vores 
folketingskandidater forud for valget. Det er i disse situationer, vi skal 
vise sammenhold og styrke, uanset om man står offentligt frem eller har 
mulighed for at svare anonymt«, skriver partisekretæren. 
</p><h3>
Partisekretær: Skriv hellere til mig 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/KU_formand_931776v.jpg" alt="" border="0"/><span class="caption"><span class="f-img-caption">Tavs. 
</span>Søren Vadsø ønsker ikke at kommentere sagen. Arhivfoto: Mads Winther</span></span></p><p>
I stedet opfordrer han eventuelle kritikere til at skrive direkte til ham i 
stedet for i mediernes rundspørger. 
</p><p>
»Herinde fra vil vi gøre alt hvad vi overhovedet kan, og vi håber, vi kan gøre 
det i samarbejde med dig. Ingen af os kan vende udviklingen alene, men 
sammen kan vi. Vi har ikke brug for intern uro netop nu. Jeg håber derfor, 
at du vil undlade at udtale dig eller vil bakke Søren Pape, partiet og 
kampagne op«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2627005/historiker-om-k-kampagne-idiotisk-at-kalde-nazisme-og-islamisme-det-samme/">Historiker om K-kampagne: 
Idiotisk at kalde nazisme og islamisme det samme</a></p><p>
Og måske har opfordringen haft den ønskede effekt. I hvert fald viser 
resultatet af Politikens måling, at der er bred opbakning til Søren Pape 
Poulsen som formanden, der kan skabe fremgang for partiet og til kampagnen. 
</p><p>
I hvert fald blandt dem, der har svaret. 
</p><h3>
Opbakning - blandt deltagerne 
</h3><p>
Eksemplevis erklærer otte ud af ti af dem, der har deltaget i rundspørgen, at 
de er uenige i, at annoncekampagnen ’Stop naziislamisme’ er forfejlet 
retorik. 
</p><p>
Tilsvarende er erklærer godt ni ud af ti sig enige i, at Søren Pape Poulsen 
som formand kan skabe fremgang for Det Konservative Folkeparti i 
meningsmålingerne inden det kommende folketingsvalg. 
</p><p>
Det er dog færre end halvdelen af de adspurgte, der har svaret på rundspørgen. 
Den er sendt til 304 byrådsmedlemmer og vælgerforeningsformænd fra partiet, 
og kun 129 har deltaget i den. Undersøgelsen er ikke statistisk 
repræsentativ. 
</p><p>
Søren Vadsø er tavs om sagen. 
</p><p class=" bl-elem">
»Det er en intern mail sendt til vores medlemmer og det ønsker jeg ikke at 
kommentere på«, skriver han i en mail til Politiken. 
</p>	
</div>

</div></body></html>
