---
layout:     post
title: 	    "Officielt: Egyptisk domstol udsætter parlamentsvalg"
post_author:	    
post_date:	    Tue, 03 Mar 2015 12:06:17 +0100
post_site:	    politiken.dk 
post_link:	    http://politiken.dk/udland/ECE2571359/officielt-egyptisk-domstol-udsaetter-parlamentsvalg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den administrative domstol i Egypten udsætter parlamentsvalget, der var 
planlagt til at starte 21. marts, mens stemmeprocessen skulle være afsluttet 
i april.
</p><p>
Det siger retskilder til nyhedsbureauet Reuters.
</p><p>
Beslutningen kommer, efter at en forfatningsdomstol søndag erklærede, at der 
var problemer med den nuværende valglov, som stod i vejen for det 
forestående parlamentsvalg.
</p><h3>
Udskudt på ubestemt tid
</h3><p>
Valget ville være det første, siden daværende præsident Mohamed Mursi blev 
væltet i 2013. Det er endnu uklart, hvor længe valgprocessen vil blive 
udskudt.
</p><p>
Valgkommissionen besluttede søndag at lægge en ny tidsplan for det valg, som 
skulle være indledt 21. marts og afsluttet 7. maj.
</p><p>
Landet har ikke haft et folkevalgt parlament siden 2012, og nu ser det ud til, 
at de knap 90 millioner mennesker i det fattige nordafrikanske land igen må 
væbne sig med tålmodighed.
</p><h3>
Repræsentativt parlament
</h3><p>
Få timer efter domstolsafgørelsen søndag beordrede den egyptiske præsident, 
Abdel Fattah el-Sisi, valgloven ændret inden for en måned.
</p><p>
Problemet i den nuværende valglov er paragraffer, der omhandler opdelingen af 
valgdistrikter.
</p><p>
Flere advokater har påpeget, at loven ikke opdeler distrikterne på en måde, så 
valgkredsene repræsenteres på en ordentlig måde.
</p><p class=" bl-elem">
Det kommende egyptiske valg ventes afviklet efter en ny kompleks proces, der 
skal sikre et repræsentativt parlament.
</p>	
</div>
</div></body></html>
