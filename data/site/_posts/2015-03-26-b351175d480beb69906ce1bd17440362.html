---
layout:     post
title: 	    "Træt af tennis, træt af livet, men nu er hun tilbage"
post_author:	    
post_date:	    Thu, 26 Mar 2015 12:14:24 +0100
post_site:	    politiken.dk 
post_link:	    http://politiken.dk/sport/tennis/ECE2604097/traet-af-tennis-traet-af-livet-men-nu-er-hun-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lader man øjnene løbe ned over resultatlisterne fra 1. runde-kampene i 
kvindernes række i Miami, springer navnet Nicole Vaidisova frem. Det er fem 
år siden, tjekken med det store talent opgav sin karriere på grund af 
manglende motivation, men nu er hun der igen. I hvert fald for en kort 
bemærkning. 
</p><div class="art-quote article-box">
<p class="quote"/>
<blockquote>
<p class="quote-txt">
Nicoles agent har fortalt mig, at hun har fået nok af tennis, og det er 
egentlig forståeligt, for hun startede tidligt
</p>
<p class="sender">
Alex Kodat, stedfar 
</p>
</blockquote>
</div><p> I den store WTA-turnering i Miami har hun modtaget et wildcard, og 
onsdag kvitterede hun for tilliden ved at besejre schweizeren Timea Babos 
6-1, 7-6. Det bringer hende frem til en kamp i 2. runde mod øjeblikkets 
største talent - en rolle, hun selv engang indtog - rumæneren Simona Halep, 
der har vundet tre titler i en flot sæsonstart. 
</p><p><b>Overraskende comeback</b></p><p>
Den kamp ser på forhånd ud til at være umulig for den snart 26-årige tjekke 
(23. april) at vinde, men hvis hun gør det fornuftigt, kan det jo være, det 
giver mod på at fortsætte det overraskende comeback. 
</p><p><b class="ext-link">HELDIGT:</b><a class="embeddedlink" href="http://politiken.dk/sport/ECE504779/wozniacki-slipper-for-at-moede-tjekke/">Wozniacki slipper for at møde tjekke</a></p><p>
I Monterrey i starten af denne måned kvalificerede hun sig for første gang i 
fire et halvt år til en hovedturnering, hvorefter hun tabte i 1. runde, og 
det var sidste år, hun så småt igen begyndte at gribe ketsjeren for at 
spille konkurrencetennis - først på det lavere niveau under ITF. 
</p><p><b>Fremme som nr. 7 i verden</b></p><p>
Siden sine store dage for syv-otte år siden, hvor hun som teenager lignede en 
alvorlig trussel mod de etablerede navne, er hun dalet til en nuværende 
position son nr. 328 på verdensranglisten. Et hierarki, hvor hun i 2007 var 
fremme som nr. 7. 
</p><p><b class="ext-link">MARKERING:</b><a class="embeddedlink" href="http://politiken.dk/sport/ECE335969/mauresmo-faerdig-i-wimbledon/">Mauresmo færdig i Wimbledon</a></p><p>
Nicole Vaidisova har tidligere forklaret, at hun nok blev træt af tennis og 
hele den del af livet, fordi hun startede så tidligt og meget hurtigt fik 
sit gennembrud til eliten. Fot ti år siden blev hun for eksempel den blot 
sjette spiller på WTA Touren, der vandt fem titler før sin 17 års 
fødselsdag. De andre er Tracy Austin, Andrea Jaeger, Monica Seles, Jennifer 
Capriati og Martina Hingis. 
</p><p><b>Fine Grand Slam-resultater </b></p><p>
Året efter brød hun ind i top 10 første gang, og karrieren kørte i højeste 
omdrejninger med titler, rejser, sponsorer osv. Det blev også til flotte 
præstationer i Grand Slam-turneringerne, hvor nåede semifinalen i French 
Open, semifinalen i Australian Open og kvafrtfinalen i Wimbledon. 
</p><p><b class="ext-link">KLASSE:</b><a class="embeddedlink" href="http://politiken.dk/sport/ECE148266/tjekkisk-teenager-trynede-williams/">Tjekkisk teenager trynede Williams</a></p><p>
Men der var også stadig masser af sur træning, og da resultaterne begyndte at 
svigte i 2008, havde hun til gengæld fundet kærligheden i forholdet til 
landsmanden Radek Stepanek. En del kommentatorer pegede dengang på, at 
hendes sportslige nedtur begyndte, da hun lærte Stepanek at kende og ivrigt 
fulgte hans indsats på ATP Touren. 
</p><p>
Vaidisova og Stepanek var gift 2010-2013. 
</p><p><b>Den hårde vej som barn</b></p><p>
Måske havde hun selv ret i, at hun bare havde haft for meget tennis på for 
kort tid i livet. Hun startede med at spille som 6-årig, og siden gik turen 
til det berømte/berygtede Nick Bollettieri Academy i Florida. Og på den vej 
er der ikke meget plads til sjov og fest. 
</p><p>
I slutningen af 2009 var Nicole Vaidisova faldet til nr. 187 på ranglisten, 
men selv om hun sæsonen efter forsøgte at spille sig i form ved turneringer 
på ITF-niveau, lykkedes det aldrig at finde gejsten, og i 2010 lød 
kommentaren fra hendes stedfar og tidligere træner Alex Kodat: 
</p><p>
»Nicoles agent har fortalt mig, at hun har fået nok af tennis, og det er 
egentlig forståeligt, for hun startede tidligt«. 
</p><p><b>Miami nej - Miami ja</b></p><p>
Det sidste hun gjorde i første del af karrieren var pudsigt nok at sige nej 
tak til et wildcard til - Miami. 
</p><p class=" bl-elem">
Nu har hun sagt ja tak, og så er det et åbent spørgsmål, hvor længe tennisfans 
får glæde af den høje tjekke med den hårde serv og tunge grundslag i anden 
del af karrieren. 
</p>	
</div>
</div></body></html>
