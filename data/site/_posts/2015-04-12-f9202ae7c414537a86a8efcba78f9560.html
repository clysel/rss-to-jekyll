---
layout:     post
title: 	    "Arrogant Aabech-scoring er ikke nok for AGF"
post_author:	    
post_date:	    Sun, 12 Apr 2015 17:09:58 +0200
post_site:	    politiken.dk 
post_link:	    http://politiken.dk/sport/fodbold/ECE2625139/arrogant-aabech-scoring-er-ikke-nok-for-agf/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>AGF formåede ikke at udnytte chancen for at lægge yderligere afstand i toppen maksimalt, selvom Lyngby snublede nok en gang, da holdet lørdag tabte hjemme til HB Køge.</p><p>Aarhusianerne førte søndag længe i kampen mod Horsens efter en fræk Kim Aabech-scoring, men Horsens fik fightet sig til 1-1.</p><p>Skulle Horsens holde liv i et spinkelt håb om oprykning til Alka Superligaen, skulle de undgå nederlag mod AGF, men Bo Henriksens hold dummede sig allerede i første halvleg.</p><p>I en situation, hvor AGF's Stephan Petersen var på vej ud over baglinjen i Horsens' felt, gik Bubacarr Sanneh klodset i ryggen på ham, og dommer Lars Jensen pegede på pletten.</p><p>Her viste Kim Aabech stor selvtillid. Den tidligere Lyngby-spiller gik roligt til bolden og loppede den elegant ind midt i målet, mens Frederik Rønnow sprællede forgæves ude ved den ene stolpe.</p><p>Det så længe ud til, at AGF ville holde hele vejen hjem, men med godt fem minutter tilbage udlignede Horsens.</p><p>André Bjerregaard stod rigtigt placeret i feltet, da AGF ikke fik clearet bolden ordentligt, og med et tørt hug sendte han bolden ind til 1-1.</p><p>Det uafgjorte resultat betyder, at AGF nu er tre point foran Lyngby på tredjepladsen i 1. division, og aarhusianerne har endda en kamp i hånden.</p><p>Horsens er fortsat otte point efter AGF, og de har ligesom Lyngby spillet en kamp mere end AGF.</p><p>I søndagens anden kamp i 1. division fik AB en tiltrængt sejr i bundstriden, da de hjemme besejrede Skive med 2-1.</p><p class=" bl-elem">Viborg topper rækken suverænt ni point foran AGF.</p>	
</div>

</div></body></html>
