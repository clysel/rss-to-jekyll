---
layout:     post
title: 	    "I 'Den Korte Radioavis' kan Kirsten Birgit kalde folk for idioter"
post_author:	    
post_date:	    Wed, 11 Mar 2015 20:58:13 +0100
post_site:	    politiken.dk 
post_link:	    http://politiken.dk/kultur/medier/ECE2583475/i-den-korte-radioavis-kan-kirsten-birgit-kalde-folk-for-idioter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Den Korte Radioavis</b></h4>
<h5>
<b>Fakta </b></h5>
<div class="fakta-body" data-buildingblock="embedded_factboxlink">
<p>
Satire på Radio24syv, der sender mandag til fredag kl. 12.05-13.00. 
</p><p>
Leveret af Rasmus Bruun og Frederik Cilius, der begge er udklækket i DR’s 
talentfabrik. Cilius er tillige uddannet klarinettist fra 
Musikkonservatoriet. 
</p><p>
’Den Korte Radioavis’ havde premiere i begyndelsen af februar.
</p><p class=" bl-elem">
Indtil videre er det blevet til 28 timers radio.
</p>
</div>
</div><p>
Vi spoler tiden tilbage til i går morges. Jeg befinder mig i et åbent 
kontorlandskab på Radio24syv. Ved et skrivebord overfor sidder redaktionen 
bag satireprogrammet ’Den Korte Radioavis’, som kan høres live lige over 
middag i en lille time mandag, tirsdag, onsdag, torsdag og fredag. 
</p><p>
Fem timers liveradio om ugen er virkelig mange timer i satiresammenhæng. 
Derfor vil det måske overraske nogen, at redaktionen ikke er særlig stor. 
Den består af kun af to personer, Rasmus Bruun og Frederik Cilius. Og så 
deres producer, Zissel Astrid Kjertum-Mohr. 
</p><p>
Rasmus Bruun, 32, og Frederik Cilius, 29, sidder ved hver sin computer og 
skriver. De er begge mødt ind ved 7-tiden, og i timerne frem til dagens 
udsendelse arbejder de på at få indholdet på plads. Indholdet får de fra den 
evigt knævrende nyhedsstrøm. 
</p><p>
Fuldstændig som man gør på et rigtigt nyhedsmedie. 
</p><h3>
De ting man ikke må sige 
</h3><p>
Da de to begynder at tale sammen, mærker man, at noget er anderledes. De har 
fundet en nyhed om, at en katolsk biskop i Irland har sammenlignet 
homoseksualitet med Downs syndrom. 
</p><p>
»Det er sjovt, at både mongoler og bøsser godt kan lide at kramme«, funderer 
Frederik Cilius. 
</p><p>
»Og de kan begge godt lide virkelig dårlig musik«, supplerer Rasmus Bruun. 
</p><p>
Frederik Cilius opsummerer og strammer historien en lille smule, på sin vis 
ligesom en nyhedsjournalist ville gøre: 
</p><p>
»De kan godt lide virkelig dårlig musik, og de er <i>meget</i> 
promiskuøse«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2458557/naevn-kraever-at-radio24syv-bliver-sjovere/">Nævn kræver, at Radio24syv 
bliver sjovere </a></p><p>
Da udsendelsen starter klokken 12.05, er historien om biskoppen med, og det er 
Rasmus Bruun og Frederik Cilius også. Det vil sige: Ingen af dem er helt sig 
selv. Frederik Cilius er blevet til værten Kirsten Birgit Schiøtz Kretz 
Hørsholm, som minder om en kombination af Ulla Terkelsen, Karen Thisted, 
Mette Fugl og Lone Kühlmann. 
</p><p>
En bestemt generation af en bestemt type kvindelige journalister, som har 
domineret tv-nyhederne i flere årtier. 
</p><p>
»Kirsten Birgit skulle egentlig have været lidt mere Karen Jespersen-agtig, 
end hun er blevet«, fortæller Frederik Cilius med henvisning til Danmarks 
tidligere socialminister, der over en periode på 30 år er gået fra at være 
meget venstreorienteret til meget højreorienteret og i dag driver 
internetmediet Den Korte Avis sammen med sin mand, Ralf Pittelkow. 
</p><p>
»Kirsten Birgit er et sandhedsvidne. Hun er sådan en, der siger det, man ikke 
må sige. Hun kan godt sige ’neger’, og hun kommer også til at sige ’perker’ 
en gang imellem«. 
</p><h3>
Mads Brügger: Folk kan godt lide Kirsten Birgit 
</h3><p>
Omdrejningspunktet for ’Den Korte Radioavis’ er fire-fem korte radioaviser, 
som Kirsten Birgit er vært for. Under pompøs underlægningsmusik leverer hun 
nyhederne med en neutral nyhedsstemme, der i et vist omfang signalerer 
’tilstræbt objektivitet’, som er et begreb, man opererer med i 
nyhedsbranchen. Men lytter man efter, fornemmer man hurtigt, at 
formuleringerne er ladet med holdninger og idiosynkrasier. 
</p><div class="art-quote article-box">
<p class="quote"/>
<blockquote>
<p class="quote-txt">
Kirsten Birgit skulle egentlig have været lidt mere Karen Jespersen-agtig, 
end hun er blevet
</p>
<p class="sender">
Frederik Cilius, radiovært 
</p>
</blockquote>
</div><p>
Radioaviserne varer blot tre-fire minutter. Mellem radioaviserne hører man 
Kirsten Birgits afslørende dialog med Rasmus Bruun, som skal forestille 
hendes noget yngre medjournalist. <br/><br/>
I modsætning til radioaviserne er den dialog mere eller mindre improviseret. 
Hvor Kirsten Birgit er den selvhævdende og drikfældige tidligere 
krigskorrespondent, der fik Tjetjenien-krigens rædsler lidt for tæt på, gik 
ned med flaget og nu gør comeback på radioen, er Rasmus Bruun ham, der hele 
tiden glatter ud og siger, at sådan og sådan kan man ikke sige. Den politisk 
korrekte.</p><p>
Hvis man tror, at Rasmus Bruun bare er sig selv i studiet, tager man fejl. 
»Jeg spiller i virkeligheden mere skuespil end Kirsten Birgit. Jeg er 
billedet på alt det, der er galt med medierne. Det historieløse og det med 
at finde alle historierne på nettet«, siger Rasmus Bruun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2453884/podcasts-radio24syv-fejrer-magisk-graense-men-kender-ikke-lytterne/">Podcasts: Radio24syv fejrer 
»magisk grænse«, men kender ikke lytterne</a></p><p>
Frederik Cilius medgiver, at Kirsten Birgit Schiøtz Kretz Hørsholm på en måde 
ligger meget i forlængelse af ham selv. Når han tager Kirsten Birgit på, 
skruer han en smule op for sin sønderjyske dialekt og taler noget højere. 
</p><p>
»Som Kirsten Birgit kan jeg være helt ærlig og kalde folk for idioter«, siger 
han. 
</p><p>
Ifølge Mads Brügger, der er programchef på Radio24syv, har lytterne taget 
virkelig godt imod Kirsten Birgit. 
</p><p>
»Hun minder jo om en tante eller en moster, som vi alle sammen har. Hun er 
meget hurtigt blevet meget populær blandt kvindelige lyttere. Men mændene 
kan også lide hende. Mange sender blomster og kage og rødvin til hende«, 
siger Mads Brügger. 
</p><h3>
En klage i radioen 
</h3><p>
Men der er også dem, der ikke kan lide Kirsten Birgit. Kort inden udsendelsen 
starter, får Rasmus Bruun stukket en klage i hænderne. Den er fra en rigtig 
lytter, der ikke synes, at Kirsten Birgit er morsom. 
</p><p>
Rasmus Bruun tager den med i studiet og læser den op for Kirsten Birgit i 
radioen. Klagen er ret lang, og den kvindelige lytter, som bliver omtalt med 
navns nævnelse, er ikke mere stamlytter, end at hun ikke kender Kirsten 
Birgits navn, men kalder hende »vedkommende«. 
</p><p>
Kirsten Birgit – alias Frederik Cilius, der er blevet sminket og har fået 
paryk på for fotografens skyld – glor på Rasmus Bruun med teatralske tomme 
øjne. 
</p><p>
»Hvabehar? Har man hørt en loppe gø?«, siger Kirsten Birgit. Hun finder 
kritikken »ukonstruktiv« og Rasmus Bruuns kolportering af den for 
»bagstræberisk«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2462315/tidobbelt-anmeldelse-radio24syv-imponerer-politikens-anmeldere/">Tidobbelt anmeldelse: 
Radio24syv imponerer Politikens anmeldere</a></p><p>
Ikke sjældent er der rigtige personer med i programmet via telefon. I dagens 
udsendelse er det Mette Bock, der sidder i Folketinget for Liberal Alliance. 
Mette Bock har glemt, at hun havde en aftale med ’Den Korte Radioavis’, så 
Rasmus Bruun og Kirsten Birgit har måttet padle lidt, indtil produceren har 
fået fat på hende. 
</p><p>
Hun er igennem i forbindelse med en historie om, at regeringen bruger den 
omstridte offentlighedslov til at mørklægge forhandlingerne om 
EU-retsforbeholdet for de EU-kritiske partier. Man kan høre, at Mette Bock 
ved, at det er satire. Hun spiller med på en lettere eksalteret måde. 
</p><p>
Til sidst spørger Kirsten Birgit hende, om hun har hørt, at en katolsk biskop 
har sammenlignet homoseksualitet med Downs syndrom. Det har hun. Men da hun 
siger, at de folk med Downs syndrom, der i denne tid laver tv for DR fra 
Christiansborg, faktisk »er meget skarpe i hovedet«, svarer Kirsten Birgit: 
</p><p>
»Nej, det er de ikke«. 
</p><p>
Men Mette Bock insisterer: »Jo, de er«. 
</p><p class=" bl-elem">
»Hvis du skal have bygget en raket, så sætter du altså ikke en mongol til at 
gøre det«, siger Kirsten Birgit. 
</p>	
</div>
</div></body></html>
