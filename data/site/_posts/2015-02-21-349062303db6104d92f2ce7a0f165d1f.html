---
layout:     post
title: 	    "En milliard på spil i fighten, der skal puste tiltrængt liv i boksesporten"
post_author:	    
post_date:	    Sat, 21 Feb 2015 19:40:47 +0100
post_site:	    politiken.dk 
post_link:	    http://politiken.dk/sport/ECE2557522/en-milliard-paa-spil-i-fighten-der-skal-puste-tiltraengt-liv-i-boksesporten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vægten vil vise beskedne 66-67 kg, men økonomien vil være af langt tungere 
karakter, når den første rigtige storkamp i professionel boksning i 
adskillige år bliver sat i gang 2. maj på MGM Grand i Las Vegas, USA. 
</p><p>
Den ubesejrede amerikaner Floyd ’Pretty Boy’ Mayweather bekendtgjorde natten 
til lørdag således, at han og den filippinske folkehelt Manny ’Pac-Man’ 
Pacquiao efter flere års forhandling omsider er nået til enighed om at få 
afgjort, hvem der er stærkest. På rygtebørsen meldes der om en aftale til 
omkring 1,5 milliarder kroner. 
</p><p>
Floyd Mayweather og Manny Pacquiao får angiveligt en lille milliard, som skal 
udbetales med en fordelingsnøgle på 60-40 i amerikanerens favør. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/boksning/ECE2557022/boksefans-kan-se-frem-til-en-laekkerbisken-ud-over-det-saedvanlige/">Boksefans kan se frem til en 
lækkerbisken ud over det sædvanlige</a></p><p>
Bokseeksperten Kurt Thyboe siger til Ritzau, at den kommende fight mellem den 
stilfulde og intelligente amerikaner, som regnes for at være verdens bedste 
på tværs af alle vægtklasser, og den aggressive asiat er det mest positive, 
der er sket for sporten i lang tid. 
</p><div class="art-quote article-box">
<p class="quote"/>
<blockquote>
<p class="quote-txt">
Med hensyn til fascination har der manglet en kamp som lige præcis den her
</p>
<p class="sender">
Kurt Thyboe 
</p>
</blockquote>
</div><p>
»Det er den største kamp, man kan lave overhovedet i øjeblikket. Og for 
boksningen er den meget værdifuld. Med hensyn til fascination har der 
manglet en kamp som lige præcis den her«, vurderer 75-årige Kurt Thyboe, der 
ser frem til en flot, smuk og medrivende slagudveksling mellem den i 47 
kampe endnu ubesejrede Mayweather og Pacquiao. </p><div class="art-fakta article-box">
<h4 class="">
To mestre </h4>
<div class="fakta-body" data-buildingblock="embedded_factboxlink">
<p><b>Floyd ’Pretty Boy’ Mayweather</b></p><ul><li>Født 24. februar 1977 i Grand Rapids, Michigan </li><li>Højde: 1,73 meter </li><li>Rækkevidde: 1,83 meter </li><li>Karriere: Professionel efter OL-bronze i Atlanta 1996 </li><li class=" bl-elem">Rekordliste: 47-0-0 (26 knockouts) </li></ul><p><b>Manny ’Pac-Man’ Pacquiao </b></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00915/Manny_Pacquiao_915195k.jpg" alt="" border="0"/><span class="caption"><span class="f-img-caption">'Pac-Man'. 
</span>- Arkivfoto: Julie Jacobson/AP</span></span></p><ul><li>Født 17. december 1978 i Kibawe, Bukidnon, Filippinerne </li><li>Højde: 1,69 meter </li><li>Rækkevidde: 1,70 meter </li><li>Karriere: Begyndte relativt sent som 14-årig og blev professionel i 1995 </li><li class=" bl-elem">Rekordliste: 57-5-2 (38 knockouts)</li></ul><p class=" bl-elem"/>
</div>
</div><p>
Den 36-årige filippiner har hentet 38 af sine 57 sejre på at knockoute 
modstanderen, men har ligeledes også fem nederlag og to uafgjorte ture i 
ringen som udbytte i en snart 20 år lang karriere. </p><p>
Floyd Mayweather, der er et år ældre end Manny Pacquiao, regnes som 
forhåndsfavorit i fighten, som blandt kendere vurderes til at kunne få samme 
mytiske status som Muhammad Alis stævnemøder i sværvægt med Joe Frazier og 
George Foreman i begyndelsen af 1970’erne. 
</p><h3><i class=" bl-elem">The best ever</i></h3><p>
Men Mayweathers seneste knockout ligger små fire år tilbage – og i nyere tid 
har ’Pretty Boy’ arbejdet hårdt over 12 omgange i hver af de fem kampe, der 
har indbragt ham den håndfuld titler, han i øjeblikket er indehaver af i 
forskellige forbund og vægtklasser. ’Pretty Boy’, der også har det beskedne 
tilnavn ’TBE’ – <i>the best ever </i>– kalder den kommende 
fight for »det største i boksningens historie«. 
</p><p class=" bl-elem">
»Fans vil blive vidner til sand storhed 2. maj. Manny vil prøve at fuldføre 
det, som 47 andre har fejlet i, og han vil blive nummer 48«, siger 
Mayweather med henvisning til sin uplettede rekordliste på 47 sejre i træk. 
Det kommer angiveligt til at koste 33.000 kroner at overvære de store 
bedrifter, som Mayweather varsler, ved ringside. 
</p>	
</div>
</div></body></html>
