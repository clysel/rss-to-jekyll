---
layout:     post
title: 	    "USA sender krigsskib til Yemen"
post_author:	    
post_date:	    Mon, 20 Apr 2015 21:23:37 +0200
post_site:	    politiken.dk 
post_link:	    http://politiken.dk/udland/int_mellemoesten/ECE2636110/usa-sender-krigsskib-til-yemen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den amerikanske flåde sender et krigsskib til farvandet ud for Yemens kyst, 
skriver flere internationale nyhedsbureauer.
</p><p>
Ifølge amerikanske AP er målet for amerikanerne at stoppe leverancer af våben 
fra Iran.
</p><p>
Omvendt skriver Reuters - med kilder fra forsvarsministeriet - at skibet ikke 
er på en specifik mission i forhold til at stoppe iranske våben.
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/ECE2633207/eu-og-usa-svigter-yemen/">EU og USA svigter Yemen </a></p><p>
USA har ifølge AP ni skibe i regionen, herunder krydsere og destroyere, som 
har mandskab til at kunne borde og kontrollere lasten på andre skibe.
</p><h3>
Iran afviser våbenleverancer
</h3><p>
Iran mistænkes for at sende våben til den shiitiske Houthi-milits og 
bevægelse, som har erobret magten i det fattige arabiske land tidligere på 
året.
</p><p>
Iran har afvist konkrete beskyldninger fra andre arabiske lande om iranske 
våben- og mandskabsleverancer.
</p><p>
Den øverste leder i Iran, ayatollah Ali Khamenei, beordrede søndag landets 
væbnede styrker til at øge beredskabet.
</p><p><b class="ext-link">INDBYGGER I YEMEN</b><a class="embeddedlink" href="http://politiken.dk/udland/ECE2623319/indbygger-i-yemen-vi-er-paa-det-forkerte-sted-paa-det-forkerte-tidspunkt-igen/">Vi er på det forkerte sted på 
det forkerte tidspunkt. Igen </a></p><p>
I marts dannede flere arabiske lande med Saudi-Arabien i spidsen en militær 
koalition, som bekæmper den shiitiske milits med luftangreb.
</p><p>
Hundredvis af mennesker er blevet dræbt de seneste uger i Yemen.
</p><p>
Saudi-Arabien var indtil houthiernes fremmarch nært allieret med Yemen, hvis 
præsident, Abd-Rabbu Mansour Hadi, tidligere på året flygtede til nabolandet.
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2621599/yemen-er-uden-mad-uden-el-og-uden-benzin/">Yemen er uden mad, uden el og 
uden benzin</a></p>	
</div>

</div></body></html>
