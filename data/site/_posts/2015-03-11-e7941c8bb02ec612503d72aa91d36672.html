---
layout:     post
title: 	    "På boligjagt i Hongkong og Beijing: 20 millioner kroner. Bare på beløbet, tak! "
post_author:	    
post_date:	    Wed, 11 Mar 2015 12:56:42 +0100
post_site:	    politiken.dk 
post_link:	    http://politiken.dk/oekonomi/bolig/ECE2581091/paa-boligjagt-i-hongkong-og-beijing-20-millioner-kroner-bare-paa-beloebet-tak/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Jeg er i Hongkong og står på gaden foran en tilfældig ejendomsmægler, hvor der 
hænger salgsopstillinger i vinduet. Døren ind til butikken står åben. En af 
de ansatte kommer ud. 
</p><p>
»Hvad så, kan jeg hjælpe dig med noget?«, spørger kvinden. 
</p><p>
Jeg kigger over på et af opslagene, hvor der er lejligheder til salg for 50-70 
millioner kroner, for eksempel en treværelses til 20 millioner. Jeg venter 
et par sekunder, som om jeg rent faktisk overvejer hendes tilbud. 
</p><div class="art-fakta article-box">
<h4 class="">
Serie</h4>
<h5>
Det delte land - og den skæve verden</h5>
<div class="fakta-body" data-buildingblock="embedded_factboxlink">
<p>
Boligfesten er i gang i København og andre store byer. Imens står huspriserne 
i stampe ude på landet, og mange flytter væk. Men ikke alle har givet op. 
Politiken undersøger ugen igennem det skæve Danmark med udgangspunkt i 
København - og Odsherred, der mod alle odds har skabt en positiv udvikling i 
det nordvestlige hjørne af Sjælland. 
</p><p class=" bl-elem">
I dag udvider vi perspektivet og aflægger besøg i seks af verdens storbyer. 
</p>
</div>
</div><p>»Nej, ved du hvad, jeg kigger bare«, svarer jeg og smiler til hende. 
</p><p>
»Det er fint, men du siger til, hvis jeg kan hjælpe«, siger kvinden. 
</p><p>
Selvfølgelig, det lover jeg at gøre. Men det bliver nok ikke hos hende, jeg 
finder min nye lejlighed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2576588/nu-slaar-boligpriser-i-koebenhavn-rekord-men-ny-boble-er-ikke-paa-vej/">Nu slår boligpriser i 
København rekord, men ny boble er ikke på vej</a></p><p>
Jeg skal flytte til Hongkong. Det er en af de dyreste byer på kloden, som, 
uanset hvilke undersøgelser man tager udgangspunkt i, altid ligger på mindst 
en top-5 over de dyreste kvadratmeterpriser i verden. 
</p><p>
I Hongkong står højhusene tæt, og de ligger spredt ud over øer og stejle 
bjergsider. Geografien er et af byens problemer. Det er dyrt at bore sig ind 
i klippesiderne for at bygge nyt, og pladsen er begrænset af havet. 
</p><p class="art-ext article-box">

</p><p>Derfor er boliger i Hongkong vanvittig dyre. For eksempel i Tin Shui Wai, 
der er et område, som ligger langt fra det centrale Hongkong oppe på grænsen 
til Kina og millionbyen Shenzhen. Her blev en lejlighed på 40 kvadratmeter 
solgt for tæt på 3,4 millioner kroner i begyndelsen af februar. Ny rekord 
for området, skriver South China Morning Post, der er byens største 
engelsksprogede avis.
</p><h3>
Det er dyrt at bo til leje 
</h3><p>
Derfor nøjes mange med at leje deres bolig. Og det er dyrt. Global Property 
Index sammenligner prisen på nogenlunde ens 120-kvadratmeters lejligheder i 
flere storbyer over hele verden. I Hongkong vil den koste lidt over 44.000 
kroner i månedlig leje. Prisen på en tilsvarende lejlighed i København er 
19.200 kroner. 
</p><p>
Hongkong er en by med lidt over 7 millioner indbyggere, der ligger ved kysten 
i det sydlige Kina, og som var britisk koloni indtil 1997. Her blev den 
overdraget til Kina, men den har – i hvert fald officielt – bevaret sit 
politiske system, frie medier og retsvæsen. Det får også priserne til at 
stige, og der er ikke lejeboliger nok, som investeringsbanken Citigroup 
skrev i en opdatering om boligmarkedet i begyndelsen af februar. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/asien/kina/ECE1622217/insiderguide-weekend-i-en-af-asiens-fedeste-storbyer/">Insiderguide: Weekend i en af 
Asiens fedeste storbyer </a></p><p>
»Der mangler 6.000 boliger om året, og vi forventer, at det vil fortsætte i de 
kommende 3 år. Derfor vil familier, der vælger ikke at købe, være med til at 
drive lejepriserne i vejret«, skriver Citigroup. 
</p><div class="art-quote article-box">
<p class="quote"/>
<blockquote>
<p class="quote-txt">
Der mangler 6.000 boliger om året
</p>
<p class="sender">
</p><p class=" bl-elem">Citigroup</p> 

</blockquote>
</div><p/><p>
Hongkongs leder, Leung Chun-ying, har lovet at bygge 470.000 nye boliger over 
de næste 10 år. Enten ejendomme bygget med tilskud eller sociale boliger. De 
fleste tvivler på, om det overhovedet er realistisk. En af Leungs vigtigste 
grunde til det er også, at manglen på boliger er en vigtig årsag til den 
sociale uro, der fik demonstranter på gaden sidste år, og som er med til at 
øge den i forvejen store forskel på rig og fattig i byen. 
</p><p>
Myndighederne i Hongkong har advaret om en boligboble, og transport- og 
boligminister Cheung Bing-leung sagde i begyndelsen af februar, at man vil 
gøre alt for at bekæmpe en sådan. F.eks. ved at hæve stempelafgift og skat 
på salg af bolig. Men alligevel når priserne næsten daglig nye højder. Selv 
om det går langsommere end for få år siden. 
</p><h3>
Prisstigning på 117 procent 
</h3><p>
Fra december 2008 frem til december 2012 steg salgspriserne på bolig med 
astronomiske 117,2 procent. 
</p><p>
Det gør de ikke længere. I december 2014 var priserne sammenlignet med samme 
periode sidste år steget med – for Hongkong – beskedne 4,28 procent. Markant 
mindre end i 2013, hvor det i forhold til året før var 18,9 procent. 
</p><h3>
Det er dyrt, men priserne er begyndt at falde i Kina 
</h3><p>
Det er meget bedre i Kina. Her har myndighederne i de seneste år også bekæmpet 
en boble og et alt for stort udbud, og kvadratmeterpriserne er nu så småt 
begyndt at falde, viser tal fra sidste uge. I de 100 største byer faldt 
priserne i februar med 0,24 procent i forhold til januar. I forhold til 
samme periode sidste år var det et fald på 3,84 procent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2576595/de-dyre-omraader-bliver-dyrere/">De dyre områder bliver dyrere</a></p><p>
Gennemsnitsprisen i de 100 byer er cirka 11.500 kroner pr. kvadratmeter. Men 
på mange måder giver det ikke mening at tale om gennemsnitspriser i Kina. 
Forskellene er enorme. Se for eksempel de cirka 2.000 kilometer mod nord i 
Beijing, som jeg nu flytter fra. Jeg boede i et compound. Altså en gruppe 
højhuse med fællesarealer, det hele omkranset af en mur og med vagter ved 
indgangen. Et helt almindeligt boligkompleks i Kina. Der var lejligheder i 
mange prisklasser, men de dyreste lå på den tunge side af 40.000 kroner om 
måneden, og der var både Bentleyer og Porscher i parkeringskælderen. 
</p><p class="art-ext article-box">

</p><p>Men man skal ikke gå langt for at møde en anden side af Beijing. Lige 
over for min lejlighed ligger et lille kvarter af hutonger, altså de gamle 
huse i et enkelt plan, der er typiske for Beijing. I dag er mange af dem 
nærmest slum. De er af sten eller mursten, der kan være jordstampet gulv, og 
der er ingen kloakering, men kun offentlige toiletbygninger. For nogle år 
siden stod jeg og talte med en mand på 86 år, der havde boet her siden 
midten af 1950’erne. I dag betalte han nogle få hundrede kroner i husleje om 
måneden, fortalte han. Lokalregeringen har da også i flere år forsøgt at 
skubbe dem ud, så man kan rive kvarteret ned og bygge nyt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2576579/anne-og-fabian-fik-hjaelp-til-at-komme-uden-om-alle-maegler-trickene/">Anne og Fabian fik hjælp til 
at komme uden om alle mægler-trickene</a></p><p>
Det lykkes nok på et tidspunkt. For ifølge en analyse fra sidste år fra Knight 
Frank Wealth Report vil Beijing i 2024 være den sjettedyreste by i verden at 
købe bolig. Hongkong vil ifølge konsulentfirmaet gå fra den nuværende plads 
nummer 4 og rykke op til nummer 3. 
</p><p class=" bl-elem">
Ejendomme i Hongkong vil altså fortsat være en god investering. Så måske 
skulle jeg alligevel finde mit kreditkort og gå tilbage til ejendomsmægleren 
og få købt den lejlighed. 20 millioner. Bare på beløbet, tak. 
</p>	
</div>
</div></body></html>
