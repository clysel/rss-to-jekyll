---
layout:     post
title: 	    "Lavprisfly skal lokke turister til tidligere dansk koloni"
post_author:	    
post_date:	    Tue, 21 Apr 2015 14:28:52 +0200
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2636964/lavprisfly-skal-lokke-turister-til-tidligere-dansk-koloni/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De tidligere danske kolonier i Caribien kommer til at optræde på rutekortet 
hos lavprisflyselskabet Norwegian fra november. 
</p><p>
Desuden er der et nyt tilbud til de spillelystne. Norwegian indvier nemlig 
også en direkte rute fra København til Las Vegas. Samt endnu en rute til 
Caribien, nemlig Puerto Rico, der ligger meget tæt på de tidligere danske 
besiddelser, St Croix, St. Thomas og St. Jan (på engelsk St. John, red.). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE1488552/tag-med-til-paradis-der-engang-var-dansk/">Tag med til paradis der engang 
var dansk</a></p><p>
Alle tre ruter får én ugentlig afgang fra Københavns Lufthavn i Kastrup, og i 
alle tre tilfælde starter prisen for en enkeltbillet ved 1.699 kroner. 
Politiken har tjekket Norwegians hjemmeside, og tirsdag eftermiddag var det 
muligt at finde billetter til Las Vegas til de annoncerede priser. 
</p><h3>
Billigere end Norwegian lover 
</h3><p>
Faktisk så vi en hjemrejse fra Las Vegas til København endnu billigere, nemlig 
1.529 kroner. 
</p><p>
Som altid hos Norwegian koster det ekstra at have indtjekket bagage og mad om 
bord. Det koster 499 kroner hver vej. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2620825/rekord-flypriser-paa-oversoeiske-rejsemaal-er-de-laveste-i-fem-aar/">Rekord: Flypriser på 
oversøiske rejsemål er de laveste i fem år</a></p><p>
Til Puerto Rico kunne vi i tre forsøg ikke finde de billigste billetter til 
1.699 kroner, og denne rute er ikke altid direkte. Den går i nogle tilfælde 
via Stockholm. 
</p><p>
Ruten til St. Croix kunne vi godt finde til 1.699 kroner for udrejsen, men 
også ser vi en billigere hjemrejse, nemlig 1.488 kroner. 
</p><h3>
Forskellige rejsetyper 
</h3><p>
Der er forskel på de rejsende, som Norwegian ser på de tre ruter. St. Croix er 
til de kunder, der typisk bestiller en rundrejse hos et rejseselskab, Puerto 
Rico byder på krydstogt, og Las Vegas er oplagt til kør-selv-ferie. 
</p><p>
I forhold til to af destinationerne har Norwegian indgået samarbejde med 
danske rejsebureauer. 
</p><p>
Bravo Tours sender allerede nu chartergæster til St. Croix. 
</p><p>
»Det nye samarbejde giver os mere power og fleksibilitet. Tidligere har vi 
haft afgang hver anden uge, nu kan vi have det hver uge. Og priserne vil 
falde en smule«, siger Peder Hornshøj, administrerende direktør for Bravo 
Tours. 
</p><h3>
Forskel på de tre øer 
</h3><p>
De tre øer slås undertiden under én hat, men der er forskelle, siger Karin 
Gert Nielsen, ansvarlig for markedsføring af øerne i Danmark: 
</p><p>
»St. Croix er lidt som Mols, (hvorfra hun selv stammer, red.), hvor folk 
brokker sig over, at alt bestemmes i hovedstaden. St. Thomas er der, hvor 
regeringen sidder. Det er også her, at der er flest amerikanske turister. 
St. John er den lille ø, hvor folk er lidt specielle«. 
</p><p>
Hun er glad for de nye flymuligheder. For 2017 er 100-året for det danske 
frasalg af øerne, der dermed skiftede navn til US Virgin Islands. Hun 
forventer, at jubilæet kan tiltrække en del ekstra danske turister. 
</p><p>
I 2014 var der 16.000 danske gæster på de tre øer. Det bedste år i nyere tid 
var 2012 med 23.000 besøgende fra Danmark. 
</p><h3>
Bindes sammen med krydstogt 
</h3><p>
Flyturen til Puerto Rico kan kobles sammen med krydstogt, som Albatros Travel 
vil tilbyde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE1405344/maerkelige-krydstogter-hitter/">Mærkelige krydstogter hitter </a></p><p>
Men selv om rejsebureauerne dermed sidder på en pæn andel af Norwegians 
flysæder til de tre nye destinationer, vil der stadig være plads til folk, 
der kun ønsker flyrejsen og intet andet. 
</p><p>
Norwegian peger selv på, at ruten til Las Vegas er oplagt til en 
kør-selv-bilferie i det vestlige USA. På denne rute er der ikke samarbejde 
med rejsebureauer om rundrejser eller lignende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2365565/kampen-om-at-vaere-fremtidens-fly-er-skaerpet/">Kampen om at være 'fremtidens 
fly' er skærpet</a></p><p class=" bl-elem">
På de nye ruter vil Norwegian benytte sig af Boeing 787 Dreamliner-fly. I 
øjeblikket råder selskabet over 8 af disse fly og håber at have i alt 17 
Dreamlinere i 2018. 
</p>	
</div>

</div></body></html>
