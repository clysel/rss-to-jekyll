---
layout:     post
title: 	    "Bayern: 8-0 fik tonen til at skifte"
post_author:	    
post_date:	    Tue, 17 Feb 2015 12:47:19 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2550012/bayern-8-0-fik-tonen-til-at-skifte/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
De vil aldrig indrømme det, men lederne i FC Bayern smilede med garanti i 
tilfredshed, da det stod klart, at Shakhtar var næste udfordring i Champions 
League. 
</p><p>
Alt andet end sejr til storklubben i begge opgør vil være en fiasko, men 
naturligvis udtrykker spillerne respekt – så godt de nu kan. 
</p><p>
»Shakhtar scorede 15 mål i gruppespillet, men det er lige meget, hvem vores 
modstander er, for vi skal bare koncentrere os om vores eget spil. Vi skal 
være aggressive og gøre det svært for det andet hold, og en forsvarer skal 
være meget fysisk. Vi scorer jo også selv mange mål (16 i gruppe E, red.), 
for vi har en superstærk offensiv. Det bliver vores opgave at udnytte 
modstandernes svagheder, og det er vi gode til«, siger den marokkanske 
forsvarer Mehdi Benatia til uefa.com. 
</p><h3>
Utilfredshed med niveauet efter pausen
</h3><p>
Hans cheftræner, Pep Guardiola, har ellers været utilfreds med niveauet efter 
vinterpausen og sagde fredag: »Hvis vi fortsætter med at spille på den måde, 
får vi problemer med at forsvare vores titel og vil ikke kunne vinde 
Champions League«. Dagen efter kom storsejren over HSV, og tonen skiftede. 
</p><p>
»Vi spillede godt, og jeg er glad. Atmosfæren omkring holdet er bedre nu«, 
sagde Guardiola, men den beherskede udmelding signalerer, at han endnu ikke 
er helt overbevist. 
</p><ul class=" bl-elem"><li><b>Senest: </b>8-0 over HSV er klasse, og efter nederlaget til Wolfsburg har holdet 
fundet sit niveau. Ikke mindst Arjen Robben, der sprudler. </li><li><b>Gruppespillet:</b> Nr. 1 i gruppe E, hvor holdet brillerede med 7-1 ude over 
Roma. </li><li class=" bl-elem"><b>Hjemme: </b>Fører Bundesligaen, 8 point foran Wolfsburg. </li></ul></div>
</div></body></html>
