---
layout:     post
title: 	    "Kritik af hospital og akuttelefon 1813 for dødsfald"
post_author:	    
post_date:	    Fri, 03 Apr 2015 23:20:52 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2616026/kritik-af-hospital-og-akuttelefon-1813-for-doedsfald/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bispebjerg Hospital i København og Region Hovedstadens akuttelefon 1813 var 
medvirkende til, at Henrik Winther for et år siden døde efter en 
knæoperation. 
</p><p>
Patientombuddet, klageinstans i sundhedsvæsnet, kritiserer dem nu entydigt for 
at have overset tydelige tegn på den infektion med kødædende bakterier, der 
til sidst tog livet af den 44-årige mand.
</p><h3>
Grundlag for kritik
</h3><p>
Politiken beskrev i oktober og i senere artikler de voldsomme begivenheder, 
hvor den stærke, sejlsportsglade far til en dreng på 3 år først gennemgik et 
smertehelvede i en uge efter operationen liggende i sin seng derhjemme. 
</p><p>
Trods en række opkald til akuttelefonen og et tjek på Bispebjerg Hospital, 
hvor han var blevet opereret, var der ikke nogen, der for alvor gjorde noget 
ved tilstanden. Ud over at ordinere smertestillende piller, stram bandage – 
og varm te.
</p><p>
Lægen på Bispebjerg Hospital fik taget en blodprøve på Henrik Winther dagen 
før dødsfaldet. Den viste et infektionstal, en såkaldt CRP-værdi, på 533. 
Værdien skal normalt være under 10 hos raske personer. Et tal over 200 er 
tegn på alvorlig infektion. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2533764/henrik-doede-efter-en-knaeoperation-nu-strammer-laeger-og-1813-op/">Henrik døde efter en 
knæoperation: Nu strammer læger og 1813 op</a></p><p>
Patientombuddet skriver, at man på Bispebjerg Hospital burde have reageret på 
infektionstallet »i stedet for at hjemsende Henrik Winther«. Sandheden er, 
som før beskrevet i Politiken, at den læge, der tog sig af sagen, aldrig 
læste infektionstallet.
</p><p>
»Patientombuddet finder grundlag for at kritisere Bispebjerg Hospital for den 
behandling, Henrik Winther modtog«, står der i afgørelsen.
</p><h3>
Anbefalede »god, gammeldags te«
</h3><p>
Samme vurdering rammer den indsats – eller mangel på samme – som blev Henrik 
Winther til del fra akuttelefonen 1813. 
</p><p>
Politiken har før beskrevet, hvordan Henrik Winther og hans kæreste, Jonna 
Rasmussen, ringede over flere dage, fordi de ikke kunne forstå, at Henriks 
ben skulle gøre så ondt. De følte sig decideret sat til side den sidste nat, 
da de ringede til 1813. 
</p><p>
Da havde Henrik Winther ikke sovet i tre døgn. Lægen i telefonen undrede 
sig over, at man på Bispebjerg dagen forinden ikke havde gjort mere for at 
lindre Henriks smerter, men fastslog også, at 1813 ikke må udskrive stærk 
medicin over telefonen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/magasinet/feature/ECE2424771/en-uge-og-12-timer-efter-knaeoperationen-var-henrik-doed/">En uge og 12 timer efter 
knæoperationen var Henrik død</a></p><p>
Akutlægen nævnte muligheden af at sende en vagtlæge, men tog det i sig igen 
med et: »Vi har ikke så mange ressourcer om natten«. Og så foreslog han: 
»Hvad med noget helt almindelig god gammeldags te, varm kakao og sådan 
noget«. 
</p><p>
Patientombuddet har lyttet til lydfilen. Det fremgår, at Henrik Winther havde 
hævet knæ og lår hævet helt til lysken, og at det var, som om pillerne ikke 
virkede. Igen fastslår Patientombuddet, at akuttelefonens indsats skal 
kritiseres, fordi den »ikke var tilstrækkelig og relevant«. 
</p><h3>
Nye procedurer
</h3><p>
Som Politiken skrev i februar, har Region Hovedstaden allerede – før 
Patientombuddets nye afgørelse – erkendt, at der var brug for at stramme 
procedurerne. 
</p><p>
Koncerndirektør i regionen Svend Hartling sagde da, at »gennemgår man denne 
sag fra A til Z, er der flere steder, hvor den uheldige udvikling kunne være 
stoppet, hvis nogen havde grebet ind«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2506515/ny-rapport-1813-faar-nok-aldrig-korte-ventetider/">Ny rapport: 1813 får nok 
aldrig korte ventetider</a></p><p>
De ansatte ved alarmtelefonerne <i>skal</i> nu sende borgere til lægetjek ved 
gentagne henvendelser med stærke, uforklarlige smerter. 
</p><p class=" bl-elem">
Desuden er det indskærpet lægerne, at de efter at have bestilt prøver i 
akutsager skal sikre, at prøvesvarene bliver læst. Og at der handles på dem.
</p>	
</div>

</div></body></html>
