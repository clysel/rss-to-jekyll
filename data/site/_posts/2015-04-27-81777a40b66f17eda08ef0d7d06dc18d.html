---
layout:     post
title: 	    "Møn satser på stjernerne"
post_author:	    
post_date:	    Mon, 27 Apr 2015 23:11:10 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2641851/moen-satser-paa-stjernerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Om dark sky:</b></h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/M_n_og_Dark_Sky_Par_930847w.jpg" alt="" border="0"/></span></p><p>
Øerne Møn og Nyord forbereder sig netop nu på at blive certificeret 
som dark sky park og dark sky community hos <b>den amerikanske ngo 
International Dark-Sky Association </b>(IDA), der arbejder for at bevare 
nattemørket og bekæmpe lysforurening. 
</p><p>
Certificeres man hos IDA, er det en <b>blåstempling</b> af områdets 
indsats for at bevare natte-mørket samt et bevis på, at området har en <b>exceptionel 
placering</b> med naturligt nattemørke. 
</p><p>
Man skal søge om at blive dark sky park. En del af dokumentationen i 
ansøgningen er bl.a. <b>certificering af overnatningssteder</b> og 
lokale aktiviteter. Der skal også være <b>målinger af nattemørket</b>; 
på Møn <b>14 steder</b> på tre forskellige tidspunkter af 
året. 
</p><p>
Selve parken dark sky på Møn skal udgøres af de statsejede 
naturområder på Møn og Nyord. På Møn er det bl.a. <b>i 
Klinteskoven omkring Møns Klint</b>. Hele Møn og Nyord bliver dark sky 
community. Parken bliver <b>den første af sin art i Danmark</b>. 
</p><p class=" bl-elem">
Der findes <b>22 dark sky-parker </b>i verden. Langt de fleste i USA. 
</p>
</div>
</div><div class="art-fakta article-box">
<h4 class="">
<b>3 gode råd til at se stjerner:</b></h4>
<div class="fakta-body" data-buildingblock="embedded_factboxlink">
<p><b>1</b> Find et sted med så lidt lys som muligt, gerne med afstand til en 
større by, f.eks. en lysning i skoven. Har man ikke mulighed for at bevæge 
sig langt væk fra byen, kan det også være en baggård uden for meget lys i de 
omkringliggende vinduer. Jo mørkere og klarere, desto bedre bliver 
betingelserne for at se stjerner. 
</p><p><b>2</b> Forholdene til stjernekigning er gode hele året. Forår er især godt, 
da luften er ekstra tør og dermed klar. 
</p><p><b>3 </b>Det er ikke nødvendigt at benytte et teleskop. Brug øjnene og hav 
evt. en almindelig håndkikkert med. Den giver mulighed for at se flere 
stjerner. Overvej at besøge et observatorium eller en amatørastronom. De 
ved, hvor man skal rette kikkerten hen og kan fortælle, hvad der er 
spændende at se. 
</p><p>
Se arrangementer mm. på <a href="http://www.astronomisk.dk" target="_blank">www.astronomisk.dk</a> 
og <a class=" bl-elem" href="http://darksky-moen.dk" target="_blank">darksky-moen.dk</a></p><p class=" bl-elem"><i class=" bl-elem">Kilder: Astronom v. Niels Bohr Instituttet Michael Quaade samt 
amatørastronom Tom Axelsen </i></p>
</div>
</div><p>
Mælkevejen er som en sløret sky af små lysende prikker. Stjerner og planeter 
funkler i en overvældende forening, og et stjerneskud piler over det sorte 
himmelrum. 
</p><p>
Synet af vores himmelrum er faktisk få i Danmark forundt. For ser man på et 
kort over lysforurening i Danmark, vil man se, at den mange steder – især 
omkring de større byer – er kraftig. Kunstigt lys udvisker stjernerne og 
Mælkevejen, og op til 85 procent af danskerne har slet ikke mulighed for at 
se Mælkevejen derfra, hvor de bor. 
</p><p>
Men sådan er det ikke på Møn. Her er der mange steder så mørkt, at det giver 
nogle af de bedste betingelser i Danmark for at se stjerner. 
</p><p>
Det har fået en række lokale til at gå sammen om at få Møn certificeret som <i>dark 
sky park </i>hos nonprofitorganisationen International Dark-Sky Association, 
der arbejder på at bevare nattemørket. På den måde vil Møn sikre 
stjerneinteresserede gode forhold og bekæmpe lysforurening, forklarer Ole 
Eskling. Han er chef for Møns Klint Resort og en af initiativtagerne til 
projektet. 
</p><p><b class="ext-link">LÆS OGSÅ</b><a class="embeddedlink">Turismeekspert om Dark Sky på 
Møn: »Unikt projekt«</a></p><p>
Det er her, vi står en mandag i april, og hvor han viser nogle af de tiltag, 
der har været nødvendige for at blive taget i betragtning til at blive dark 
sky park. 
</p><p>
»Se, de lamper her har vi fået udskiftet«, siger Ole Eskling og peger på en 
halvmåneformet lampe. 
</p><p>
De lyskilder, der nu er skrottet, dirigerede lyset opad og udsendte en masse 
spildlys. De nye lamper sender lyset ned i jorden frem for i alle retninger. 
Ligesom styrken er tilpasset, så den ikke er for kraftig, men stærk nok, til 
at man kan se frem for sig. 
</p><p>
»Vi har skiftet omkring 60 lamper i forbindelse med certificeringen. Nogle af 
lamperne blev udskiftet for kun et par år siden og før projektet. Det er jo 
åndssvagt, at vi købte nogle, der lyste i alle retninger, men da tænkte vi 
ikke over det«, siger Ole Eskling. 
</p><p>
Han og de andre lokale turistoperatører fra dark sky-projektet, griner i dag 
lidt over, at de nu tænker i lyskilder og sparepærer, mørke og lys. 
</p><h3>
Måneskinsturen er klar 
</h3><p>
Netop justering af lyskilder er et af de centrale elementer i certificeringen 
af de overnatningssteder på Møn, der vil deltage i det frivillige projekt. 
For at blive certificeret kræver det, dels at overnatningsstedernes 
udendørsbelysning ikke generer oplevelsen af nattemørket. Ligesom der kræves 
information til gæsterne om, hvor de finder mørke steder, og at de får 
stjernekort til rådighed under deres ophold. Certificeringen af 
overnatningsstederne går fra 1 til 5 stjerner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2456776/nyt-dansk-unesco-sted-oplever-rekordtilstroemning/">Nyt dansk Unesco-sted oplever 
rekordtilstrømning </a></p><p>
Det endelige mål er som nævnt den internationale certificering som dark sky 
park. For at det kan ske, skal Møn dokumentere, at det har sat gang i en 
række aktiviteter og certificeringer. Det er altså det arbejde, der er i 
gang nu. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/BC1A0190_jpg_930844v.jpg" alt="" border="0"/><span class="caption"><span class="f-img-caption">Skue. 
</span>Stjernerne og månens lys danner et dramatisk bagtæppe til Møns berømte klint. Foto: Thomas Ix</span></span>
Planen er ikke at rulle det helt store marketingapparat ud, men via brochurer, 
hjemmesider og gennem tilfredse turister udbrede pointen med, at man kan få 
en fantastisk astronomisk oplevelse på Møn. Gæster kan allerede booke dark 
sky-overnatninger på certificerede overnatningssteder. For eksempel kan man 
bo på B&amp;B-stedet Tiendegården og købe pakken ’Måneskinstur’ Ud over 
overnatning på slægtsgården får man liggestole til rådighed med soveposer og 
en stjernebog. Så kan man ellers lede efter Mælkevejen, Slangebæren, 
Berenikes Lokker og andre stjerneformationer og galakser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2284886/oeen-som-maagerne-har-beslaglagt/">Øen, som mågerne har beslaglagt</a></p><p>
Og hvis vejret er klart, er det en fantastisk oplevelse at kigge op i mørket, 
fortæller Tom Axelsen, amatørastronom og en af hovedkræfterne i projektet. 
For nylig befandt han sig en nat ved Liselund Slot for at lave målinger af 
kvaliteten af nattemørket. De målinger skal med som dokumentation i 
ansøgningen. 
</p><p>
»Da jeg sad der i nattemørket, hørte jeg natuglen kalde, og pludselig sejlede 
et stjerneskud over himlen«, fortæller Tom Axelsen, »og i efteråret står 
Mælkevejen meget tydeligt og ligner en tordensky«. 
</p><h3>
Værne om nattemørket 
</h3><p>
Ideen til dark sky er også spiret ud af et hovedbrud. Det er ikke nogen 
hemmelighed, at turisterne har svigtet de danske kystområder, herunder Møn. 
Derfor mente nogle af de lokale turistoperatører, at der var behov for at 
tænke i nye baner – også for at tiltrække besøgende til området uden for 
højsæsonen. Det var blandt andet netværket af B&amp;B-overnatningssteder, 
der satte sig sammen for at forsøge at løse den udfordring. Ligesom Tom 
Axelsen var de store fortalere for, at de lokale på Møn gjorde en aktiv 
indsats for at værne om deres nattemørke. På den måde blev der officielt 
startet en arbejdsgruppe for et års tid siden, der skulle arbejde videre med 
tanken om at bruge mørket på Møn til noget positivt. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/GZ9R4909_jpg_930843y.jpg" alt="" border="0"/><span class="caption"><span class="f-img-caption">Mørke. 
</span>Man får en helt anden naturoplevelse, og man skruer op for sanserne, når man begiver sig ud i mørket. På billedet ses vandrefalken, der yngler ved Møns Klint. Foto: Thomas Ix</span></span>
Året før var den sydsjællandske ø, hvis store attraktion er klinten, blevet 
udpeget af Videncenter for Kystturisme (CKT) som et af 20 feriesteder i 
Danmark, der skulle have et kvalitetsløft og hjælpes til at vende en negativ 
udvikling, hvor turisterne fravælger Danmark. Med udgangspunkt i analyser og 
kvalitetstjek hjalp CKT Møn med en udviklingsplan – heri blev udpeget en 
række uudnyttede potentialer, bl.a. dark sky-ideen. I dag støtter 
Vordingborg Kommune projektet økonomisk. 
</p><p>
»Da vi startede, var der nogle, der sagde, at man ikke kan bruge mørket 
positivt, men det har vi vendt på hovedet«, siger Ole Eskling, der i årtier 
har taget turister med på nattevandring på Møn. Her mærker han, at mange 
ikke tør bevæge sig rundt i mørket. 
</p><p>
»Men når jeg beder dem slukke deres lommelygter og bruge deres nattesyn, 
bliver de begejstrede, når de lige har vænnet sig til mørket. Der sker noget 
helt fortryllende ved at bruge sine andre sanser«. 
</p><p>
Ole Eskling tilføjer, at læring om himmelrummet kan pakkes eventyrligt ind i 
sagn, myter og legender. Det giver dark sky-projektet mulighed for at gøre 
børn og voksne klogere på universet. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00930/BC1A0201_jpg_930846v.jpg" alt="" border="0"/><span class="caption"><span class="f-img-caption">Drama. 
</span>Mælkevejen over trappen ned til Møns Klint. Foto: Thomas Ix</span></span>
Fra Møns Klint Resort er vi kørt til Nordfeld Gods, der ligger på øens 
nordlige side ud mod vandet. Her bor Jens Haubroe, der ejer og driver godset 
og det tilhørende landbrug. Han udlejer et hus til feriegæster og blev for 
nylig certificeret med dark sky. Vi står og kigger på, hvor skiltet skal 
hænge. Han fortæller, at han primært valgte at blive certificeret for at 
vise sin støtte til projektet. 
</p><p>
»Jeg tjener ikke en klink på dark sky. Det er ren interesse«. 
</p><h3>
De lokale er ambassadører 
</h3><p>
Jens Haubroe er et eksempel på, at gruppen bag dark sky arbejder hårdt på at 
få opbakning blandt de lokale. For ud over det fælles projekt i at værne om 
mørket kan de lokale spare penge på el ved at bruge fornuftig belysning. 
Lokalbefolkningen er blevet involveret via møder i forsamlingshuse, og der 
er blevet arrangeret filmforestillinger, der skal gøre dem klogere på emnet 
samt solnedgangsture for at se stjerner. 
</p><p>
Og den mørke idé er så småt ved at brede sig. Møn Is sælger for eksempel sort 
is, ligesom et lokalt bryggeri snart er klar med en dark sky-øl. 
</p><p>
»For at gøre det her til en succes skal lokalbefolkningen være ambassadører. 
Det er ved at lykkes. For et halvt år siden anede mange ikke, hvad de skulle 
svare, hvis man sagde dark sky. Det er de ved at få fat i«, fortæller Ole 
Eskling. 
</p><p class=" bl-elem">
Går alt vel, får Møn sin dark sky park-certificering inden udgangen af 2016. 
</p>	
</div>

</div></body></html>
