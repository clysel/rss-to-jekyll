---
layout:     post
title: 	    "Red Barnet: EU-plan beskytter grænser - ikke migranter"
post_author:	    
post_date:	    Thu, 23 Apr 2015 23:43:28 +0200
post_site:	    politiken.dk 
post_link:	    http://politiken.dk/udland/ECE2641006/red-barnet-eu-plan-beskytter-graenser---ikke-migranter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
EU-ledere vedtog i aften en handlingsplan, der skal afhjælpe den humanitære 
situation for de mange flygtninge og migranter, der forsøger at komme i 
sikkerhed i Europa ved at krydse Middelhavet i små og livsfarlige både.
</p><p>
Men Red Barnets vicegeneralsekretær Jonas Keiding Lindholm er skuffet over 
resultatet af torsdagens EU-topmøde:
</p><p>
»Det er sløjt. EU's stats- og regeringschefer fremstår trætte, slappe, 
handlingslammede og i vildrede. Jeg savner lederskab, solidaritet og 
handling«, siger han.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/int_europa/ECE2640849/eu-landene-vil-tredoble-budgettet-for-redningsprogram/">EU-landene vil tredoble 
budgettet for redningsprogram </a></p><p>
Handlingsplanen lægger blandt andet op til, at man forstærker den såkaldte 
Triton-operation med patruljering op til 30 kilometer fra europæiske kyster.
</p><p>
Men der er ikke lagt op til forstærket indsats på åbent hav lig den, som 
italienerne tidligere praktiserede, hvor man begav sig tæt på Afrikas kyst 
og på den måde kunne redde flygtninge op af vandet på et langt tidligere 
tidspunkt.
</p><p>
»Selv om man tredobler budgettet for Triton-operationen, så lægger man op til 
at beskytte EU's grænser og ikke mennesker på flugt«.
</p><p>
»Man kunne have sendt et klart signal om, at man stod ved sine moralske 
forpligtelser til at hjælpe mennesker i nød, men havredning er ikke nævnt 
med et ord«, siger Jonas Keiding Lindholm.
</p><h3>
Nemme løsninger står ikke i kø
</h3><p>
Han ved godt, at der er tale om en kompleks problematik, og at de nemme 
løsninger ikke ligefrem står i kø.
</p><p>
» Men jeg er træt af at høre om de mange dilemmaer. For mig at se er der ikke 
noget dilemma«.
</p><p>
»Man skal hjælpe flygtninge der, hvor de er - og lige nu er de altså i bådene 
eller i Middelhavets bølger«, siger han.
</p><p>
Også Amnesty International kritiserer de europæiske ledere for at være for 
uambitiøse i deres tilgang til problemet og for ikke at ville forstærke 
redningsindsatsen på åbent hav.
</p><p>
»Det, vi har været vidne til, har handlet om at redde ansigt, ikke om at redde 
liv. Alle de ord og ressourcer, der bliver kastet ind, antyder, at 
EU-lederne tager problemet alvorligt. Men de griber det halvhjertet an«.
</p><p class=" bl-elem">
»Hvis ikke de går hele vejen, vil migranter og flygtninge fortsætte med at 
drukne, og Europa vil igen have lidt et skamfuldt nederlag«, siger John 
Dalhuisen, der er international direktør for Europa og Asien.
</p>	
</div>

</div></body></html>
