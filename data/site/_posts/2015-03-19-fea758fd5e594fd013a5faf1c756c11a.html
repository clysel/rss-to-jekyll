---
layout:     post
title: 	    "'Korsvejen' er en rammende fortælling om skammens opofrelseslogik"
post_author:	    
post_date:	    Thu, 19 Mar 2015 14:11:32 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2594209/korsvejen-er-en-rammende-fortaelling-om-skammens-opofrelseslogik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse: Korsvejen</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Instr.: Dietrich Brüggemann
</p><p>
Land: Tyskland
</p><p>
Produktionsår: 2014
</p><p class=" bl-elem">
Spilletid: 110 min.
</p>
</div>
</div><p>
Da jeg gik til konfirmationsforberedelse på Midtjyllands Kristne Friskole i 
midthalvfemserne, blev vi en dag af vores præst bedt om at medbringe en af 
de sange, vi lyttede til derhjemme. 
</p><p>
Jeg havde taget Oasis med, Thomas ’Absolute Dance’, og Klaus havde Eric 
Clapton med. Vi hørte sangene en efter en. Og så skulle hele klassen – men 
ivrigst dem, der havde taget ’kristen musik’ med – forklare, hvorfor den 
hedenske udgave af rytmisk musik var skadelig for os. 
</p><p>
Jeg holdt min kæft, fordi jeg som hedningeyngel ikke havde noget sprog for at 
protestere inden for denne selvhellige konsensus. 
</p><p>
Men jeg var vred over den åndløse præsts manipulerende forsøg på at udnytte 
sin autoritet til at skabe angst for og skam over min nydelse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/filmanmeldelser/ECE2588154/instruktoer-duo-skaber-hjertelige-portraetter-af-livet-i-arkitekturen/">Instruktør-duo skaber 
hjertelige portrætter af livet i arkitekturen</a></p><p>
Det var et autoritetsovergreb, der ikke havde noget med religionen kristendom 
at gøre, men om at bilde autoritetsløse mennesker ind, at andre har ret til 
at bestemme, og at noget ikke må føles åndfuldt og særligt og bevægende for 
dem. 
</p><p>
Thi vi ved åbenbart ikke selv, hvad vi gør og bør, før vi første gang 
udskammes og siden indretter os igen og igen efter kollektivets 
selvopretholdende diktat. 
</p><p>
Tyske Dietrich Brüggemanns ’Korsvejen’ er en sluse tilbage til den oplevelse 
på grund af en konkret lighed mellem filmens fanatiske frikirkemiljø og min 
dumme konfirmationspræst. 
</p><p>
Men det er det mellemmenneskelige syndefald bag den kirkelige ramme, der er 
sigende: Religiøs udskamning og pubertetens væsen er en rammende indgang til 
at beskrive selvværdets universelle trængsler. 
</p><h3>
Gør plads til Jesus
</h3><p>
’Korsvejen’ er en underligt sjov og præcis og forfærdelig ubehagelig 
fortælling om skammens opofrelseslogik, skrevet prisvindende og værdigt af 
Dietrich og søsteren Anna Brüggemann. 
</p><p>
Der er som beskrevet i Det Nye Testamente fjorten stationer under Jesus’ 
vandring fra Pilatus til Golgata langfredag: Jesus dømmes til døden, han 
bærer korset, han segner tre gange, lægges i graven osv. Stationerne 
gentages i den kristne bønsøvelse, hvor man genkalder sig hans lidelser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2588203/adrenalinen-pumper-i-grafitti-dokumentar-fra-so-paulos-favelaer/">Adrenalinen pumper i 
grafitti-dokumentar fra São Paulos favelaer</a></p><p>
Og stationerne giver titler til filmens fjorten kapitler: I første scene, der 
er en fantastisk kortfilm i sig selv, holder en entusiastisk katolsk 
frikirkepræst (Michael Kamp) sin afsluttende brandtale om overgangen fra 
barndom til voksendom for et langbord af lydhøre børn, der snart skal 
konfirmeres. 
</p><p>
De er soldater nu, forklarer han. De skal ruste sig til kamp for at redde den 
øvrige menneskehed fra synd og skærsild. De skal sige fra over for djævelsk 
rytmisk musik. Og så skal de gøre plads i deres hjerter til, at Jesus kan 
være der. Derfor må de rydde op i, hvad der ellers bringer dem glæde. 
</p><h3>
Destruktiv askese
</h3><p>
I starten af timen har børnene nedskrevet deres hverdags små nydelser. I 
slutningen af timen skal de nu gennemgå sedlen for ting, de kan strege ud. 
Har de mon brug for en god kop te, synet af et smukt landskab – eller kan 
det droppes? Tænk jer om, børn.
</p><div class="art-quote article-box">
<p class="quote"/>
<blockquote>
<p class="quote-txt">
En stikpille til alle, der formulerer autoritære idealer
</p>
<p class="sender">
Katrine Hornstrup Yde 
</p>
</blockquote>
</div><p>
Ivrigst til at svare på præstens retoriske spørgsmål, der bygges op til en 
slags dommedagserklæring mod al jordisk glæde og mod alle udenforstående, er 
den gryende teenagepige Maria (Lea van Acken).</p><p>
Maria er opvokset i en stærkt katolsk familie. Hun har en forbitret mor 
(Franziska Weisz), der er ved at implodere af forargelse, når hun bringer 
ord som ’jazz’ over sine læber. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/filmanmeldelser/ECE2574371/instruktoer-bag-district-9-er-tilbage-i-sydafrika-med-film-om-politirobotter/">Instruktør bag 'District 9' er 
tilbage i Sydafrika med film om politirobotter</a></p><p>
Maria har også en bror, hvis uforklarlige stumhed hun føler sig ansvarlig for. 
Og hun har en krop, der bobler af farlig pubertet. 
</p><p>
Med de ting hvirvlende rundt i hovedet kaster hun sig ud i destruktiv askese: 
Hvis det er godt at afholde sig fra at nyde en småkage (mere plads til Jesus 
i hjertet), må det være endnu bedre helt at stoppe med at spise (kæmpe plads 
til Jesus). 
</p><h3>
Udfordrede skuespillere
</h3><p>
Kapitel for kapitel følger vi Marias selvopofrende ’korsvej’, hendes kamp for 
at opfylde de krav, som hun forestiller sig, at Gud har til hende. 
</p><p>
Hun identificerer fristelser i alt fra sin teenageforfængelighed over 
tiltrækningen af en dreng fra parallelklassen til sin syndige behov for ikke 
at fryse og sulte. 
</p><p>
Hvert kapitel er én lang scene filmet i ét skud og ofte med kameraet i en 
enkelt nådesløs indstilling – som en overvågende Gud, der aldrig kigger bort 
eller så meget som blinker. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/filmanmeldelser/ECE2574832/tim-burton-langer-forgaeves-ud-efter-kunstsnobberne-i-ny-film/">Tim Burton langer forgæves ud 
efter kunstsnobberne i ny film</a></p><p>
Det udfordrer skuespillernes evner mere, end de hele tiden kan tåle – hvilket 
er filmens eneste, men ærgerlige svaghed.
</p><p>
Samtidig er iscenesættelsen perfekt til at understrege Marias konstante 
selvbevidste underkastelse. Scenerne bliver både komiske, pinagtige, 
ulideligt virkelighedsnære og sære. 
</p><p>
De vækker mindelser om det kølige, let forundrede, let udstillende blik, som 
vi kender fra især østrigske Ulrich Seidl og hans menneskelighedsskildringer 
– ikke mindst i den tematisk relaterede udstilling af perverteret tro i 
’Tro’ (2012). 
</p><h3>
En grundlæggende stikpille
</h3><p>
’Korsvejen’ er dog ikke (blot) en kritik af religiøs fanatisme. Slutningen 
driller endda med et mirakel, der får en til at tænke på de himmelske 
klokker i Lars von Triers ’Breaking the Waves’ (1996), til Dreyers ’Ordet’ 
(1955) eller til Jessica Hausners pilgrimsfærd i ’Lourdes’ (2009). 
</p><p>
’Korsvejen’ skal også ses som et portræt af pubertetsfanatisme, som det 
inderlige selvhad og den selvkontrol, der kan gå amok, når selvværdet skal 
smedes. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2583681/dansk-krigsfilm-vaerner-flot-om-den-voldsomme-virkelighed/">Dansk krigsfilm værner flot om 
den voldsomme virkelighed</a></p><p>
Og så er den mere grundlæggende en stikpille til alle, der formulerer 
autoritære idealer, der kan føre til livsbenægtelse. Den gider ikke mene 
noget om eksistensen af (guddommelig) autoritet. 
</p><p class=" bl-elem">
Den kritiserer bare den måde, som åndløs autoritet uhensigtsmæssigt kan fucke 
os op på. På kristne friskoler og op alle andre tænkelige steder. 
</p>	
</div>
</div></body></html>
