---
layout:     post
title: 	    "»For 20 år siden skulle mænd i min alder have motorcykel. Nu skal de være jernmand« "
post_author:	    
post_date:	    Mon, 23 Mar 2015 16:55:12 +0100
post_site:	    politiken.dk 
post_link:	    http://politiken.dk/motion/triatlon/ECE2600990/for-20-aar-siden-skulle-maend-i-min-alder-have-motorcykel-nu-skal-de-vaere-jernmand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ironman Top 5</h4>
<div class="fakta-body" data-buildingblock="embedded_factboxlink">
<p>
Så mange var med til Ironman (enten hel eller halv distance) i 2014. Tallet er 
per million indbyggere:
</p><p>
1. Danmark: 802
</p><p>
2. Luxembourg: 498
</p><p>
3. Norge: 346
</p><p>
4. Schweiz: 295
</p><p>
5. Østrig: 284
</p><p class=" bl-elem"><b>Kilde: KMD IRONMAN Copenhagen</b></p>
</div>
</div><p>
»Jeg ville bare være helt sikker på at få mit startnummer«. 
</p><p>
Siger Torben Klogborg, der har siddet klar på en klapstol siden klokken syv i 
morges for at være først i køen til 20 startnummer til KMD IRONMAN 
Copenhagen, som sælges i Politikens forhal fra klokken 17 - altså 10 timers 
ventetid. 
</p><p>
Men det bekymrer ham ikke, for han er jo forrest i køen. 
</p><p>
»Når man først har sat sig noget i hovedet, så er det let nok«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/ECE2564572/slap-af-selv-jernmaend-skal-kravle-foer-de-kan-gaa/">Slap af: Selv jernmænd skal 
kravle, før de kan gå</a></p><p>
Den indstilling skal der nok blive brug for 23. august, hvor Torben Klogborg 
for første gang skal tilbagelægge 3,8 kilometer svømning ved Amager 
Strandpark, 180 kilometer cykling og til slut 42,195 kilometer løb langs 
havnefronten, inden han kommer i mål på Christiansborg Slotsplads. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00923/Ironmank__923170y.jpg" alt="" border="0"/><span class="caption"><span class="f-img-caption">VENTETID. 
</span>Første mand var Torben Klogborg (længst til venstre). Så kom Peter Baade, Søren Jørgensen og Donald Smith.</span></span></p><p>
Triatlontrangen har bredt sig i hele nationen, som er det land i verden, hvor 
flest mennesker, i forhold til antal indbyggere, gennemfører en hel eller en 
halv Ironman. 
</p><p>
Hertil kommer alle de andre triatlonstævner, blandt andet Challenge som i år 
har premiere på to nye stævner på hel og halv distance i Herning og Billund. 
Samt en firdobling af medlemsantallet i triklubberne på de sidste 10 år. 
</p><p>
Nummer to i Ironman-køen er Peter Baade, der faktisk har gennemført to Ironman 
før. Men i august, da startnumrene kom til salg, dagen efter han var kommet 
i mål, var motivationen bare ikke tilstede. 
</p><p>
»Jeg havde haft for meget og for ensidig træning. Jeg orkede ikke en gang 
til«, siger Peter Baade. 
</p><p>
Der dog blev grebet af stemningen igen, da anstrengelserne kom lidt på 
afstand. Så først bookede han en halv jernmand på Mallorca i maj måned. Og i 
dag køber han så sin plads til KMD IRONMAN Copenhagen. 
</p><p>
»Det er rart også at have et mål til efteråret«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/triatlon/ECE2375734/ironman-denmark-tvillingerne-taendte-lys-i-nattens-moerke/">Ironman Denmark: Tvillingerne 
tændte lys i nattens mørke</a></p><p>
Samme begrundelse har Søren Jørgensen, der sidder i sin Ironman-trøje fra 
Kalmar i Sverige, hvor han sidste år gennemførte den fulde distance. 
</p><p>
»Jeg var med i lodtrækning om Norseman (verdens hårdeste triatlon i Norge, 
red.), og da jeg så ikke fik startnummer, var alle numrene røget til 
København. Nu er jeg her, fordi det er rart at have et mål. Det gør det 
sjovere at træne«. 
</p><p>
Klokken 15, to timer før salget startede, kom Donald Smith og sluttede sig til 
køen i Politikens forhal. 
</p><p>
»For 20 år siden skulle mænd i min alder have motorcykel. Nu skal de være 
jernmand«, siger Donald Smith. 
</p><p>
Han har en handicappet søn, så når han selv har gennemført, vil han finde en 
måde, så de kan gøre det sammen i 2017. 
</p><p class=" bl-elem">
»Men først skal jeg lige klare den her alene. En ting ad gangen«. 
</p>	
</div>
</div></body></html>
