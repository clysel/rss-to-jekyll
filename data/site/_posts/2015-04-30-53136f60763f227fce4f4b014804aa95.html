---
layout:     post
title: 	    "Lyt, mand, lyt! Det gælder dine vinderchancer"
post_author:	    
post_date:	    Thu, 30 Apr 2015 22:56:35 +0200
post_site:	    politiken.dk 
post_link:	    http://politiken.dk/kultur/musik/ECE2649727/lyt-mand-lyt-det-gaelder-dine-vinderchancer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Malko dirigentpris </h4>
<div class="fakta-body" data-buildingblock="embedded_factboxlink">
<p><b>Etableret for 50 </b>år siden, holdes hvert andet år og er knyttet til DR Symfoniorkestret. Konkurrencen</p><p class=" bl-elem">afgøres fredag aften, når vinderen findes ved <b>finalekoncerten</b>, der transmitteres live på DR K og DR P2.</p>
</div>
</div><p>
Hende, der står på podiet nu – er hun simpelthen for venlig? For lyttende? 
</p><p>
Skal hun sige både ’please’ og ’thank you’ i samme sætning? Kan orkestre 
smigres til at spille ypperligt? Er det værd at prøve? 
</p><p>
Juryen er ude. Helt bogstaveligt. Først kl. 17.30 onsdag, efter deadline, ved 
vi, hvilke af de 12 dirigenter der er gået videre i konkurrencen. 
</p><div class="art-quote article-box">
<p class="quote"/>
<blockquote>
<p class="quote-txt">
Mærker dirigenten det store kollektive spørgsmålstegn fra musikerne, 
når det er der?
</p>
<p class="sender">
Thomas Søndergård, Malko-jurymedlem 
</p>
</blockquote>
</div><p/><p>
Ham tyskeren bliver, lidt tonedøvt og ikke så lidt ude af trit med nationale 
arketyper, kaldt for »den tyske maskine« på DR’s hjemmeside og har taget det 
noget fortrydeligt op, forstår man. Han <i>læner</i> sig ind i 
musikken snarere end holder den ud fra sig og dirigerer på den som hende 
briten, der lige var på. Formiddagens russiske indslag var også af den ranke 
type, om end i brune fløjlsbukser og denimskjorte med et halvlangt hår, som 
hans mor ville have forlangt klippet tilbage i 70’erne. 
</p><h3>
Begravelsestempo 
</h3><p>
Det er tredje dag på Malko 2015, DR’s internationale konkurrence for unge 
dirigenter. Man får hørt en hel del indledninger til begravelsesmarchen fra 
Beethovens 3. symfoni sådan en dag. De skal alle gennem den. Først prøve og 
siden gennemspille uden afbrydelser. 13 minutter hver: Hvad har du på 
hjerte? I detaljen og helt overordnet? Kan du snakke med orkestret? Kan du <i>lytte</i>? </p><p>
Under Beethovens ’Marche funèbre’ kan man ude i auditoriet godt kløjes lidt i 
det, hvis en håbefuld dirigent tager sig så meget af små forskydninger 
mellem tonerne og slet ikke når at kere sig om hovedbudskabet, det store 
mavesugende tragiske, men tilbageholdte tråd, som man både kan marchere og 
sørge til. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/koncertanmeldelser/ECE2643572/copenhagen-phil-kaempede-forgaeves-med-1800-tallets-nationalromantiske-folkloristik/">Copenhagen Phil kæmpede 
forgæves med 1800-tallets nationalromantiske folkloristik</a></p><p>
Og hvor afdæmpede skal violinerne være helt oppe i starten? Hvis de <i>mutes</i> 
for meget og nærmer sig det uhørlige, kan det opfattes som effektjagende. 
Hvis violinisten vibrerer på strengene med buen, lyder det tit for 
følelsesfuldt og automat-inderligt. 
</p><p>
Det er ikke nemt. Det er også derfor, vinderen af Malko 2015 får 20.000 euro 
og engagementer i spidsen for hele 27 orkestre fredag aften, når han eller 
hun har vundet over sine 23 konkurrenter. 
</p><h3>
Dansk indslag i juryen 
</h3><p>
Hvis nu der var skruet helt ned for lyden, ville du så alligevel kunne høre 
det hele for dit indre øre?, spørger jeg Thomas Søndergård, dansk 
chefdirigent for BBC National Orchestra of Wales og en del af årets 
Malko-jury. 
</p><p><i class=" bl-elem">Er dirigentfagterne så nemme at læse?</i></p><p>
»Langt hen ad vejen tror jeg godt, jeg kunne«, siger Søndergård, »men det mest 
spændende er jo, hvordan dirigenten reagerer eller ikke formår at reagere 
på, hvad han får tilbage fra orkestret. Jeg kan se, hvordan det lyder, men 
ikke hvordan det <i>ville</i> lyde, hvis orkestret havde været der, for det 
skal jo være et samspil. Jeg kan kun se, hvad dirigenten vil med værket, men 
det er lige så vigtigt at lytte til, hvad orkestret bidrager med af 
informationer«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/teateranmeldelser/ECE2609694/nyt-og-dristigt-bud-paa-wagner-er-en-dyb-og-ekstatisk-forloesning/">Nyt og dristigt bud på Wagner 
er en dyb og ekstatisk forløsning</a></p><p><i class=" bl-elem">I gamle dage, i Herbert von Karajans og Wilhelm Furtwänglers tid, handlede 
det da ikke mere om at sætte sin dirigentvilje igennem?</i></p><p>
»Jeg har jo aldrig selv siddet til deres prøver, men jo, det er det billede, 
vi har fra den tid. Men det største, en dirigent skal kunne, er at prøve med 
orkestret. Jeg har som orkestermusiker spillet med en rigtig gammel dirigent 
som Claudio Abbado, der indvarslede en ny tid. 
</p><div class="art-quote article-box">
<p class="quote"/>
<blockquote>
<p class="quote-txt">
Når musikken kommer tilbage til dirigenten fra orkestret, registrerer han det 
så, ændrer han på det?
</p>
<p class="sender">
Thomas Søndergård, Malko-jurymedlem 
</p>
</blockquote>
</div><p/><p>
Ligesom dem, du nævner, dirigerede han Berliner Filharmonikerne, som i 
medierne fremstår som et meget strikst, konservativt orkester, men med 
Abbado spillede de med stor blødhed, meget lyttende. Indimellem, når jeg 
lytter til indspilninger med mere diktatoriske dirigenter, hører jeg angst, 
jeg kan høre, at musikerne simpelthen er bange for at spille, og det har jo 
intet med musik at gøre«. 
</p><p>
Syv minutter har dirigenten til at prøve satser fra tre specifikke værker 
igennem. Og dernæst seks minutter til at spille stykkerne igennem. 
</p><h3>
For lidt og for meget 
</h3><p><i class=" bl-elem">Kan man som dirigent gøre for meget? Og for lidt?</i></p><p>
»Ja, hvis det ikke fungerer, har man gjort en af delene. Jeg har jo selv 
siddet og spillet i orkestre i mange år«, siger Thomas Søndergård, der 
engang spillede slagtøj i Det Kgl. Kapel, »og dér på den anden side spørger 
du dig selv: Al den information fra dirigenten, hvad skal den til for? Er 
den nødvendig? Lytter han til, om vi har brug for den? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2644714/mahler-og-mozart-boed-paa-vrinskede-violiner-skingre-blaesere-og-uspoleret-skoenhed/">Mahler og Mozart bød på 
vrinskede violiner, skingre blæsere og uspoleret skønhed</a></p><p>
Eller omvendt: Du, dirigent, du er ret fåmælt lige nu. Hører du efter, hvad vi 
laver? Ændrer du på din plan, hvis det ikke hænger sammen? Mærker dirigenten 
det store kollektive spørgsmålstegn fra musikerne, når det er der?«. 
</p><p>
»Helt grundlæggende: Når musikken kommer tilbage til dirigenten fra orkestret, 
registrerer han det så, ændrer han på det? Har han ører, eller kommer han 
bare med et koncept – eller en attitude, han fandt på foran spejlet 
derhjemme?«. 
</p><p>
På podiet står den yngste af deltagerne, en litauisk kvinde på 25 i 
kinaskjorte. Ret strunk i det. Få sekunder efter at være gået om bord i 
førstesatsen af Beethovens ’Eroica’-symfoni slår hun af igen. 
</p><p>
»Det skal være et crescendo, det her. Hver takt skal lyde højere end den 
foregående, og det skal være hurtigt«. 
</p><p>
De prøver igen. Orkestret har lyttet, der er kommunikation. Men hun slår 
hurtigt af. 
</p><p>
»<i>Attakket</i>, anslaget kan godt blive endnu skarpere«, og hun tegner 
nogle figurer i luften mellem sig og musikerne, der beskriver, hvor 
aggressivt udtrykket gerne må være. Ideelt set. Og hun tøver også med at 
trumfe sin holdning igennem, selv om hun ikke ser ud til helt at være nået i 
mål med sin vision. 
</p><h3>
Forstyrrelse midt i koncentrationen 
</h3><div class="art-quote article-box">
<p class="quote"/>
<blockquote>
<p class="quote-txt">
Men det største, en dirigent skal kunne, er at prøve med orkestret.
</p>
<p class="sender">
Thomas Søndergård, Malko-jurymedlem 
</p>
</blockquote>
</div><p/><p>
Typisk indkasserer dirigenterne brede smil – endog særdeles moderlige smil – 
fra Christina Åstrand, violinist, koncertmester og bindeleddet mellem 
dirigenten og orkestret. Souschefen, men samtidig nok så meget sine 
kollegers, musikernes, mand. Én gang, men også kun én – snarere en halv gang 
ser jeg yderkanterne af hendes smil kruses over i noget lettere syrligt. Hun 
er ikke lige imponeret over dem alle, hvor professionelt hun end skjuler 
det. 
</p><p>
Under formiddagens fjerde ’Marche funèbre’ farer jeg sammen. 
</p><p>
En rotte! 
</p><p>
Jeg når ikke engang at tænke ’mus’, jeg piler straks videre til det mere 
dramatiske ’rotte’. Mens jeg kigger op på de skiftende dirigenter og prøver 
at oversætte deres op- og nedslag med dirigentpinden, opfatter jeg en sort 
løbebevægelse hen over gulvet foran mig. Da jeg kigger, er den væk igen. En 
af de der rotter, man aner ude i periferien af synsfeltet, og som vupti har 
forputtet sig igen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2621007/kultiveret-avantgardepianist-var-fuld-af-roedder-rugbroed-og-hoeflighed/">Kultiveret avantgardepianist 
var fuld af rødder, rugbrød og høflighed</a></p><p>
Først tredje gang har jeg ufravendt blikket rettet mod gulvet, da den kommer 
frem igen og afslører sig som skyggen, der piler frem og tilbage på rigtig 
rottevis, af en bue på en bratsch oppe på podiet to meter foran mig. 
</p><p>
Det kunne Beethoven have skrevet en ret paranoid strygekvartet over. 
</p><p class=" bl-elem">
Hov vent, har han gjort det allerede? 
</p>	
</div>

</div></body></html>
