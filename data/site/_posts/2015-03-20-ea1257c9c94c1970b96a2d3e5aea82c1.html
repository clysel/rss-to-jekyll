---
layout:     post
title: 	    "'Insurgent' har alle de klassiske ungdomsdilemmaer - uden originalitet"
post_author:	    
post_date:	    Fri, 20 Mar 2015 21:08:02 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2596556/insurgent-har-alle-de-klassiske-ungdomsdilemmaer---uden-originalitet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldese: Insurgent</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p>
Instruktør: Robert Schwentke
</p><p>
Land: USA
</p><p>
Produktionsår: 2015
</p><p class=" bl-elem">
Spilletid: 119 min
</p>
</div>
</div><p>
De tre populære ungdomsfilmserier ’The Hunger Games’, ’Divergent’ og ’The Maze 
Runner’ har ikke så lidt tilfælles. De bygger alle på populære sci-fi-bøger 
inden for young adult fantasy-genren og er skåret over nogenlunde samme 
læst. 
</p><p>
Handlingen er henlagt til en postapokalyptisk verden, hvor de overlevende har 
forskanset sig i et samfund, hvor kravene til fællesskabets bedste er 
strenge, men retfærdige. Hævdes det. 
</p><p>
For i virkeligheden er der indrettet et hierarkisk samfund, hvor en 
teknologisk avanceret elite fra storbyen manipulerer og udnytter nye stammer 
af ’ædle vilde’, der knokler for at overleve i mere grønne omgivelser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2594209/korsvejen-er-en-rammende-fortaelling-om-skammens-opofrelseslogik/">'Korsvejen' er en rammende 
fortælling om skammens opofrelseslogik</a></p><p>
De ædle vilde er typisk repræsenteret af unge, der på den ene eller anden måde 
er fanget i et uretfærdigt spil, som de igennem en række prøvelser skal lære 
at vende til deres egen fordel. 
</p><p>
Udvalgt til at deltage i et spil på liv og død, eller måske er hovedpersonen 
måske ligefrem den udvalgte, som en mere retfærdig fremtid har ventet på. 
</p><h3>
Outsidere
</h3><p>
De unge skal lære af den gamle civilisations fejltrin, men må ikke lade sig 
standse af de kuede voksnes frygt for nye katastrofer og repressalier. 
</p><p>
De unge helte er outsidere, som trodser et uretfærdigt system, der besmykker 
sine handlinger med propaganda og hersker med våbenmagt. 
</p><p>
Filmene står på to ben. Det ene er en forenklet introduktion til samfundets 
filosofier og ideologier og får tidstypisk sit brændstof fra en dyb 
mistillid til centralmagten. 
</p><p>
Det andet er en dannelsesfortælling om et ungt menneskes dramatiske forsøg på 
bryde ud og leve med konsekvenserne af sine valg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2594549/the-second-best-exotic-marigold-hotel-er-ikke-kun-naestbedst/">'The Second Best Exotic 
Marigold Hotel' er ikke kun næstbedst</a></p><p>
’Insurgent’ er 2’er i ’Divergent’-serien og lever til punkt og prikke op til 
skemaet. Heltinden Tris Prior er en divergent (afviger). Divergenter er 
anormaliteter i forhold til samfundets vedtagne stammegrupperinger. 
</p><p>
At være født outsider og repræsentant for en ny ’race’, er en arketypisk 
teenageselvforståelse. 
</p><h3>
Mangler originalitet
</h3><p>
Divergenterne er jaget vildt i en situation, hvor den tiltagende diktatoriske 
Jeanine (Kate Winslet) udråber dem til syndebukke. 
</p><p>
I et forsøg på at opsige borgfreden mellem faktionerne og samle magten hos 
’intelligentsiaen’ i dens hvide højteknologiske elfenbenstårn. 
</p><p>
Den skyldtyngede, handlekraftige og forelskede Tris spilles intenst af 
Shailene Woodley fra ’En flænge i himlen’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2588211/syv-arkitektoniske-kortfilm-er-smaa-sansemaettede-overraskelser/">Syv arkitektoniske kortfilm er 
små sansemættede overraskelser </a></p><p>
En vigtig del af attraktionen er opbuddet af hotte unge skuespillere, så bl.a. 
Ansel Elgor fra ’En flænge i himlen’, Miles Teller fra ’Whiplash’ og 
engelske Theo James er med. 
</p><p class=" bl-elem">
3D-effekterne bliver især i filmens sidste del brugt med stor effekt. 
’Insurgent’ har knald på og alle de obligatoriske ungdomsdilemmaer kørt i 
højdramatisk stilling, men mangler ’The Hunger Games’’ originalitet. 
</p>	
</div>
</div></body></html>
