---
layout:     post
title: 	    "Ny bog giver samlet overblik over de mange problemer i skolens verden"
post_author:	    
post_date:	    Sun, 12 Apr 2015 20:04:25 +0200
post_site:	    politiken.dk 
post_link:	    http://politiken.dk/kultur/boger/faglitteratur_boger/ECE2623976/ny-bog-giver-samlet-overblik-over-de-mange-problemer-i-skolens-verden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Den store løgn om uddannelse. Et opgør med selvmodsigelserne i det danske 
uddannelsessystem.</h4>
<h5>
Jacob Fuglsang</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
Debat. Gyldendal, 264 sider, 200 kroner. Har du Pluskort, får du 15 procent 
rabat på lagerførte bøger i Boghallen eller fri levering hos Saxo.com. Læs 
mere på Politiken.dk/plus.
</p></div>
</div><p>
Det er hovedbudskabet i denne bog, at uddannelsessystemet har brug for en 
gennemgribende kulturændring. De utallige problemer i folkeskolen og 
ungdomsuddannelserne løses ikke med de mange reformer og bekendtgørelser, 
der er regnet ned som haglbyger over sektoren. 
</p><p>
Jacob Fuglsang præsenterer sin bog som en personlig »frontberetning« om, hvad 
han har set, ser og håber for uddannelserne fremover. Bogen er båret af en 
grundig indsigt i uddannelsernes virkelighed og af klare holdninger til, 
hvad der bør ændres. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2440166/indsigtsfuld-bog-langer-ud-efter-det-oedelaeggende-taltyranni/">Indsigtsfuld bog langer ud 
efter det ødelæggende taltyranni </a></p><p>
Disse holdninger bygger på mindst et par årtiers arbejde som journalist med 
uddannelse som sit hovedområde. Bogen præsenterer samtaler med aktører på 
alle niveaueri uddannelsesverdenen, oplevelser fra besøg på skoler og 
indtryk fra deltagelse i konferencer. Samtidig inddrager han erindringer om 
sin egen og sine børns skolegang. 
</p><h3>
Siger ét og gør noget andet
</h3><p>
Når bogen har fået titlen ’Den store løgn om uddannelse’, skyldes det, at 
aktørerne i skole- og uddannelsespolitikken konsekvent siger ét og gør noget 
andet. Dette er næsten blevet rutine i skiftende regeringers 
uddannelsespolitik, skriver han. Han finder markante modsætninger mellem, 
hvad politikere håber, og hvad der faktisk sker. Det viser sig ved, at 
politikere siger, at ændringer i uddannelserne skal baseres på viden, mens 
de i virkeligheden baserer dem på tro. Og de siger, at udviklingen af skolen 
skal starte nedefra, men de starter dem ovenfra. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE1456259/bog-om-folkeskolen-er-ren-lektielaesning-for-alle/">Bog om folkeskolen er ren 
lektielæsning for alle</a></p><p>
Således er det et paradoks, at Christine Antorini har talt blændende om, at 
skolen skal udvikles nedefra i dagligdagen af lærere og ledere, men hun vil 
gå over i historien som den undervisningsminister, der stod i spidsen for en 
af de mest centralistiske reformer af folkeskolen nogensinde. Den manglende 
overensstemmelse mellem det sagte og det gjorte findes ikke alene i 
ministerkontoret i Frederiksholms Kanal. Således hævder Kommunernes 
Landsforening, at de giver skolen høj prioritet, men i praksis har de – med 
nogle undtagelser – gjort det modsatte. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/B_gerfuglen_927595u.jpg" alt="" border="0"/></span></p><p>
Realiteten er, at børnenes hverdag styres af forældrenes behov for pasning af 
børnene, pædagogernes og lærernes kalendere og den kommunale økonomi. Hvad 
børnene lærer, kommer alt for ofte i anden række. Forældre, pædagoger, 
lærere og ledere tager ikke elevernes tid og undervisning alvorligt. Og 
dertil kommer, at lærerne ofte glemmer at sætte mål for, hvad eleverne skal 
lære, og de giver ikke præcis og klar besked om, hvor han eller hun er i 
forhold til målene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE1505126/ideologien-skygger-for-pointerne-i-ellers-vaesentlig-bog/">Ideologien skygger for 
pointerne i ellers væsentlig bog</a></p><p>
Eleverne er heller ikke seriøse. Det er velkendt, at det er svært at skabe ro 
i klasseværelserne. Og ofte er eleverne fraværende, fordi de trænger til en 
fridag. Det accepteres af mange forældre. Simpelthen pjæk. Alt i alt synes 
hverken lærere, skoleledere, forældre eller elever at forholde sig seriøst 
til skolegang. Det anskuer Fuglsang som et kulturproblem, hvorfor det kræver 
andet og mere end den gennemførte skolereform og ændring i skoledagens 
længde, hvis man vil gøre noget ved problemerne. 
</p><h3>
Stærke bekymringer for skolens fremtid
</h3><p>
Vil man have et samlet overblik over de mange problemer i skolens verden, kan 
denne bog anbefales. Efter læsningen sidder man ganske vist tilbage med 
stærke bekymringer for skolens fremtid, men heldigvis har bogen også lange 
lister med Fuglsangs forslag til løsning af en stor del af problemerne. De 
forslag kan man så præsentere for aktørerne i uddannelsernes verden med 
spørgsmålet, hvorfor de ikke gør disse forslag til deres egne? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2600452/bog-om-boerneopdragelse-overdriver-sit-fokus-paa-boerns-hjerner/">Bog om børneopdragelse 
overdriver sit fokus på børns hjerner</a></p><p>
Muligvis vil man blive mødt med den indvending, at de skildringer af skolernes 
hverdag han bringer, og de synspunkter han har samlet op fra forskellige 
nøglepersoner, ikke er repræsentative. Det bør man så efterprøve. 
</p><p class=" bl-elem">
Denne anmelder savner kun to ting. For det første en bredere diskussion af, at 
uddannelse efterhånden kun drejer sig om forberedelse til arbejdsmarkedet, 
og færre og færre taler om dannelsesaspektet. For det andet, at der mangler 
en omtale af den forsimpling af uddannelsesdebatten, der er forårsaget af 
politikeres anvendelse af de metodemæssigt og videnskabeligt tvivlsomme 
Pisa-undersøgelser. 
</p>	
</div>

</div></body></html>
