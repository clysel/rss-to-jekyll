---
layout:     post
title: 	    "Astronomer klar til at sende beskeder til rumvæsner"
post_author:	    Mie Stage
post_date:	    Sun, 01 Mar 2015 09:00:11 +0000
post_site:	    ing.dk 
post_link:	    http://ing.dk/artikel/astronomer-klar-til-sende-beskeder-til-rumvaesner-174341
---
<html><body><div><section class="body"><p>Efter at have søgt efter liv på andre planeter i mere end fem årtier er en række amerikanske forskere nu klar til at gå skridtet videre og selv give lyd fra sig.</p>
			<p>Ved det årlige AAAS-møde (American Association for the Advancement of Science) tidligere på måneden afslørede en række astronomer således, at de gik og pønsede på at sende radiosignaler langt ud i rummet i håbet om, at fremmede civilisationer ville svare, skriver <a href="http://www.aaas.org/news/seti-debates-wisdom-revealing-ourselves-galaxy">AAAS</a>.</p>
			<p>»Nylige data opmuntrer dem, der er optimistiske omkring liv i universet,« sagde astrobiolog David Grinspoon fra non-profit-organisationen Planetary Science Institute, der har hovedkontor i staten Arizona.<br/><figure class="plugin right zoomable"><img data-original-image="http://ing.dk/sites/ing/files/arecibo_observatory_aerial_view.jpg" src="http://ing.dk/sites/ing/files/styles/w1120_media_right/public/arecibo_observatory_aerial_view.jpg?itok=v5mF-XPo" alt=""/><figcaption> Siden 1999 har Seti brugt Arecibo-teleskopet i Puerto Rico i jagten på beskeder fra rummet. Foto: Wikipedia. </figcaption></figure><br/>
			Han henviser til Nasas 2013-data fra Kepler-teleskopet, som viser, at potentielt hver femte af 50 mia. sollignende stjerner i Mælkevejen kan have Jord-lignende planeter tæt på sig med mulighed for vand og liv.</p>
			
			<p>Og nogle af de planeter vil astronomer fra non-profit-organisationen Seti på University of California, Berkeley, gerne råbe op, når de nu ikke selv giver brugbar lyd fra sig.</p>
			<p>»Nogle gange taler vi om Seti som et forsøg på at blive medlem af galakseklubben, men ingen taler om, at vi skal betale vores kontingent eller sende en ansøgning,« lød det fra Douglas Vakoch, som er psykolog i Seti.</p>
			<p>Han står for forskningen i måden, hvorpå aliens kunne finde på at sende beskeder til Jorden og i, hvordan vi jordboere selv kan stykke en besked sammen, som kan blive forstået andetsteds i galaksen. Han foreslår, at bruge Arecibo-teleskopet i Puerto Rico, som astronomerne allerede har brugt til radiosignalindsamling i mere end 15 år.</p>
			
			<p>En række kritikere var også til stede ved årsmødet. Heriblandt science fiction-forfatteren David Brin, som har været konsulent for Nasa og undervist i fysik.</p>
			<p>Han mener, at det er en lidt farlig antagelse, Seti gør sig om, at aliens nok er nogle godmodige væsner, for ellers havde de gjort det af med os for længst.</p>
			<p>Derfor synes han, at astronomerne lige skal klappe hesten et øjeblik og diskutere fordele og ulemper, inden de sender en hilsen af sted.</p>
			<p>Men det synes Seti ikke er nødvendigt. Ifølge seniorastronom Seth Shostak har vi allerede gjort rigeligt opmærksom på vores eksistens de seneste 60-70 år med alle de tv- og radioudsendelser, der er blevet sendt ud i rummet. Han mener, at den gamle amerikanske 1950’er-serie ‘I love Lucy’ er nået så langt ud, at den dagligt skyller ind over et antal fjerne planeter.</p>
			<p>Debatten fortsætter nu om, hvornår, hvad og om der skal sendes hilsner ud. Ifølge direktøren for Seti, David Black, kræver de i hvert fald en god snak om, hvad beskeden skal være til rumvæsenerne.</p>
		</section></div></body></html>
