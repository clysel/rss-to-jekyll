---
layout:     post
title: 	    "Storbritannien tillader børn med tre biologiske forældre"
post_author:	    Adam Fribo
post_date:	    Wed, 25 Feb 2015 06:20:23 +0000
post_site:	    ing.dk 
post_link:	    http://ing.dk/artikel/storbritannien-tillader-boern-med-tre-biologiske-foraeldre-174356
---
<html><body><div><section class="body"><p>Allerede i 2016 kan de første børn, der er resultater af fertilitetsbehandling for tre personer, blive født.</p>
			<p>Storbritannien har som det første land i verden tilladt mitokondriedonation fra en tredjepart i forbindelse med fertilitetsbehandling, og det skal give forældre med arvelige defekter mulighed for at føde raske børn.</p>
			<p>Mitokondrier kaldes også cellernes kraftværker. De omsætter de føde til energi, men arvelige defekter, der overføres fra moderen, kan betyde, at kroppen ikke producerer tilstrækkelig energi til at holde hjerte og hjerne ordentligt i gang.</p>
			<p>En ny fertilitetsbehandling kombinerer dna fra de to vordende forældre med raske mitokondrier fra en anden kvinde, kan man skabe et raskt barn, der har 0.1% af sit DNA fra donoren.</p>
			<p>»Familier kan se, at teknologien er der, og de er ivrige efter at bruge den. Det ville være ondskabsfuldt og perverst at nægte dem det længere end højest nødvendigt,« siger den britiske sundhedsminister, Lord Howe, ifølge <a href="http://www.bbc.com/news/health-31594856">BBC</a>.</p>
			
			<p>Teknologien blev oprindeligt godkendt tidligere på måneden, men et antal modstandere forsøgte at stoppe det i Overhuset. Men det lykkedes altså ikke, og forskerne bag teknikken er begejstrede.</p>
			<p>»Vi har diskuteret mitokondriedonation offentligt i 10 år for at belyse, hvordan det vil hjælpe de familier, der bliver ødelagt af mitokondriedefekter,« siger professor Alison Murdoch fra universitetet i Newcastle til <a href="http://www.bbc.com/news/health-31594856">BBC</a>.</p>
			<p>De britiske myndigheder vil  frem til august  arbejde på retningslinier for fertilitetsklinikker, der vil søge tilladelse til at bruge behandlingen.</p>
			<p>Over sommeren vil forskerne fra universitetet i Newcastle offentliggøre resultaterne af deres sidste sikkerhedstests, og hvis alt går vel, kan de første fertilitetsbehandlinger sættes i gang i slutningen af 2015.</p>
		</section></div></body></html>
