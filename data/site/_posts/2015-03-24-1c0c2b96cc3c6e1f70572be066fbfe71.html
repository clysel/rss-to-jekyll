---
layout:     post
title: 	    "Portræt af et dødsdømt samarbejde: Den russiske spradebasse og den rolige dansker"
post_author:	    
post_date:	    Tue, 24 Mar 2015 14:52:46 +0100
post_site:	    politiken.dk 
post_link:	    http://politiken.dk/sport/ECE2601739/portraet-af-et-doedsdoemt-samarbejde-den-russiske-spradebasse-og-den-rolige-dansker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Normalt gløder Oleg Tinkovs Twitter-konto. 
</p><p>
Med alt fra provokerende udtalelser, blærede indblik i hans liv i 
overhalingsbanen eller pralende stikpiller til konkurrenterne, når 
Tinkoff-Saxos ryttere tager et stik hjem på landevejene. 
</p><p>
Den russiske rigmand bruger Twitter som få, og han er provokerende som endnu 
færre på det sociale medie. 
</p><p>
Men siden i går aftes klokken 20, hvor <a target="_blank" href="http://www.bt.dk/cykling/cykelchok-bjarne-riis-smidt-af-holdet">BT</a> 
breakede historien om, at Bjarne Riis er »suspenderet« fra Tinkoff-Saxo, har 
Oleg Tinkov modstået fristelsen og undladt at kommentere på den bombe, han 
tilsyneladende selv har bragt til sprængning i cykelverdenen. 
</p><p>
Bevares, helt fraværende har han ikke været. Det ville ligne Tinkov dårligt. 
Et par såkaldte retweets - nogle på russisk og et, hvor en bruger slår fast, 
at Oleg Tinkov »ved hvordan man får medierne til at gå i selvsving«, en 
anbefaling af en musikvideo og to kryptiske stikpiller - er det blevet til. 
</p><p>
»Sidder og spiser sild og drikker Tuborg, mens jeg ser en Putin-reklame på tv 
og læser en masse tweets på et mærkeligt sprog. Er det om en giraf og zoo?«, 
spurgte Tinkov i går i det første tweet på engelsk, mens han efterfølgende 
på russisk var endnu mere kryptisk: 
</p><p>
»De drikker og stjæler - altså fra os. Det er virkeligheden. Men at drikke 
smoothies og samarbejde - det er noget uvirkeligt og kunstigt for vore 
vidder«, skrev Tinkov og afsluttede med en smiley, der rækker tunge. 
</p><div class="art-io-other">
<p>
</p><blockquote class="twitter-tweet" lang="en"><p>Sitting, 
eating herrings W Tuborg, watching promo of Putin on TV and reading lots of 
tweets in strange language.Is it about Zoo and giraffe?</p>— Oleg 
Tinkov (@olegtinkov) <a href="https://twitter.com/olegtinkov/status/580139331639218176">March 
23, 2015</a></blockquote>

<p>
</p>
</div><p/><h3>
Tinkoff-Saxo bekræfter suspendering af Riis 
</h3><p>
Endnu har Oleg Tinkov ikke selv forholdt sig til BT's historie, der i løbet af 
aftenen i går bredte sig til andre, både danske og internationale medier. 
</p><p>
De kunne ligesom den danske avis fortælle, at Riis er blevet sat fra 
bestillingen på det hold, han indtil december 2013 selv ejede, og som han 
har brugt 16 år på at skabe. 
</p><p>
Først i dag, omkring klokken 10.15, kom det første officielle pip fra 
Tinkoff-Saxo. En pressemeddelelse med holdet, ikke Oleg Tinkov, som afsender 
blev sendt ud og slog fast, at »Bjarne Riis ikke har været en aktiv del af 
holdets aktiviteter siden i søndags«. 
</p><p><b class="ext-link">PORTRÆT</b><a class="embeddedlink" href="http://politiken.dk/sport/cykling/ECE2032810/cykelsportens-provo-jeg-vil-skide-paa-politik/">Cykelsportens provo: »Jeg vil skide 
på politik«</a></p><p>
Her til formiddag har Oleg Tinkov så fulgt op med endnu et tweet - stadig uden 
at udtale sig om sin suspendering af Bjarne Riis: 
</p><div class="art-io-other">
<p>
</p><blockquote class="twitter-tweet" lang="en"><p>Danish media is more than 
Denmark itself :-)&amp;#10;Why are you so tabloid bondage?&amp;#10;there is an 
official statement on <a href="https://twitter.com/tinkoff_saxo">@tinkoff_saxo</a></p>— Oleg Tinkov 
(@olegtinkov) <a href="https://twitter.com/olegtinkov/status/580312982900588545">March 24, 
2015</a></blockquote>

<p>
</p>
</div><p/><p>
Selv har Riis heller ikke kommenteret historien, og der er derfor ingen - 
foruden en meget lille kreds af personer tæt på holdet og Oleg Tinkov - der 
kender de langsigtede konsekvenser af, at Riis er »suspenderet«, og at 
samarbejdet mellem Tinkov og Riis er afsluttet. 
</p><h3>
Tinkov kølhaler sine ryttere, hvis de ikke præsterer 
</h3><p>
Mange med indsigt i cykelverdenen havde for længst forudset, at det måtte ende 
med et brud mellem den rolige Riis og den vilde russer. 
</p><p>
De var simpelthen for forskellige, og Oleg Tinkov har oven i det været for 
utålmodig og sejrsfikseret, har analysen lydt. Russeren har da også ved 
adskillige lejligheder vist, at sekundære placeringer ikke er interessante 
for ham, og at kun det bedste er godt nok. 
</p><p>
Hvis ikke rytterne leverer de triumfer, chefen forventer, bliver de gerne 
kølhalet offentligt. Ofte på Twitter. Det skete eksempelvis for holdets 
absolutte stjerne, Alberto Contador, da Tinkov rasede over et 
resultatmæssigt sløjt Tour de France i 2013, hvor Contador kun blev nummer 
fire. 
</p><p>
»Hans løn matcher ikke hans indsats. For rig og ikke sulten nok«, skrev Tinkov 
blandt andet på Twitter dengang, hvor han også lod vide, at han havde 
overbragt analysen om den »for dyre og for dårlige« holdkaptajn til Bjarne 
Riis. 
</p><p><b class="ext-link">KAVALKADE</b><a class="embeddedlink" href="http://politiken.dk/sport/cykling/ECE2601749/kavalkade-her-er-10-af-den-russiske-rigmands-vaerste-udbrud/">Her er 10 af den russiske rigmands 
værste udbrud</a></p><p>
I søndags skete det så for danske Matti Breschel, der af Tinkov var udset til 
syndebuk, efter at Peter Sagan kun blev nummer fire i årets første store 
klassiker Milano-San Remo. 
</p><p>
»Helt klart, at Breschel var latterligt dum«, skrev Tinkov om danskeren, der 
ifølge russeren ikke hjalp Sagan nok i afslutningen. 
</p><h3>
Fundamentalt forskellige personligheder 
</h3><p>
Unægtelig et par udbrud, der aldrig var kommet fra Riis. Men tilsyneladende 
ikke det, der fik det berømte bæger til at flyde over. 
</p><p>
Det var ifølge den franske sportsavis L'Equipe til gengæld en situation, der 
opstod i forbindelse med det italienske etapeløb Tirreno-Adriatico. På den 
afgørende etape kunne Contador ikke følge den colombianske spirrevip Nairo 
Quintana, der nappede både etape og samlet sejr. 
</p><p>
Forårets hidtidige resultater var i forvejen pauvre, og den dag blev det 
ifølge den franske avis for meget for Tinkov, der krævede Contadors nærmeste 
sportsdirektør, Steven de Jongh, degraderet og Riis sat bag rattet i 
følgebilen som erstatning. Det nægtede danskeren, og så udviklede det sig 
til et <a target="_blank" href="http://www.bt.dk/cykling/fransk-avis-oleg-tinkov-og-bjarne-riis-i-vildt-skaenderi">regulært 
skænderi</a>, hvor Tinkov råbte højt - og blev sagt imod af sin anden 
stjerne, slovakiske Peter Sagan. 
</p><p>
Det var ifølge flere i cykelmiljøet der, kimen til suspenderingen for alvor 
blev lagt. 
</p><p>
Og forskellen mellem holdejeren og den danske team manager og øverste 
ansvarlige for den sportslige afdeling har fra starten været <i>for</i> 
stor, mener to med indsigt i cykelverdenen. 
</p><p>
»De to personligheder Riis og Tinkov var så fundamentalt forskellige og 
grundlæggende havde så lidt respekt for hinanden (medmindre der var tændte 
TV-kameraer eller mikrofoner i nærheden), at det simpelthen MÅTTE ende galt 
før eller siden«, skrev <a target="_blank" href="http://sporten.tv2.dk/2015-03-23-bomben-der-maatte-springe">TV 
2</a>'s cykelkommentator, Dennis Ritter, i går, mens sportsredaktør på <a target="_blank" href="http://www.bt.dk/blogs/sportsredaktoer-efter-mandagens-chok-der-er-ingen-grund-til-at-have-ondt-af-bjarne-r">Berlingske</a>, 
Benjamin Munk Lund, havde denne forklaring: 
</p><p>
»Tinkov accepterer ikke cykelsportens nuancer. Han accepterer ikke, at hans 
penge ikke som den største selvfølge er blevet vekslet til sejre. Det 
betaler Riis prisen for nu«. 
</p><h3>
Tinkov og Riis har brudt med hinanden før 
</h3><p>
Samarbejdet mellem Oleg Tinkov og Bjarne Riis indledtes i sommeren 2012, da 
den bramfri russers bank Tinkoff Bank blev sideordnet navnesponsor med Saxo 
Bank for Bjarne Riis’ hold. 
</p><p>
Det var dengang, Alberto Contador var i karantæne, og Team Saxo Bank-Tinkoff 
Bank var dårligste hold på cyklingens World Tour. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/Medie__Tinkoff-Saxo_923307y.jpg" alt="" border="0"/><span class="caption"><span class="f-img-caption">Suspenderet. 
</span>Fra dengang forholdet mellem Riis og Tinkov var godt. FOTO: Claus Bonnerup.</span></span></p><p>
Året efter - efter et skuffende Tour de France - blev det i slutningen af juli 
bekendtgjort, at de to, Riis og Tinkov, ville gå hver til sit med udgangen 
af 2013. 
</p><p>
En nyhed Tinkov i øvrigt lancerede på Twitter. 
</p><p>
Ifølge Riis var det en strid om holdets ledelse, der førte til et stop for 
samarbejdet og et farvel til den russiske rigmand, der i mellemtiden ellers 
var blevet hovedsponsor. 
</p><p>
Sådan så det i hvert fald ud i juli. Men 2. december samme år var situationen 
vendt på hovedet. I en pressemeddelelse bekræftede Riis spekulationerne i 
pressen: Han havde solgt sit cykelselskab Riis Cycling A/S og medfølgende 
World Tour-licens til netop Oleg Tinkov, der til gengæld ansatte danskeren 
som øverste sportslige ansvarlige. 
</p><p>
Dengang var Riis glad og tilfreds med beslutningen. 
</p><p>
»For hver dag, der går, bliver jeg mere og mere glad for, at jeg besluttede 
mig for at sælge holdet til Oleg Tinkov,« sagde Bjarne Riis dengang og 
luftede forhåbninger om, at han efter års opslidende sponsorjagt nu kunne 
hellige sig arbejdet med rytterne. 
</p><p>
»Med den her aftale er holdets stabilitet sikret på den lange bane. Samtidig 
kan jeg nu bruge min tid på at lede holdets sportslige afdeling og fokusere 
på løbene og træningen af vores ryttere«, sagde han ifølge <a target="_blank" href="http://sporten.tv2.dk/2013-12-02-officielt-bjarne-riis-s%C3%A6lger-sit-cykelhold">TV 
2</a>. 
</p><p>
Mindre end halvandet år senere ser det ud til, at Bjarne Riis nu skal til at 
bruge sin tid på noget helt andet end den sportslige afdeling på 
Tinkoff-Saxo. 
</p><h3>
Det begyndte med cowboybukser og sjaler 
</h3><p>
Historien om Oleg Tinkov er historien om drengen fra Sibirien, der etablerede 
sig i Skt. Petersborg og er endt som mangemilliardær i den helt tunge klasse 
af russiske oligarker og med luksusboliger i mange forskellige byer. 
</p><div class="art-fakta article-box">
<h4 class="">
Oleg Tinkov</h4>
<h5>
Blå bog</h5>
<div class="fakta-body" data-buildingblock="embedded_factboxlink">
<p>
Oleg Tinkov er født 25. december 1967 i Polysajevo i regionen Kemerovo i 
Sibirien. Han er søn af en minearbejderfamilie. 
</p><p>
I 1988, kort efter værnepligten, som han aftjente i KGB, var Tinkov involveret 
i en grim trafikulykke, hvor kæresten blev dræbt og han selv hårdt kvæstet. 
</p><p>
Efter den tragedie flyttede han til Leningrad og arbejdede blandt andet på en 
møbelfabrik, samtidig med at han fulgte studier i minedrift. 
</p><p>
I 2010 udgav han selvbiografien 'I’m just like anyone else'. 
</p><p>
I 2011 udgav den russiske udgave af Forbes Magazine en liste med de ni mest 
excentriske forretningsfolk i Rusland. På den optrådte Oleg Tinkov. 
</p><p class=" bl-elem">
Hans livs største succes handler for Tinkov ikke om erhvervslivet, men om »min 
smarte og sexede hustru og tre smukke børn«. 
</p>
</div>
</div><p/><p>
Tinkov startede sin finansielle opstigning allerede under den tidligere 
russiske præsident Mikhail Gorbatjov, hvor han udnyttede de nye muligheder 
for privat initiativ og bragte varer fra Sibirien til Moskva og Skt. 
Petersborg, hvor han solgte dem. 
</p><p>
Allerede i skoletiden tjente han godt ved at sælge cowboybukser og sjaler med 
stor fortjeneste. 
</p><p>
Senere boltrede manden, der er langt fra bruttotypen på en vestlig 
forretningsmand, sig på tidens vildtvoksende sorte marked og sprang, da 
privat handel blev legaliseret, ud som mere lovlydig forretningsmand. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/Tour_de_France_923308y.jpg" alt="" border="0"/><span class="caption"><span class="f-img-caption">Foto: 
</span>Claus Bonnerup.</span></span></p><p>
I begyndelsen af 1990'erne forlod Tinkov studierne og startede en kæde af 
butikker med elektronik, som han importerede fra Asien. Han har selv 
indrømmet i interview med russiske medier, at han finansierede importen med 
lån fra kriminelle bander til lavere renter end sovjetiske bankers. 
</p><p>
I 1999 gik det lidt ned ad bakke for hans elektronikkæde, som han derfor 
solgte for omkring 50 millioner kroner. 
</p><p>
Men efter et møde med en italiensk forretningsmand, angiveligt i en russisk 
sauna, kastede han sig hurtigt over fremstilling af de populære pelmeni, en 
russisk variant af den italienske fyldte pasta ravioli. 
</p><p>
Det gik så strygende, at han hans firma Daria i løbet af to år blev den 
største producent af frostvarer på det enorme russiske marked. Faktisk gik 
det så godt, at han i 2001 solgte selskabet for 120 millioner kroner til en 
anden russisk oligark, Chelsea-ejeren Roman Abramovitj. 
</p><h3>
Tinkov faldt igennem, da han første gang forsøgte sig i cykelverdenen 
</h3><p>
Rigtig rig blev Tinkov i 2005, da han solgte en række bryggerier til belgiske 
InBev for 1,2 milliarder kroner. I forbindelse med salget af bryggerierne, 
beholdt han en restaurantkæde, og i 2006 skabte han for første gang sit eget 
cykelhold, Tinkoff Restaurants. 
</p><p>
Det blev langt fra nogen succes, og Tinkov skød skylden på det faktum, at 
russisk cykelsport var præget af politik og mafiavælde. I dag kører det 
russiske Team Katusha på den licens, Tinkov dengang havde. 
</p><p>
Et hold, der ifølge cykelsporthjemmesiden Inner Ring i dag er »en stor 
fortælling« om hemmelige agenter, oligarker, oliebaroner og politikere. 
</p><p>
I 2007 skabte Tinkov sit nuværende firma, Tinkoff Credit Systems, der er en af 
de største spillere på markedet for kreditkort i Rusland, og med den 
amerikanske investor Goldman Sachs i ryggen er projektet i dag blevet til en 
online bank med to millioner kunder. 
</p><h3>
Vandt 25 cykelløb som »frygtløs sprinter« i Sovjet 
</h3><p>
Efter han i 2008 solgte sit første cykelhold, kunne Oleg Tinkov ikke slippe 
tanken om igen at spille en rolle i cykelverdenen. 
</p><p>
Russeren, der efter eget udsagn vælter sig i dyr rødvin og champagne sammen 
med »langbenede ludere«, opdagede cykelsporten allerede i sovjettiden, hvor 
han vandt 25 amatørløb som »frygtløs sprinter«, har han tidligere sagt i et 
interview med <a target="_blank" href="http://www.bt.dk/cykling/riis-sponsor-gu-er-jeg-ej-korrupt">BT</a>. </p><p>
Og derfor var det ikke den helt store overraskelse, at han i 2012 igen 
forsøgte at komme til tops i cykelsporten. Det overraskende bestod i, at det 
var gennem et samarbejde med Bjarne Riis. 
</p><p>
Et samarbejde, der nu ser ud til at have taget et afgørende skridt mod 
afgrunden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2598761/riis-milliardaerboss-venter-i-dag-udbytte-af-sin-kostbare-investering/">Riis' milliardærboss venter i 
dag udbytte af sin kostbare investering</a></p><p>
Trods ekstremt høje ambitioner og Tinkov-krav om både klassikersejre og 
triumfer i storløbene Giro d'Italia og Tour de France har foråret hidtil 
været sejrsfattigt. Kun to førstepladser er det blevet til for Tinkoff-Saxo 
- den ene i øvrigt efter, at Oleg Tinkov var taget hjem fra 
Tirreno-Adriatico oven på skænderiet i kulissen. 
</p><p>
Alligevel må suspenderingen af Bjarne Riis siges at være et overraskende træk 
fra den spontane russiske milliardær. Selv fra en mand, der plejer at 
overraske. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00923/Tour_de_France_923306y.jpg" alt="" border="0"/><span class="caption"><span class="f-img-caption">Suspendering. 
</span>Oleg Tinkov på cyklen. Nu har holdet suspenderet Bjarne Riis, og flere spekulerer nu i, hvad den anden sponsor, Saxo Bank, vil gøre fremadrettet. FOTO: Claus Bonnerup.</span></span></p>	
</div>
</div></body></html>
