---
layout:     post
title: 	    "Kriminelle narrer virksomheder til at installere ondsindede opdateringer"
post_author:	    Jakob Møllerhøj
post_date:	    Tue, 14 Apr 2015 12:23:39 +0000
post_site:	    www.version2.dk 
post_link:	    http://www.version2.dk/artikel/kriminelle-narrer-virksomheder-til-installere-ondsindede-opdateringer-141120?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>For at komme ind på virksomhedernes netværk skifter it-kriminelle taktik. De får virksomhederne til at installere en opdatering, som i virkeligheden er en ondsindet trojansk hest.</p>

<p>Det fremgår af Symantecs nye <a href="http://www.symantec.com/security_response/publications/threatreport.jsp">Internet Security-Threat-rapport</a>, der er blevet til ved at indsamle data fra tusindvis af kunder verden over.</p>

<p>»Angriberne behøver ikke slå døren ind for at komme til en virksomheds netværk, når nøglerne ligger lige for,« siger Peter Schjøtt, der er sikkerhedsekspert hos Symantec Norden i en pressemeddelelse og fortsætter:</p>

<p>»Vi ser angribere, som narrer virksomheder til at inficere sig selv via softwareopdateringer til almindelige programmer, som hackerne har modificeret med malware i form af trojanske heste, og de venter tålmodigt på, at deres udsete mål downloader dem, så de får fri og uhindret adgang til hele virksomhedens netværk.«</p>

<p>Noget er gået efter er virksomhedernes intellektuelle rettigheder. I den forbindelse, fremgår det af meddelelsen fra Symantec, har angribere har brugt virksomhedernes egne styringsværktøjer og procedurer til at flytte stjålne intellektuelle rettigheder rundt på virksomhedens netværk, før en lækage har fundet sted.</p>

<p>Derudover har Symantec fundet frem til, at fem ud af seks virksomheder med mere end 2500 ansatte var udsat for målrettede spear-phishing angreb i 2014, hvilket er 40 pct. flere end året før.</p>

<p>Og så var softwarevirksomheder ifølge Symantec i gennemsnit 59 dage om at udarbejde og implementere software-rettelser for de fem værste zero-day sårbarheder. Det er en stigning sammenlignet med 2013, hvor tallet var fire dage. Symantec oplyser, at der blev opdaget 24 såkaldte zero-day-sårbarheder i 2014.</p>

<p>Angribere har ifølge Symantec også kodet malware inde på ofrenes egne netværk og egne servere, hvor de bruger ofrenes egne software-udviklingsværktøjer. Det er problematisk, fordi mange virksomheder undlader at skanne egenudviklet software med antivirus, fordi antivirus-leverandører ikke håndterer egenudviklet software, fremgår det af pressemeddelelsen fra it-sikkerhedsvirksomheden.</p>

<p>»De cyberkriminelle er dovne af natur, de bruger helst automatiske værktøjer og hjælp fra naive brugere til at udføre deres beskidte arbejde,« siger Peter Schjøtt ifølge pressemeddelelsen og fortsætter:</p>

<p>»Globalt blev 70 procent af svindlen på sociale medier delt manuelt, fordi angriberne udnyttede, at mennesker som regel stoler på det indhold, de får fra deres venner. Men i Danmark var det tal hele 84 procent. Så vi må spørge os selv, om vi er godtroende eller dårligt uddannede.«</p>
  </section>

  
  
  
  </div></body></html>
