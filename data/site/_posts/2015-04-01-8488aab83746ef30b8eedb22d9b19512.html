---
layout:     post
title: 	    "Idrætten jagter 325.000 nye medlemmer"
post_author:	    
post_date:	    Wed, 01 Apr 2015 09:42:33 +0200
post_site:	    politiken.dk 
post_link:	    http://politiken.dk/sport/ECE2613037/idraetten-jagter-325000-nye-medlemmer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmark skal være verdensmester i breddeidræt. 
</p><p>
Sporten skal være drivkraft for længere og lykkeligere liv. 
</p><p>
Danskerne skal være verdens mest aktive folkefærd. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2609909/flere-spiller-fodbold-i-danmark/">Flere spiller fodbold i Danmark</a></p><p>
Med de bombastiske fraser præsenterede Danmarks Idrætsforbund (DIF) og DGI for 
nylig dansk sportshistories største partnerskabsaftale, som blandt andet har 
som mål at engagere 325.000 flere danskere i idrætsforeningerne. Men 
allerede før der er sat synderlig stor handling bag ordene, møder projektet 
»store udfordringer«. 
</p><p><a href="http://www.dif.dk/da/om_dif/medlemstal" target="_blank">De nyeste 
medlemstal for DIF</a>, DGI og Firmaidrætten viser, at der var knap 44.000 
færre medlemmer af foreningerne i 2014 end året før. Et fald på 1,7 procent. 
Langt størstedelen af tilbagegangen bunder i, at idrætten har rettet op på 
nogle forkerte og unaturligt høje indrapporteringer sidste år, samt at Dansk 
Skytte Union har ekskluderet Dansk Flugtskydnings Forbund på grund af 
politiske stridigheder. Men selv fraregnet de forklaringer har 
sportsforeningerne i Danmark mistet medlemmer – omkring 7.000. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2613060/succes-sfo-ungerne-elsker-bold-og-kurv/">Succes: Sfo-ungerne elsker 
bold og kurv</a></p><p>
»Til gengæld er der stadig tale om en lille fremgang i forhold til 2012, så 
det er måske i virkeligheden mere et udtryk for en stagnering end et 
egentligt fald. Lige nu ligger vi på et leje omkring 2,6 millioner danskere 
i den samlede foreningsidræt. Altså kan man konstatere, at foreningsidrætten 
ikke er vokset, men omvendt heller ikke har tabt terræn trods det øgede 
udbud af sport«, siger Michael Fester fra DIF’s analyseafdeling. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2610284/bordtennistop-undrer-sig-over-medlemsflugt/">Bordtennistop undrer sig over 
medlemsflugt</a></p><p>
»Det betyder, at der er en enorm udfordring i at få 325.000 flere til at dyrke 
idræt i de organiserede klubber – for de kommer ikke af sig selv«. 
</p><p>
Over de næste tre år vil DIF, DGI, Nordea-fonden og TrygFonden tilsammen 
investere 100 millioner kroner i at få flere danskere til at motionere. 
Dansk sportshistories største partnerskabsaftale går under navnet ’Bevæg dig 
for livet’ og skal gøre 600.000 flere danskere idrætsaktive – 325.000 af dem 
altså i foreningerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2613044/fiasko-danskerne-dropper-ketsjer-og-fjer/">Fiasko: Danskerne dropper 
ketsjer og fjer</a></p><p>
»Vi kan ikke bare køre videre, som vi hidtil har gjort – det viser tallene 
tydeligt. Derfor er vi nødt til at tænke i nye baner, udvikle vores 
idrætstilbud og kigge på den måde, vi udbyder tingene på. Her til at starte 
med må vi tage fat to steder: Vi må stoppe blødningen, hvor der er 
tilbagegang, og accelerere udviklingen, hvor der er fremgang«, siger Søren 
Møller, formand for DGI. 
</p><p>
I første omgang sætter DIF og DGI blandt andet fokus på badminton og håndbold 
for at bremse de to idrætsgrenes mangeårige og voldsomme medlemsfrafald. 
Omvendt opretter organisationerne også nye projekter i cykling og løb for at 
udnytte den popularitet, de to fleksible motionsformer nyder for tiden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2570721/dansk-haandbold-er-i-frit-medlemsfald/">Dansk håndbold er i frit 
medlemsfald</a></p><p>
»Vi må tænke i andre idrætsformer, end vi har været vant til – for eksempel 
kan det være håndboldfitness eller at spille på mindre baner. Samtidig kan 
vi se, at der er behov for en større fleksibilitet, end der traditionelt har 
været i foreningerne – det der med fast at skulle træne mandag og onsdag på 
et bestemt tidspunkt og spille kamp i weekenden passer ikke længere ind i 
mange familier«, siger DIF-formand Niels Nygaard og fortsætter: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2572252/nye-projekter-skal-stoppe-flugten-fra-haandbolden/">Nye projekter skal stoppe 
flugten fra håndbolden</a></p><p class=" bl-elem">
»For at leve op til visionen skal vi samtidig målrette tilbud til danskerne 
over 60 år, for de har den laveste idrætsdeltagelse og er den stærkest 
voksende befolkningsgruppe i dag. Og så skal vi blive bedre til at fastholde 
teenagerne, der har et stort frafald. Men det er kæmpestore udfordringer, vi 
står over for – det er også derfor, at vi sammen med DGI investerer så mange 
kræfter i at løfte opgaven i fællesskab«. 
</p>	
</div>

</div></body></html>
