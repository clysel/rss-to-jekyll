---
layout:     post
title: 	    "Roskildes nye hovednavn er både drømmer, samfundsrevser og arbejdshest"
post_author:	    
post_date:	    Thu, 26 Mar 2015 08:01:07 +0100
post_site:	    politiken.dk 
post_link:	    http://politiken.dk/kultur/musik/ECE2603705/roskildes-nye-hovednavn-er-baade-droemmer-samfundsrevser-og-arbejdshest/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter en uge, hvor danske musikfans er blevet stopfordret med rosende gloser 
og svulstige tillægsord fra anmelderne om albummet 'To Pimp A Butterfly', 
kan Roskilde Festival nu toppe med en live koncert med den 27-årige rapper 
fra L.A.'s hårde Compton-kvarter. 
</p><p>
Men hvem er Kendrick Lamar egentlig? Rapperen, der er blevet kendt for sin 
mangefacetterede rap, for sin melodiske sans og de fængende tekster, der 
ikke går af vejen som hverken samfundskritik eller selvironi. En mand, hvis 
opstigning synes at være et eksempel på, at den amerikanske drøm stadig kan 
realiseres. 
</p><p><b class="ext-link">ANMELDELSE AF 'TO PIMP A BUTTERFLY'</b><a class="embeddedlink" href="http://politiken.dk/kultur/musik/cd-beat/ECE2597773/kendrick-lamar-har-skabt-et-hovedvaerk-i-amerikansk-hiphop/">Kendrick 
Lamar har skabt et hovedværk i amerikansk hiphop</a></p><p>
Han voksede op i Compotom, et hårdt kvarter i det sydlige Los Angeles, som den 
yngste af fire børn i en fattig familie. Kvarteret var præget af billig 
sprut, politiransagninger og salg af stoffer på gadehjørnerne. Men i stedet 
for at blive hængende fast som bandemedlem, har han brugt sin høje 
arbejdsmoral, sine forældres gode opdragelse og sit kendskab til det hårde 
miljø til at skabe et særligt kunstnerisk tekstunivers, som går imod mange 
af hiphoppens klichéer med jagten på bling-bling, lette damer og pimpede 
biler. 
</p><p>
»Jeg har altid været lidt af en drømmer. Efter en af de her lange, vilde 
nætter i high school-tiden, sad jeg på mit værelse og stirrede op i loftet 
og tænkte over, hvad jeg kunne få ud af al den her galskab, hvis jeg 
nogensinde fandt noget, jeg elskede«, har Lamar sagt i et interview med <a href="http://www.hollywoodreporter.com/news/kendrick-lamar-hottest-conflicted-rapper-673651" target="_blank">The 
Hollywood Reporter</a>. 
</p><p>
Og fokus er stadig på det, han elsker: musikken. Han har ikke - trods sin 
popularitet - lagt navn til parfumer, til tøjdesign eller reklamer som 
eksempelvis Kanye West. I stedet går han efter eget udsagn målrettet efter 
at blive verdens bedste rapper og sangskriver. Og en af dem, der står for 
noget mere og større end blot mundtlig ekvilibrisme. 
</p><p><b class="ext-link">INTERVIEW MED POLITIKEN</b><a class="embeddedlink" href="http://politiken.dk/kultur/musik/roskildefestival/ECE2015098/broelet-fra-publikum-afbroed-interview-med-hiphoppens-nye-konge-oh-man/">Brølet fra publikum 
afbrød interview med hiphoppens nye konge: Oh man!</a></p><h3>
Årets udgivelse 
</h3><p>
Han begyndte sin musikalske karriere som 16-årig, hvor han lavede et mix-tape 
med titlen 'Youngest Head Nigga in Charge (Hub City Threat: Minor of the 
Year)' under kunstnernavnet K-Dot. Siden turnerede han med vestkystrapperen 
Game, optrådte i musikvideoer sammen med Lil' Wayne og arbejdede sammen med 
store navne som Dr. Dre, Drake, Busta Rhymes, og i 2009 begyndte han at 
optræde under eget navn. 
</p><div class="art-fakta article-box">
<h4 class="">
Fakta</h4>
<div class="fakta-body" data-buildingblock="embedded_factboxlink">
<p>
Kendrick Lamar Duckworth<b>.</b></p><p>
Født 17. juni 1987. 
</p><p>
Amerikansk rapper med rødder i Compton i Los Angeles, USA.
</p><p><b>2011</b> Første selvstændige album ’Section.80’ bliver en af årets bedst 
sælgende digitale udgivelser. 
</p><p>
Samme år kroner tre kolleger - Snoop Dogg, Dr. Dre og Game - under en 
fælles optræden Kendick Lamar til West Coast-rappens nye konge. 
</p><p><b>2012</b> Andet album ’good kid, m.A.A.d city’ sælger 242.000 eksemplarer i 
den første uge og bliver nummer 2 på den amerikanske Billboard 200, 
hitlisten der markerer de 200 mest sælgende musik-albums og EP'er i USA. 
</p><p class=" bl-elem"><b>2014 </b>Seneste udgivelse, ’To Pimp a Butterfly’, modtager seks stjerner 
fra samtlige af Danmarks største aviser og musikmagasiner. Også 
internationalt er anmelderne begejstrede og kalder albummet et mesterværk. 
</p>
</div>
</div><p>
I 2011 udgav han sit første album med titlen 'Section 80', som fik flot 
kritik. </p><p>
Det store pladegennembrud kom med 'good kid, m.A.A.d city' i 2012 og havde 
flere hits - som 'Swimming Pools (Drank)' (der handlede om alkoholisme i 
Lamars egen familie) og 'Bitch, Don't Kill My Vibe'. Albummet indbragte ham 
en stribe grammynomineringer i blandt andet kategorierne 'Bedste nye 
kunstner' og 'Årets album'. 
</p><p>
Da han 16. marts i år udgav sit nyeste album 'To Pimp a Butterfly' tog 
karrieren dog et uventet og endnu større skridt opad. For rapperen fra L.A. 
indfrier her sine ambitioner i uhørt grad, og anmeldere verden over var ved 
at falde over hinandens ben for at kalde det årets udgivelse. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/musik/ECE2600145/anmelderne-falder-for-rappers-overraskelsesangreb/">Anmelderne falder for rappers 
overraskelsesangreb</a></p><p class="art-ext-other">

</p><p/><p>
Med nærmest afvæbnende jazzede, funky toner og en tilbagelænet sound rapper 
han her indigneret om, hvordan samfundet og nutidens vilkår for sorte først 
forandrer sig, når sorte får selvrespekt. 
</p><p>
Som han sagde i et omdiskuteret <a href="http://www.billboard.com/articles/news/6436268/kendrick-lamar-billboard-cover-story-on-new-album-iggy-azalea-police-violence-the-rapture" target="_blank">interview 
i Billboard</a> for nylig: »Når vi sorte ikke har respekt for os selv, 
hvordan kan vi så forvente, at hvide respekterer os? Det starter indefra. Gå 
ikke bare i en demonstration, begynd ikke bare at hærge - det starter 
indefra«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2594529/kendrick-lamar-slaar-streaming-rekord-paa-spotify/">Kendrick Lamar slår 
streaming-rekord på Spotify</a></p><p>
Kendrick Lamar bor trods berømmelse og solid indtjening i en lejlighed ikke 
langt fra Compton, og han står gerne op klokkken 5 om morgenen for at komme 
i gang med at nedfælde sine ideer og løbe en tur, inden han tager til 
studiet for at lave musik. 
</p><p>
Han er sammen med den samme kvinde, som han blev kærester med lige efter high 
school, han ses sjældent på natklubber, og han har ikke røget en joint eller 
rørt alkohol, siden han var teenager. Han kan meget vel være 'the hardest 
working man in hiphop'. 
</p><h3>
Modvilje overfor koncerter 
</h3><p>
Men ikke alt arbejdet er en lige stor glæde for ham. Det er skabelsen af 
musikken, af de historier han rapper om, der betyder noget. Derfor har han 
kaldt det »bittersødt« at opleve sit nye album udkomme. For så står den på 
år med turneliv og gentagelse af de samme numre om og om igen. 
</p><p>
»Min fornøjelse ligger i at skabe musikken. Så snart den er udkommet med 
stregkoder på, så er det faktisk ikke sjovt mere«, har han sagt. 
</p><p>
Den modvilje kunne anmelderne dog ikke mærke, da Kendrick Lamar sidst gav 
koncert på Roskilde Festival i 2013. Selv om publikum stod som sild i en 
tønde i Arena-teltet, var det trængslerne værd, mente kritikerne. 
</p><p>
Fra Politikens anmelder Kim Skotte lød det dengang - nærmest profetisk: 
</p><p>
»Hans talent er gigantisk, hans rap har det smukkeste flow, hans sko var 
flotte røde Nike, og som han selv siger, så bliver det kun større fra nu 
af«. 
</p><p class=" bl-elem"><b class="ext-link">LÆS ANMELDELSEN AF KONCERTEN</b><a class="embeddedlink" href="http://politiken.dk/kultur/musik/roskildefestival/roskildeanmeldelser/ECE2014953/lige-ud-af-compton-og-durk-ind-i-hjertet/">Lige ud af 
Compton og durk ind i hjertet</a></p>	
</div>
</div></body></html>
