---
layout:     post
title: 	    "Schumachers søn følger i fars fodspor"
post_author:	    
post_date:	    Mon, 02 Mar 2015 14:00:22 +0100
post_site:	    politiken.dk 
post_link:	    http://politiken.dk/sport/ECE2570136/schumachers-soen-foelger-i-fars-fodspor/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ikke spor mærkeligt, når man tager generne i betragtning. 
</p><p>
Og nu tager sønnen til den syvdobbelte formel 1-verdensmester Michael 
Schumacher, Mick Schumacher, endnu et skridt frem mod en karriere i 
motorsportens kongeklasse. 
</p><p><b class="ext-link">Tidslinje</b><a class="embeddedlink" href="http://politiken.dk/sport/ECE2390702/tidslinje-schumacher-fra-skiulykke-til-udskrivning/">Schumacher fra skiulykke til udskrivning</a></p><p>
Den 15-årige søn rykker nemlig en klasse op, så han kommer til at køre i 
formel 4, oplyser hans hold mandag ifølge Reuters. 
</p><h3>
Nummer to ved VM i gokart 
</h3><p>
»Det er blevet en tradition for os at invitere de bedst-placerede i det tyske 
gokart-mesterskaber til en test i vores simulator«, siger Frits van 
Amersfoort, der ejer det hollandske hold, Van Amersfoort Racing. 
</p><p>
Mick Schumacher imponerede både i simulatoren og ved en prøvekørsel i 
Valencia, så nu er han blevet indlemmet på holdet til årets ADAC formel 
1-serie. 
</p><p><b class="ext-link">Læs også</b><a class="embeddedlink" href="http://politiken.dk/sport/ECE2452987/schumachers-familie-michael-skal-nok-blive-god-igen/">Schumachers familie: Michael 
skal nok blive god igen</a></p><p>
Teenageren, som blev nummer to ved både de europæiske mesterskaber og 
verdensmesterskaberne i gokart, er den første kører på 2015-holdet indtil 
videre. 
</p><p class=" bl-elem">
Mick Schumachers far, Michael Schumacher, pådrog sig alvorlige hovedskader i 
en skiulykke i slutningen af 2013 og forsøger stadig at genvinde førligheden 
i hjemmet i den schweiziske by Gland. 
</p>	
</div>
</div></body></html>
