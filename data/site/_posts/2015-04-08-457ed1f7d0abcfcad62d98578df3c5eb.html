---
layout:     post
title: 	    "Mon Gud begynder at kaste sten?"
post_author:	    
post_date:	    Wed, 08 Apr 2015 11:59:33 +0200
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2619392/mon-gud-begynder-at-kaste-sten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif. 
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak. 
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>. 
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak. 
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/>
</p>

</div>
</div>
<p>
Fanget mellem den syriske regeringshær på den ene side og den måske værste af 
Syrien-krigens plager på den anden, kan Salma Kasem ikke gøre andet end at 
grine. 
</p><p>
På tre sider af Yarmouk-flygtningelejren i Damaskus og fra luften angriber 
hæren ledet af regimet og præsident Bashar al-Assad. 
</p><p>
Og fra den sydlige ende nærmer sig nu al-Qaeda-gruppen Jabhat al-Nusrah og 
Islamisk Stat (IS), der pludselig ser ud til at samarbejde. 
</p><p>
IS er berygtet for drab, voldtægter og kidnapninger, så der er intet andet, 
Salma Kasem kan gøre end at skjule sig i Yarmouks uendelige små gyder og 
udbombede lejligheder. Og håbe på det bedste. 
</p><p><b class="ext-link">LÆS MERE FRA YARMOUK-FLYGTNINGELEJREN</b><a class="embeddedlink" href="http://politiken.dk/udland/fokus_int/fokus_IS/ECE2619119/fortabt-i-flygtningelejr-jeg-haaber-is-draeber-os-og-goer-en-ende-paa-det/">Fortabt 
i flygtningelejr: Jeg håber, IS dræber os og gør en ende på det</a></p><p>
»Da jeg hørte, at IS var på vej for at erobre lejren, og at al-Nusrah hjalp 
dem, grinede jeg. Først troede jeg, det var en morsomhed. Det syriske regime 
fra den ene side, og nu IS fra den anden. Hvad bliver det næste? At Gud 
begynder at kaste sten på os fra himlen også?«, siger hun på telefon. 
</p><h3>
Spiser katte og hunde i desperation 
</h3><p>
Den 44-årige har mistet to sønner allerede. Den ene til en kugle fra en 
snigskytte, den anden til sygdom, der ikke kunne behandles på de lokale 
medicintomme hospitaler. 
</p><p>
Det er stædighed og mangel på flugtmulighed, der gør, at der stadig er små 
20.000 mennesker tilbage i lejren. Resten af den 160.000 mennesker store 
befolkning er enten flygtet, skudt, bombet eller sultet ihjel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2618079.ece">Irakerne graver hundredevis af 
IS-ofre op ved Tikrit.</a></p><p>
De tilbageblevne klarer sig med små forsyninger, der er smuglet ind, og nogle 
har også overlevet ved at spise katte, hunde og græs i de mest desperate 
øjeblikke. 
</p><h3>
»Ingen bekymrer sig om os«
</h3><p>
Belejringen har regeringshæren stået for for at straffe palæstinensiske 
militante for deres støtte til oprøret mod Assad, og den er fulgt op med 
daglig raketbeskydning og nedkastning af tøndebomber. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg har aldrig været bange for døden - men nu er jeg bange. Det er IS, for 
guds skyld! Det er IS. Og de er kun to gader væk
</p>
<p class="sender">
Ahmad Salman, hjælpearbejder 
</p>
</blockquote>
</div><p>
»Ingen bekymrer sig om os. Nogle mennesker lever i fred, vi lever i helvede. 
Det er ikke rimeligt. De vil ikke have, at en eneste palæstinenser 
overlever«, siger Salma.</p><p>
»Vi taler slet ikke med andre mennesker. Vi har travlt med at skjule os for 
regimets fly og flytte os fra gade til gade for at finde sikre 
opholdssteder«. 
</p><h3>
Kun lys fra helikoptere 
</h3><p>
I sine propagandavideoer fremstiller IS sig som Yarmouks befriere, men ingen 
af de beboere, Politiken har talt med de seneste dage, føler sig befriet. 
Tværtimod. 
</p><p>
»Jeg hører kun geværild og luftangreb, jeg tør ikke gå ud på gaden, af frygt 
for at IS fanger mig«, siger Ahmad Salman, en 25-årig hjælpearbejder, via 
Skype. 
</p><p>
»Jeg hører bomber og beskydning og ser folk dø hver eneste dag af alle mulige 
årsager. Jeg har aldrig været bange for døden – men nu er jeg bange. Det er 
IS, for guds skyld! Det er IS. Og de er kun to gader væk«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/pundik/ECE2616611/herbert-pundik-saudi-arabiens-stoerste-frygt-er-et-staerkt-iran/">Herbert Pundik: Saudi-Arabiens 
største frygt er et stærkt Iran</a></p><p>
Når der er elektricitet, kan han fange et mobilnet uden for Yarmouk og på den 
måde få overblik over kampene via de sociale medier. At kigge ud ad 
vinduerne bliver man ikke klogere af. 
</p><p>
»Jeg ser mange mænd på gaden, nogle i sort tøj, andre i militærtøj. Jeg ved 
ikke, hvem der hører til hvem. Det er meget mørkt udenfor, for der er ikke 
noget lys. Det eneste lys, jeg ser om aftenen, er det fra helikopterne. Det 
lyser op, når de rammer deres mål«. 
</p><h3>
Liste over aktivister udleveret til IS 
</h3><p>
Jabhat al-Nusrah har angiveligt givet IS lister med navne på Yarmouks 
tilbageværende aktivister, og det har fået aktivisten Ahmad Radwe til at 
snige sig ud til et nærliggende område under Den Frie Syriske Hærs kontrol. 
</p><p class=" bl-elem">
»Det gør mig virkelig ondt at se mit barndomskvarter ødelagt sådan her. Først 
af regimet i tre år og nu af IS. Jeg sover ikke om natten efter. Jeg hørte, 
at IS har anholdt mere end 10, og at 30 er dræbt. 3 af dem er mine venner, 
og bare en dag før IS angreb, sad vi hjemme hos mig og drømte om, at når 
krigen er ovre, vil vi besøge vores venner i Sverige og tage på camping med 
dem«, siger han på telefon. 
</p>	
</div>

</div></body></html>
