---
layout:     post
title: 	    "Forfatteren Helle Stangerup er død efter sygdom"
post_author:	    
post_date:	    Sun, 29 Mar 2015 21:40:15 +0200
post_site:	    politiken.dk 
post_link:	    http://politiken.dk/kultur/boger/ECE2609429/forfatteren-helle-stangerup-er-doed-efter-sygdom/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter længere tids sygdom er forfatteren Helle Stangerup søndag sovet stille 
ind. Hun blev 75 år og efterlader sig to sønner.
</p><p>
Hun var i tidsrummet 1969-1979 gift med Adam Wilhelm Knuth, lensgreve til 
Knuthenborg.
</p><p>
Sammen startede parret Knuthenborg Safaripark på Lolland, der siden de første 
eksotiske dyr i 1969 kom til parken, er vokset til en af de mest besøgte 
turistattraktioner i Danmark.
</p><p>
Oprindeligt var Helle Stangerup uddannet jurist i 1966, men debuterede i 1967 
som forfatter med krimiromanen 'Gravskrift for Rødhætte'.
</p><h3>
Gennembrud med Gule Handsker 
</h3><p>
Det egentlige gennembrud fik hun med romanen 'Gule handsker', der kom året 
efter.
</p><p>
I 1985 udsendte Helle Stangerup den historiske roman 'Christine', som læserne 
var meget begejstret for.
</p><p>
Bogen handler om Christian II's datter og solgte omkring 200.000 eksemplarer. 
Helle Stangerup modtog De Gyldne Laurbær for romanen.
</p><h3>
Begraves i stilhed
</h3><p>
I løbet af sin karriere har hun ud over romanerne skrevet manuskripter til 
tv-dramaer og rejsebeskrivelser fra Sibirien og Antarktis.
</p><p>
Hendes romaner er oversat til flere sprog, og hun har modtaget en lang række 
priser for sit forfatterskab - blandt andet Thit Jensens Forfatterlegat.
</p><p class=" bl-elem">
I en meddelelse fra Knuthenborg Safaripark oplyses det, at Helle Stangerup vil 
blive begravet i stilhed fra Hunseby Kirke på Lolland.
</p>	
</div>
</div></body></html>
