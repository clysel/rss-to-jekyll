---
layout:     post
title: 	    "CVR-opdatering betyder stop for oprettelse NemID-medarbejdersignaturer "
post_author:	    Jakob Møllerhøj
post_date:	    Thu, 05 Mar 2015 14:16:54 +0000
post_site:	    www.version2.dk 
post_link:	    http://www.version2.dk/artikel/cvr-opdatering-betyder-stop-oprettelse-nemid-medarbejdersignaturer-92773?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Den kommende weekend er næppe god at starte virksomhed i. CVR-systemet står nemlig overfor en opdatering, der finder sted i løbet af weekenden, og det betyder, at det ikke vil være muligt at oprette medarbejdersignaturer for NemID oplyser Digitaliseringsstyrelsen.</p>

<p>Og som Version2 tidligere har fortalt, vil på grund af opdateringen af CVR heller ikke ikke være muligt for virksomheder at aktivere domæner hos DK Hostmaster.</p>



<p>Nedetiden for CVR forventes at vare fra klokken 15 fredag til klokken 09 mandag, hvor det altså ikke vil være muligt at bestille NemID-medarbejdersignaturer.</p>

<p>»Det er jo konsekvensen af, når et centralt system som CVR-registret skal opdateres. Det er heldigvis ikke særligt ofte, man er nødt til at lave så store nedetider på den slags,« siger Morten Mejer-Warnich, kontorchef for center for systemforvaltning og sikkerhed i Digitaliseringsstyrelsen.</p>

<p>Han forklarer, at der i forbindelse med oprettelse af medarbejdersignaturer normalt sker et opslag i CVR for at kontrollere, hvorvidt CVR-nummeret er gyldigt og om virksomheden eksempelvis er konkurs. Og af sikkerhedsmæssige årsager er det nødvendigt at validere den slags i realtid.</p>

<p>Og uden opslag i CVR-registret, der er nede hen over weekenden, vil det altså ikke være muligt at lave den form for kontrol. Morten Mejer-Warnich forventer dog ikke, det vil påvirke synderligt mange.</p>

<p>»Jeg har ikke noget præcist tal. Men det er ikke vores indtryk, at weekenden er en spidsbelastningsperiode for oprettelse af nye medarbejdere. Naturligvis er der en risiko for, at nok særligt mindre virksomheder vil lave den form for arbejde udenfor almindelig arbejdstid. Men det er ikke mit indtryk, at det kommer til at støje særligt meget.«</p>
  </section></div></body></html>
