---
layout:     post
title: 	    "Øhop for de seje er på vej til Randers"
post_author:	    
post_date:	    Sat, 04 Apr 2015 11:24:12 +0200
post_site:	    politiken.dk 
post_link:	    http://politiken.dk/motion/ECE2613515/oehop-for-de-seje-er-paa-vej-til-randers/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her kan du øhoppe </h4>
<div class="fakta-body" data-buildingblock="embedded_factboxlink">
<p>
Swimrun Workshop 28. juni ved Randers. Maj-Britt Klok og Søren Engholm holder 
fire timers kursus i at skifte mellem at svømme i Gudenåen og løbe iført 
våddragt. 
</p><p><a class=" bl-elem" target="_blank" href="http://www.swimrunners.dk">www.swimrunners.dk</a></p><p>
Xterra Nordic Swimrun Denmark 19. september, Randers. 32,5 km løb – 4,8 km 
svømning fordelt på 8 dele af hver. Start i Fussingø Sø, løb langs og svøm i 
Gudenåen. Slut ved Randers Regnskov. 
</p><p><a class=" bl-elem" target="_blank" href="http://www.xterranordic.com/swimrun/denmark">www.xterranordic.com/swimrun/denmark</a></p><p>
Ötillö sprint 30. maj på Utö. Intro til swimrun med 12-15 km løb/svømning 
fordelt på 8 løb og 7 svømmeture. Ötillö og kvalifikation på Utö er udsolgt, 
men så er du klar til 2016. 
</p><p class=" bl-elem"><a class=" bl-elem" target="_blank" href="http://www.otillosprint.com">www.otillosprint.com</a></p>
</div>
</div><p>
Historien om swimrun begyndte som et væddemål på en lille ø i en alt for sen 
nattetime i den stockholmske skærgård for 13 år siden. 
</p><p>
Anders Malm, der driver kroen på Utö, udfordrede brødrene Andersson, der 
arbejdede hos ham. Tør I svømme og løbe fra ø til ø herfra og til Sandhamn 
75 kilometer væk – hvoraf 10 kilometer er 10-12 grader koldt havvand? 
</p><p>
Aftalen var, at sidste hold, der nåede frem, skulle betale drinks, mad og 
overnatning på hotellet på Sandön. Det blev en billig omgang. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/motion/ECE2586534/naesten-ingen-laerer-at-svoemme-som-voksne/">Næsten ingen lærer at svømme som 
voksne</a></p><p>
For efter at have tilbragt over 24 timer med våde tæer, løbet over 26 øer og 
svømmet mellem dem var der ingen kræfter til at feste. Til gengæld var en ny 
ekstrem motionsform skabt. Som i dag er så populær, at man skal kæmpe hårdt 
for at få et startnummer til det, de døbte Ötillö (Ø til ø). 
</p><p>
Nu er også Norge, England, Schweiz, Italien og Finland kommet med på 
swimrunbølgen. 
</p><p>
Og til september bliver swimrun introduceret i Randers af et dansk par, der er 
kommet i eliten, lidt ved et tilfælde. 
</p><p>
Historien om Maj-Britt Klok og Søren Engholm begyndte i Fitness World, hvor de 
begge arbejdede som instruktører, samtidig med at de ofte trænede sammen. 
</p><p>
Tre år i træk gennemførte de jernmanden i København for at have et sjovt 
projekt sammen. Men de fik lyst til mere. Og en bog fra CNN om verdens 50 
hårdeste motionsløb satte fantasien i gang hos træningskammeraterne. 
</p><h3>
Teamwork for de barske 
</h3><p>
»Vi blev fascineret af Swimrun i Stockholms skærgård med 65 kilometer trailløb 
og 10 km svømning. Fordi man skal gennemføre den som et team på to. Det var 
perfekt for os, for Søren er en stærk svømmer, mens jeg er den bedste til at 
løbe. Vi ville kunne holde modet oppe hos hinanden. Og det tiltaler mig, at 
man aldrig er bedre end sin makker, for der må aldrig være mere end 10 meter 
mellem de to på et hold«, forklarer Maj-Britt Klok. 
</p><p>
Men swimrun er ikke noget, man bare kan købe startnummer til. Kun få af de 120 
holdpladser fordeles ved lodtrækning. De øvrige skal kvalificere sig ved 
andre swimrun-stævner. 
</p><p>
Maj-Britt Klok og Søren Engholm besluttede i maj 2012 at gennemføre et mindre 
stævne på Utö, altså øen hvor det hele startede. Og hvor man altså skiftevis 
løber på øen, svømmer ud og kommer tilbage til samme ø. Hvis den danske duo 
skulle kvalificere sig til ’Ø til ø’ senere på sommeren, skulle de komme i 
top-3 i miks-kategorien. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/loeb/ECE2532266/forskere-loeb-langsomt-og-lev-laengere/">Forskere: Løb langsomt og lev 
længere</a></p><p>
»Allerede på båden fra Stockholm fornemmede jeg, at vi måske havde været lidt 
for selvsikre. Vi mødte de andre hold, som undrede sig over, at vi aldrig 
nogensinde havde prøvet swimrun før. Jeg kunne se, at alle havde særlige 
swimrun-svømmedragter uden arme og ben, så jeg måtte liste ud på toilettet 
og klippe benene af min triatlondragt med en neglesaks. Alligevel kom det 
bag på os begge, hvor sindssygt hårdt det var at løbe i en våddragt«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/billboardStart_xl-2_925492y.jpg" alt="" border="0"/><span class="caption"><span class="f-img-caption">KLIPPEKAMPEN. 
</span>På øen Utö kan man i maj kvalificere sig til det store Ø til Ø i september. Stævnet afholdes omkring samme ø, hvor man så løber op og ned ad klipperne og springer i – i håb om at vinde en plads til endnu værre strabadser. Foto: Jacob Edsholm /Utö Swimrun</span></span></p><h3>
Streetcred på hjemturen 
</h3><p>
Heldet følger som bekendt de veltrænede, så selv om Maj-Britt Klok og Søren 
Engholm nåede at opgive ethvert håb om at kvalificere sig til ’Ø til ø’, 
kunne de konstatere, at speakeren udnævnte dem til at være miks-par nummer 3 
i mål, kun 8 sekunder før par nummer 4. 
</p><p>
»Det var megafedt. Men jeg har aldrig prøvet noget, der var så hårdt. Glem alt 
om jernmand. Det er ingenting sammenlignet med det her. Og vi fik <i>streetcred</i> 
på vejen hjem med båden, da de andre kunne se, at vi var blevet nummer 3 på 
vores allerførste løb«, husker Maj-Britt Klok. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/loeb/ECE2514072/nyt-motionsloeb-maalstregen-indhenter-dig-bagfra/">Nyt motionsløb: Målstregen 
indhenter dig bagfra</a></p><p>
Meget er sket, siden hun kom i mål i sin flænsede dragt med gnavesår på 
fødderne, fordi hun og Søren havde valgt at løbe uden sokker i skoene, som 
man gør ved triatlon, men som bestemt er usmart, når man løber trail efter 
svømmeturen i småsten og grus. 
</p><p>
Det danske par har nu selv konstrueret et bælte, <i>pull belt</i>, som de 
kan sætte en line i. Bæltet sælger de i dag i hele verden via 
swimrunshop.com. Når de er ude at svømme, kan Maj-Britt holde sig til linen, 
så hun kan ’ligge på fødder’ hos Søren, der bruger ekstra kræfter på at 
bryde vandet og orientere sig mod næste ø. Og når de sidste kilometer skal 
løbes, er det Maj-Britt, der vælger det bedste spor over klippeøen, mens 
Søren følger linen og Maj-Britts pace. 
</p><p>
Nu konkurrerer de på højt plan ved stævner over hele Europa, og de har 
udviklet Xterra Swimrun Denmark, til september i Randers, første gang på 
dansk jord med plads til 50 hold, som allerede er næsten udsolgt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/loeb/ECE2513629/mudderloeb-mandehoermen-breder-sig-over-hele-danmark/">Mudderløb: Mandehørmen breder 
sig over hele Danmark</a></p><p>
»Men selv om vi træner seriøst, er vi stadig optaget af det grundlæggende. At 
samarbejde. Man er ude midt i ingenting, oftest i natur man ellers ikke 
kunne komme i. Der er ingen hjælp eller depoter. Derfor har hvert eneste 
hold, der kommer i mål, den her fornemmelse af yes, vi gjorde det. Det er en 
meget personlig oplevelse. Samtidig med at stemningen er meget social, fordi 
alle har det på samme måde«. 
</p><p>
Det helt store ved swimrun er ifølge Maj-Britt Klok, at man er nødt til at 
være til stede i nuet. Man løber ikke og kigger på pulsur eller tænker på 
kilometertider. Det handler om at se, hvor man sætter foden næste gang. Og 
om man stadig har partneren med. 
</p><p class=" bl-elem">
Hvilket mange parforhold sikkert godt kunne lære lidt af. Men det er en helt 
anden historie. 
</p>	
</div>

</div></body></html>
