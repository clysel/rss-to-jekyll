---
layout:     post
title: 	    "Danskere sprøjter med farlig gift"
post_author:	    
post_date:	    Sat, 28 Mar 2015 17:14:53 +0100
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/ECE2606482/danskere-sproejter-med-farlig-gift/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danskerne er til stærke sager frem for fortyndede midler, når de køber 
sprøjtegift til haven. Valget falder på koncentrerede ukrudtsmidler i mere 
end 9 ud af 10 tilfælde, viser en ny statistik fra Miljøstyrelsen. 
</p><p>
De ufortyndede midler udgør en større risiko for både forbrugerne og miljøet, 
hvis man spilder dem, og derfor er miljøminister Kirsten Brosbøl (S) 
sprunget ud med forårskampagnen ’Tænk, før du sprøjter’, der skal hjælpe 
borgerne med at droppe den skrappe sprøjtegift. 
</p><p>
»Det bedste er at bruge lugejernet og lade giften stå. Vil man bruge 
sprøjtemidler, så vælg dem, der er klar til brug – både for ens egen og 
miljøets skyld«, opfordrer Kirsten Brosbøl. 
</p><p>
For at gøre det lettere at vælge de mindst belastende sprøjtemidler til haven 
har Miljøstyrelsen indført et karaktersystem til midlerne. Topkarakteren 5 
flueben gives til de produkter, som belaster omgivelserne mindst. 
Karaktererne kan ses i butikkerne og på kampagnens hjemmeside. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/ECE2242258/sproejtegift-kan-goere-leg-paa-graesplaenen-farlig/">Sprøjtegift kan gøre leg på 
græsplænen farlig</a></p><p>
I en ny undersøgelse fra Miljøstyrelsen svarer omkring halvdelen af de 
adspurgte, at de ikke kender forskellen på koncentrerede sprøjtemidler og 
blandinger, der er klar til brug. 
</p><p>
»Det skal være lettere for forbrugerne at hitte rede i, hvilke midler der er 
mindst belastende. Jeg er derfor på vej med nye regler, der vil betyde, at 
nogle midler ikke længere kan købes af private«, siger Kirsten Brosbøl. 
</p><p>
Til november skal de koncentrerede sprøjtemidler om bag disken i butikkerne, 
så kunderne kan komme i kontakt med en medarbejder, der kan vejlede om valg 
af middel, korrekt anvendelse og mulige alternativer. 
</p><h3>
1 procent af salget 
</h3><p>
Miljøstyrelsens nye opgørelse over salget af sprøjtemidler til brug i private 
haver viser, at der i 2013 blev solgt cirka 32 tons ukrudtsmidler, 10 tons 
mosmidler og 2 tons midler mod svampe, snegle og insekter. Salget af 
mosmidler varierer voldsomt fra år til år og ligger lavt i den nye 
opgørelse, mens der ikke er store ændringer i salget af de andre midler i 
forhold til de foregående år. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/indkoeb/ECE2240135/coop-stopper-salg-af-roundup-og-plaenerens/">Coop stopper salg af Roundup 
og plænerens</a></p><p>
Salget af sprøjtemidler til brug i private haver udgør cirka 1 procent af 
producenternes samlede salg. Landbruget bruger langt de fleste af 
sprøjtemidlerne i Danmark. 
</p><p>
»Det har vi bestemt også fokus på – landbrugets belastning med sprøjtemidler 
skal være reduceret med 40 procent, når året er omme«, indskyder 
miljøministeren. 
</p><p class=" bl-elem">
En tidligere undersøgelse fra Miljøstyrelsen viser, at mere end hver 10. 
haveejer køber sprøjtegift ved stalddøren hos landmænd, hvilket er forbudt. 
Det er heller ikke tilladt at købe sprøjtemidler i udlandet eller på nettet 
og indføre dem til brug i Danmark. 
</p>	
</div>
</div></body></html>
