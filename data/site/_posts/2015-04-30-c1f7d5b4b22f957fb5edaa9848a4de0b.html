---
layout:     post
title: 	    "Novos indtjeningsmaskine trumfer forventningerne"
post_author:	    
post_date:	    Thu, 30 Apr 2015 09:16:13 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2649253/novos-indtjeningsmaskine-trumfer-forventningerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Novo Nordisk leverede bedre end ventet på de overordnede resultatlinjer i 
første kvartal. 
</p><p>
Det fremgår af regnskabet for perioden. 
</p><p>
Medicinalgiganten omsatte for 25,2 milliarder kroner mod 20,3 milliarder 
kroner i samme periode året før. Til sammenligning ventede analytikerne en 
omsætning på 25,2 milliarder kroner ifølge estimater indsamlet af Ritzau 
Estimates. 
</p><p>
Driftsresultatet (EBIT) landede på 13.857 millioner kroner mod 8.033 millioner 
kroner i første kvartal af 2014 og analytikerforventningen på 13.055 
millioner kroner. Driftsresultatet omfatter en engangsindtægt på 2,4 
milliarder kroner fra salg af aktier i forbindelse med børsnoteringen af 
NNIT. 
</p><p>
Bundlinjen gav et nettooverskud på 9.876 millioner kroner mod et resultat 
efter skat på 6.458 millioner kroner i første kvartal af 2014 og 
analytikernes forventning på 9.360 millioner kroner. 
</p><h3>
Medvind fra valutafronten 
</h3><p>
De gode resultater og en kraftig medvind fra valutafronten medfører også en 
stor opjustering af forventningerne, der løftes både i kroner og i lokal 
valuta. Sidstnævnte primært som følge af engangsnettoindtægten fra det 
delvise salg af NNIT samt øgede forventninger til licensindtægter af 
engangskarakter. I forhold til analytikerestimaterne indsamlet af Ritzau 
Estimates er der tale om en positiv overraskelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2646980/novo-boss-hvis-diabetes-kan-kureres-kan-det-lige-saa-godt-vaere-os-der-goer-det/">Novo-boss: Hvis diabetes kan 
kureres, kan det lige så godt være os, der gør det.</a></p><p>
Opgjort i lokal valuta venter Novo Nordisk nu en salgsvækst på 7-9 samt en 
stigning i resultatet af primær drift på omkring 17 procent. Den tidligere 
resultatprognose fra slutningen af januar forudså en salgsvækst på 6-9 
procent samt en stigning i resultatet af primær drift på 'omkring' 10 
procent. 
</p><p>
I danske kroner udtrykkes forventning om en salgsvækst på 23-25 procent og en 
fremgang i resultatet af primær drift på 42 procent. Tidligere indikerede 
Novo , at væksten i omsætningen ville lande på 18-21 procent, mens 
driftsresultatet ville vokse med 29 procent. 
</p><h3>
Overgår forventningerne 
</h3><p>
Forventningerne i danske kroner overgår analytikernes estimater. 
</p><p>
I faktiske tal venter Novo Nordisk ifølge Ritzau Finans' beregninger en 
omsætning i 2015 på omkring 109,2-111,0 milliarder kroner mod 
analytikerforventningen på 110 milliarder kroner ifølge estimater indsamlet 
af Ritzau Estimates. 
</p><p><b class="ext-link">GRAFIK</b><a class="embeddedlink" href="http://politiken.dk/oekonomi/virksomheder/ECE2498157/grafik-laer-verdens-387-millioner-diabetekere-at-kende/">Lær verdens 387 millioner diabetekere at 
kende</a></p><p>
Resultatet af primær drift ventes i størrelsesordenen 49,0 milliarder kroner 
mod analytikernes forventning om 48,8 milliarder kroner, og efter skat 
indikeres et overskud på 34,0 milliarder kroner – 0,8 milliarder kroner over 
analytikerforventningen på 33,2 milliarder kroner. 
</p><p>
De finansielle nettoudgifter ses lande på omkring 6 milliarder kroner mod 
tidligere omkring 5 milliarder kroner, investeringer i faste anlægsaktiver 
ventes stadig at ramme omkring 5 milliarder kroner, af- og nedskrivninger 
ventes at blive cirka 3 milliarder kroner, og de frie pengestrømme ses 
udgøre 32-34 milliarder kroner mod tidligere 29-31 milliarder kroner. 
</p><p class=" bl-elem">
Den effektive skattesats forventes at blive omkring 21 procent mod tidligere 
22 procent, oplyser Novo Nordisk. 
</p>	
</div>
</div></body></html>
