---
layout:     post
title: 	    "»Tyveri har altid været Ruslands største problem«"
post_author:	    
post_date:	    Mon, 06 Apr 2015 15:00:56 +0200
post_site:	    politiken.dk 
post_link:	    http://politiken.dk/magasinet/interview/ECE2613201/tyveri-har-altid-vaeret-ruslands-stoerste-problem/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om han er høflig, charmerende og intelligent samt forfatter til en 
øjenåbnende og sine steder morsom bog, ’Sibirisk opdragelse’, er den 
35-årige russisk fødte, italienske forfatter Nicolai Lilin et skræmmende 
bekendtskab. Ikke kun på grund af de rituelle, indforståede tatoveringer, 
som stikker frem på hans hænder, og som han fik, fra han var otte til han 
blev 18 år. 
</p><div class="art-quote article-box">
<p class="quote"/>
<blockquote>
<p class="quote-txt">
Russere definerer sig som del af en masse, ikke som individer, og det, der 
binder dem sammen, er enten en idé og/eller en stærk leder
</p>
</blockquote>
</div><p/><p>
(Tatoveringer fortæller han andægtigt om som en hel filosofi, en mytologisk, 
nærmest religiøs verden med sine egne symboler og hemmelige alfabet, hvor 
tatovøren overfører din livshistorie til koder på din hud efter at have haft 
dig til samtale og sikret sig, at du taler sandt om dit liv. Selv har Lilin 
flere tusinde mennesker på venteliste for at få en tatovering. Men at 
tatovere er ikke en profession for ham; det er snarere et kald. »Den 
sibiriske tatoveringstradition er den ældste i verden«). 
</p><p>
Mere skræmmende er det, at Nicolai Lilin har haft knive og skydevåben i 
hænderne, siden han var lille, og at han skød, muligvis dræbte, et menneske, 
da han var 12. Det var i 1992, efter USSR’s opløsning, i borgerkrigen mellem 
moldoviske nationalister og »alle dem, der fortsat så sig selv i en russisk 
verden« i den selvudråbte republik Transdjnestr. Parallellen til de russiske 
separatister i Ukraine ligger ligefor. 
</p><p>
»I Moldova var der 38 procent russere. Moldoverne var i lommen på korrumperede 
embedsmænd fra det tidligere USSR, som havde fundet ud af, at de kunne og 
berige sig i den nye statsdannelse. Tyveri har jo altid været Ruslands 
største problem«. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00925/Den_russiske_forfat_925439" data-id="925439" data-imgtype="jpg" data-caption="Foto: Jens Dresling"/><h3>
Mistro til Vesten 
</h3><p>
Men det mest skræmmende ved den velformulerede Nicolai Lilin er hans 
forherligende syn på Rusland, russerne og det hedengangne USSR og hans i 
samtalens løb stadig mindre skjulte mistro til og foragt for vestlig 
pluralisme. Vil man forstå Vladimir Putins verdensbillede, skal man læse 
Nicolai Lilins ’Sibirisk opdragelse’. Det er i anledning af den danske 
udgivelse, at Lilin gæster landet og giver interview. 
</p><div class="art-fakta article-box">
<header>
<h4 class="">
Blå bog</h4>
<h5>
Nicolai Lilin</h5>
</header>
<div class="fakta-body" data-buildingblock="embedded_factboxlink">
<p>
Nicolai Lilin, hvis slægt er fra Sibirien – og oldemor på mors side var norsk 
jøde – er født 1980 i det østlige Moldova, i Transdnjestr, som erklærede sig uafhængigt, 
da han var 10. Det førte til borgerkrig, hvor den 12-årige var aktiv 
med våben på den russiske side.
</p><p>
Var ni måneder i ungdomsfængsel som 12-årig. Bor siden 2004 i Italien, hvor 
han i 2009 debuterede med ’Sibirisk opdragelse’, som han skrev på italiensk. 
Den er oversat og udgivet i over 20 lande og filmatiseret af Gabriele 
Salvatores med John Malkovich i rollen som bedstefar Kuzja.
</p><p>
Lilins anden af i alt fem romaner, på engelsk ’Sniper’, udkom i 2010. Den seneste: 
’Il serpente di Dio’ (’Guds Slange’) udkom i 2014. 
</p><p class=" bl-elem">
Lilin har studeret kriminelles traditionelle sibiriske tatoveringer, har lært 
teknikken og udfører dem selv. 
</p>
</div>
</div><p/><p>
»Russere definerer sig som del af en masse, ikke som individer, og det, der 
binder dem sammen, er enten en idé og/eller en stærk leder. Da USSR faldt 
sammen, blev vores ideologi og tiltro til fremtiden taget fra os. Og 
mennesker, der ikke var vant til at være individer, blev overvældet af 
information og nye strømninger. Jeg vil ikke sige, at alt, hvad der kom fra 
Vesten, var dårligt. Rusland og Vesten er som tvillinger; selv om de er i 
konflikt, hænger de sammen. Også når de er jaloux og misundelige og 
konkurrerer og efterligner hinanden, elsker de hinanden højt«. 
</p><p>
Som svar på min indvending, at folk jo netop ikke troede på den hykleriske 
officielle sovjetideologi, og det blandt andet er derfor, sovjetiske 
kriminelle var en slags helte, påpeger Lilin hykleriet i den amerikanske 
drøm. Han fortæller om sine amerikanske venner blandt krigsveteraner og 
patrioter og sit bekendtskab med manden, der skrev ’American Sniper’, Chris 
Kyle. »Vi var begge snigskytter, jeg i Tjetjenien, han i Irak. Den 
amerikanske drøm, den idé, der forener Amerika, har lige så meget hykleri og 
dårligdom, som ødelægger individualiteten, som den sovjetiske idé havde. Det 
er, fordi de ideer er for altomfattende: Man kan ikke forene så mange 
forskellige mennesker i én ideel ide. Den ender som dystopi«. 
</p><h3>
Biografi eller roman? 
</h3><p>
I en vis udstrækning er der sammenfald mellem det, Lilin fortæller om sit eget 
liv, og det, han beskriver i ’Sibirisk opdragelse’: En gruppe drenges 
socialisering, mærkelige sammenhold og kriminelle eventyr i et 
gennemritualiseret, ultravoldeligt, sexistisk, homofobisk og racistisk 
univers med stammetilhørsforhold, særprægede æresbegreber og kontant 
afregning. De ser sig som eksilerede sibirere med tårnhøje og indviklede, 
til dels absurde, æresbegreber. Ser man bort fra den overdrevne machismo, 
viser ’Sibirisk opdragelse’, når den er bedst, tydelig inspiration fra Isaak 
Babels Odessa-fortællinger og de letbenede, folkekære Ilf og Petrovs ’Tolv 
stole’. Dens helte har lige så lidt med virkelighedens bander at gøre, som 
eventyrets Robin Hood havde i sin tid. Rent bortset fra, at i ’Sibirisk 
opdragelse’ er næsten alle drengene mentalt eller fysisk handikappede, 
oftest som følge af vold. 
</p><div class="art-quote article-box">
<p class="quote"/>
<blockquote>
<p class="quote-txt">
Min fars filosofi var, at for at spare mig for ubehageligheder ville han 
hellere selv tæve mig
</p>
</blockquote>
</div><p/><p>
Forlaget Einaudi lancerede ørst bogen som en selvbiografi. Men nu understreger 
Nicolai Lilin, at den er en roman. Så slipper han også for afsløringer af 
alt det, der ikke passer med hans biografi. Der har nemlig været en del 
skepsis, og i Rusland er bogen ikke blevet udgivet. Mærkeligt nok, for 
Lilins syn på den russiske sjæl og det russiske menneskes moralske 
overlegenhed ville passe fint i Putin-ideologien. 
</p><p>
Specialstyrker i Tjetjenien 
</p><p>
Da Nicolai Lilin blev værnepligtig, havde han tre hære at vælge imellem: 
Moldovas, Trandnjestrs og Ruslands. Han valgte den russiske; den betalte i 
det mindste løn, og Lilin ville væk fra slummen ved Dnjestrfloden og sin 
perspektivløse situation i det fattige Moldova med høj arbejdsløshed. Og 
eftersom han var kampsportsmand og en hærdet våbenbruger, blev han udvalgt 
som snigskytte i den anden tjetjenske krig, som officielt begyndte i august 
1999. 
</p><p>
Georgien sendte hjælp til de tjetjenske terrorister, CIA arbejdede der, og der 
var arabiske lejesoldater, og de angreb byer på russisk territorium. Jeg 
tjente i specialstyrkerne – direkte under præsidenten – i en slags 
partisankrig i bjergene. Vi brugte ikke uniform, vi anlagde skæg og talte 
fjendens sprog. Opgaven var at tilintetgøre så mange terrorister som muligt 
og blokere deres trafik i bjergene«. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00925/Den_russiske_forfat_925438" data-id="925438" data-imgtype="jpg" data-caption="Foto: Jens Dresling"/><h3>
Familien 
</h3><p>
Nicolai Lilin – efternavnet er pseudonym for Versjbitskij, det betyder Liljas 
dreng – kom til Italien i 2004. Her genså han sin mor, der var rejst 10 år 
før. Hans forhold til faderen – kriminel som resten af familien og bosat i 
Grækenland – er anstrengt: 
</p><p>
»Min fars filosofi var, at for at spare mig for ubehageligheder ville han 
hellere selv tæve mig ...«. Den 12-årige Nicolai og hans lillebror boede hos 
bedsteforældrene i slummen i byen Bender på floden Dnjestrs vestlige bred. 
</p><p>
Gamle mennesker er genstand for den højeste agtelse i Lilins verden og i den 
forbryderverden, han voksede op i – ikke som hos os, hvor vi ifølge ham 
’oldingeparkerer’ dem. Og bortset fra skolegang i en rigtig god, sovjetisk 
skole (»jeg var forelsket i alle mine lærere«), er det gamle mennesker, der 
har lært Nicolai Lilin, hvad han kan. »Min bedstefar lærte mig at skyde, da 
jeg var fem. Der var mange våben i vores familie, og vi forstod at bruge 
dem«. 
</p><p>
Det er også de gamle, der har fortalt ham alt det, han har skrevet om i 
’Sibirisk opdragelse’. Om våbenbrug, om love, æresbegreber og fiduser i 
bandevirksomhed og om tatoveringer. Også hvad han ved om sine sibiriske 
forfædre, der altid var i opposition til først tsaren, siden kommunisterne: 
»17 mænd i min familie blev dræbt af kommunisterne«. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00925/Den_russiske_forfat_925435" data-id="925435" data-imgtype="jpg" data-caption="Foto: Jens Dresling"/><h3>
Gamle og nye strissere 
</h3><p>
Men alt det, Lilin beskriver i ’Sibirisk opdragelse’, er væk nu: Efter USSR’s 
sammenbrud findes der ifølge ham ikke længere ærlige forbrydere med høj 
moral som i sovjettiden, og nu er de russiske forbrydere beklageligvis 
kommet til at ligne de vestlige, der sågar handler med narkotika. At tage 
narko er et svaghedstegn og var ifølge Lilin forbudt for en gammeldags 
sovjetisk kriminel. »Kriminel betyder noget forskelligt i Rusland og 
Vesten. Hos jer er det folk, der beriger sig på enhver måde«. Sovjetrussisk 
kriminalitet holdt sig inden for sine egne love og æresbegreber, og 
fællesskabet var det vigtigste. »Det findes ikke i Vesten«. 
</p><div class="art-quote article-box">
<p class="quote"/>
<blockquote>
<p class="quote-txt">
Min fars filosofi var, at for at spare mig for ubehageligheder ville han 
hellere selv tæve mig
</p>
</blockquote>
</div><p/><p>
Det sovjetiske politi, som var en værdig modstander for den organiserede 
sovjetiske kriminalitet, er i nutidens Rusland afløst af nogle, der bare vil 
have del i narkokagen. Så rigtige forbrydere som Nicolai Lilins far måtte 
forsyne den ældre, »retskafne«(!) generation af sovjetiske betjente med 
våben, så de kunne klare sig i opgør med den postsovjetiske generation af 
narkohandlende strissere, som havde købt domstolene osv. Det blev en rigtig 
krig, indviklet at beskrive. Men ’Sibirisk opdragelse’ er skåret over en god 
gammel røvere og soldater-læst, hvor vi vel at mærke skal holde med røverne. 
</p><p>
Fædrenes våben og ammunition kom blandt andet fra sønnerne. De tog dem fra de 
lig, der lå tilbage efter kamphandlinger i gaderne i borgerkrigen i 1992 – 
»men vi beholdt også nogle selv. Vi var drenge på mellem 12 og 15 år, og vi 
havde til opgave at cykle rundt i byen og udspionere modstanderne, altså de 
moldoviske nationalister og deres håndlangere«. 
</p><p>
Med en vis ærefrygt fortæller Lilin, at den største russiske ’kriminelle 
kaste’ nu til dags hedder ’De sorte spillekort’ (dvs. spar og klør, red.). 
Medlemmerne er såkaldte ’røvere inden for loven’– altså deres egne, ikke 
statens love. De opererer i hele verden...ved siden af de pågældende landes 
egne mafiaer. »I Italien er der bare banditter og organiseret kriminalitet, 
hvor enhver gør, som han vil, uden moralske eller etiske love«. 
</p><p><i class=" bl-elem">Hvad ville retfærdiggøre drab for en sibirisk kriminel? </i></p><p>
»Forsvar. Ikke hævn; hævn er et italiensk begreb, ikke et russisk. Vi lod 
retfærdigheden ske fyldest: Har du slået nogen ihjel, skal du dø, har du 
voldtaget et barn, skal du dø, har du dræbt en gammel kone, skal du dø, har 
du stjålet det sidste fra en arbejdsløs enke med børn, skal du dø ... At 
dræbe en politimand var som at dræbe en fjende i krig. Men da jeg blev 
voksen, var vi allerede i forbund med politiet. 
</p><p>
»Jeg skriver om det, min bedstefar har fortalt mig«. 
</p><p class=" bl-elem"><i class=" bl-elem">Publiceret 6. april 2015</i></p>	
</div>
</div></body></html>
