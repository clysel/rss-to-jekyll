---
layout:     post
title: 	    "Amning giver børn højere intelligens"
post_author:	    
post_date:	    Wed, 18 Mar 2015 12:17:23 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2592441/amning-giver-boern-hoejere-intelligens/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mennesker, der bliver ammet som spædbørn, får intelligens ind med modermælken.
</p><p>
Netop offentliggjort forskning, der har fulgt 3500 nyfødte over 30 år, viser, 
at de børn, som fik bryst som spæd, har højere intelligens og tjener mere 
som voksne.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2487360/faerre-boern-bliver-ammet/">Færre børn bliver ammet</a></p><p>
Derudover viser studiet, at morens socioøkonomiske situation ikke har stor 
betydning for amme-resultaterne ifølge forskerne.
</p><p>
»Effekten af amningen på hjernens udvikling og barnets intelligens er 
veldokumenteret, siger en hovedforfatter til undersøgelsen Bernardo Lessa 
Horta fra Pelotas Universitet i Brasilien i en skriftlig udtalelse.
</p><p>
»Vores undersøgelse giver første bevis på, at langvarig amning ikke blot øger 
intelligensniveauet til i hvert fald 30 års alderen, men også har 
indflydelse på det individuelle og samfundsmæssige niveau i form af højere 
uddannelse og indkomst«, siger Horta og tilføjer:
</p><p>
»Det unikke ved dette studie er, at i gruppen, som vi undersøgte, var det at 
amme ikke mere udbredt blandt højtuddannede kvinder eller kvinder med høj 
indkomst. Det var jævnt fordelt på tværs af sociale klasser«.
</p><h3>
Amning helt op til et år giver bedst resultater
</h3><p>
Amme-studiets resultater er blevet offentliggjort i det anerkendte medicinske 
tidsskrift The Lancet.
</p><p>
Forskningen har taget udgangspunkt i data fra børn født i Pelotas i 1982. 
Information om amning blev sammenlignet med gennemsnittet for 
intelligenstester, indkomst og uddannelsesniveau hos de 3493 deltagende 
personer, da de fyldte 30 år.
</p><p>
Der blev taget højde for 10 sociale og biologiske faktorer, der kan spille ind 
på resultaterne, såsom familiens indkomst, forældrenes uddannelse, rygning 
under graviditeten, morens alder, barnets fødselsvægt og fødselsmetoden.
</p><p>
»Mens resultaterne viser øget intelligens, højere uddannelse og indkomst i 
alle tilfælde af amning, står det klart, at jo længere tid et barn bliver 
ammet (op til 12 måneder), jo større fordele er der for barnet«, skriver 
forskerne i en skriftlig udtalelse.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2439214/boernepsykolog-langtidsamning-bremser-boerns-udvikling/">Børnepsykolog: Langtidsamning 
bremser børns udvikling</a></p><p class=" bl-elem">
Modermælkens positive effekt på intelligensen hænger angiveligt sammen med en 
særlig mættet fedtsyre, der findes i mælken og er vigtig for hjernens 
udvikling, mener Horta.
</p>	
</div>
</div></body></html>
