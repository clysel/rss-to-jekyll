---
layout:     post
title: 	    "Lænket til kørestolen af en ulykke – nu er ingeniørdrømmen snart opfyldt"
post_author:	    15300
post_date:	    Tue, 10 Mar 2015 12:54:33 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/laenket-til-koerestolen-af-en-ulykke-nu-er-ingenioerdroemmen-snart-opfyldt-2837
---
<html><body><div><section class="body"><p>Som 18-årig landede Niels W. Sehested så uheldigt i et trampolinspring, at han blev lammet og i dag sidder i kørestol. Alligevel har han holdt fast i den drøm, der blev tændt tilbage i folkeskolen, og som han nu er tæt på at realisere:</p>
			<p>»Vi havde sådan noget uddannelsesvejledning i folkeskolen, og her blev jeg klar over, at det var det, jeg ville. Jeg boede som barn på en gård fra 1800-tallet og vaklede mellem, om den skulle være min fremtid, eller jeg skulle være ingeniør, siger Niels og udbryder pludselig midt i et stort smil:</p>
			<p>»- og så sad jeg pludselig der på Ingeniørhøjskolen og tænkte: De der pumpekurver – det er da megafedt.«</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">På jagt efter et nyt job? Tjek Jobfinder.</a></p>
			<p><aside class="plugin right box"><strong>Syv gode råd</strong><br/>
			Her er syv gode råd baseret på Stokvads erfaringer med at hyre en handicappet ingeniør.</aside></p>
			<ul><li>afstem forventninger  </li>
			<li>være ærlig og realistisk  </li>
			<li>forhold jer til, hvilke arbejdsopgaver I har til f.eks. en praktikant  </li>
			<li>sørg for, at jeres kontormiljø er indrettet rigtigt, dvs. uden dørtrin, med elevator og handicaptoilet.  </li>
			<li>vær opmærksom på, at en person med handicap kan have behov for en anden type arbejdsstation  </li>
			<li>afklar, om der er mulighed for også at arbejde hjemmefra  </li>
			<li>arbejdstiden er måske anderledes og praktikforløbet måske længere. 
			</li>
			</ul><p>Han har netop afsluttet sin praktik hos det rådgivende ingeniørfirma Stokvad, hvor han fra starten insisterede på, at han ikke ønsker særbehandling. Det var nu heller ikke årsagen til, at Niels W. Sehested blev en del af team, forklarer Jan Mortensen, partner i Stokvad:.</p>
			<p>»Da vi blev spurgt, om vi ville have Niels i praktik, sagde vi ikke ja, fordi han sad i kørestol, eller fordi vi syntes, det var synd for ham. I ledelsesgruppen var vi enige om, at hvis han skulle i praktik, var det fordi, vi havde opgaver til en praktikant. Det havde vi, og i det perspektiv er Niels hos os på lige fod med tidligere praktikanter,« understreger han.</p>
			<h2>Højt fagligt niveau</h2>
			<p>Alligevel er det ikke helt som at have en ikke-handicappet praktikant, forklarer Jan Mortensen:</p>
			<p>»Selvfølgelig er der noget, der er anderledes. Niels har f. eks. sin hjælper til at sidde på vores kontor, når han er her, og han arbejder ikke fem dage om ugen, men er her på aftalte dage og kan også arbejde hjemmefra. De opgaver, der lander på Niels bord, bliver løst på et fagligt højt niveau, og det er ikke alle, der er så dedikerede til deres fag som ham.«</p>
			<p>Med ordene dedikeret og højt fagligt niveau rører Jan Mortensen ved noget af det, der allervigtigst for Niels W. Sehested.</p>
			<p>Hans ambitionsniveau er højt og han har altid gået efter at arbejde sammen med de mest seriøse på sit studium – og har udviklet sin helt egen måde at sikre det på:</p>
			<p>»Jeg har jo mødt mange, fordi jeg tager dobbelt så lang tid om uddannelsen. På et nyt semester sætter jeg mig altid bagerst, så kan jeg følge med i, hvem der er mest aktive og kompetente. Dem går jeg efter at komme i gruppe med,« siger Niels med et skælmsk smil.</p>
			
			<p>Niels W. Sehesteds handicap sætter altså ingen grænser for det faglige ambitionsniveau. Til gengæld har det tvunget ham til at sætte begrænsninger på den tid, han bruger på arbejdet. Op til eksamen eller op til en projektaflevering kan han ikke give den en ekstra skal, for det giver voldsomme smerter, der minder om fantomsmerter.</p>
			<p>»Når vi indleder et gruppearbejde på ingeniørstudiet, fortæller jeg altid, at jeg ikke kan tage en slutspurt, hvor jeg arbejder 24 timer i døgnet. Til gengæld arbejder jeg stabilt 15 timer om ugen gennem hele semestret«, siger han.</p>
			<h2>Aftaler er nødvendige</h2>
			<p>Det samme gør sig gældende på praktikstedet, hvor han også har været nødt til at lave en aftale:</p>
			<p>»Jeg har lært utrolig meget af de aftaler, vi har arbejdet med på Ingeniørhøjskolen. Det hjælper mig nu og den dag, jeg får et job, at jeg kan stå frem og sige, hvordan jeg kan bidrage. Det har andre jo ikke mulighed for at vide noget om,« siger han.</p>
			<p>Jan Mortensen nikker samstemmende:</p>
			<p>»Helt fra start har Niels været meget tydelig omkring, hvordan han nødvendigvis må indrette sit liv. Det, at Niels er så afklaret og udtrykker sig klart, har gjort det let for os at have ham i praktik,« siger Jan Mortensen.</p>
		</section></div></body></html>
