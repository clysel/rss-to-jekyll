---
layout:     post
title: 	    "Bayern-stjerner ude med alvorlige skader"
post_author:	    
post_date:	    Wed, 29 Apr 2015 12:15:38 +0200
post_site:	    politiken.dk 
post_link:	    http://politiken.dk/sport/fodbold/ECE2647928/bayern-stjerner-ude-med-alvorlige-skader/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ikke nok med at Bayern München tabte semifinalen i den tyske pokalturnering 
til Borussia Dortmund efter straffespark, to af holdets største stjerner 
pådrog sig i løbet af kampen så alvorlige skader, at de er ude af spillet 
til næste uges Champions League-opgør mod Barcelona. 
</p><p>
Arjen Robben, der netop var meldt klar efter fem ugers skadespause, blev sendt 
på banen i 2. halvleg, men han var kun med i 14 minutter, inden han atter 
måtte humpe fra banen. 
</p><p>
Senere forlod hollænderen Allianz Arena på krykker, og diagnosen lyder på en 
fibersprængning i læggen. Bayerns pressechef Markus Hörwick meddeler på 
Twitter, at Robben er ude resten af sæsonen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2647363/sejren-glider-fra-bayern---dortmund-videre-efter-straffe/">Sejren glider fra Bayern - 
Dortmund videre efter straffe</a></p><p>
Holdets topscorer Robert Lewandowski, der bragte Bayern foran 1-0 mod 
Dortmund, kom også alvorligt til skade. 
</p><p>
Dortmunds målmand Mitchell Langerak ramlede ind i polakken i forbindelse med 
et redningsforsøg, og efter et besøg på hospitalet står det nu klart, at 
Lewandowski har brækket kæben og næsen samt pådraget sig en hjernerystelse. 
</p><div class="art-io-other">
<p>
</p><blockquote class="twitter-tweet" lang="da"><p>Robert Lewandowski: Oberkiefer 
und Nasenbein gebrochen, dazu noch eine Gehirnerschütterung. | 
&amp;#10;Schlimmer geht&amp;#39;s nimmer.&amp;#10;^M.Hörwick</p>— FC Bayern München 
(@FCBayern) <a href="https://twitter.com/FCBayern/status/593350131593977856">29. april 
2015</a></blockquote>

<p>

</p>
</div><p/><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2646946/aerkerivaler-kaemper-om-den-samme-pokal/">Ærkerivaler kæmper om den 
samme pokal</a></p><p class=" bl-elem">
Bayern er i forvejen alvorligt plaget af skader, og må udover de to nævnte 
blandt andet undvære Holger Badstuber, Franck Ribéry og David Alaba. 
</p>	
</div>

</div></body></html>
