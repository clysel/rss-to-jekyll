---
layout:     post
title: 	    "Endnu et voldsomt jordskælv rammer Nepal"
post_author:	    
post_date:	    Tue, 12 May 2015 10:15:11 +0200
post_site:	    politiken.dk 
post_link:	    http://politiken.dk/udland/ECE2665963/endnu-et-voldsomt-jordskaelv-rammer-nepal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et jordskælv, der måler 7,4 på Richterskalaen, har ramt Nepal. 
</p><p>
Det skriver nyhedsbureauet Reuters, som har oplysningen fra U. S. Geological 
Survey, der er et videnskabeligt agentur under den amerikanske regering. 
</p><p>
Skælvet ramte 83 kilometer fra hovedstaden Kathmandu og havde epicenter ved 
foden af Mount Everest 19 kilometer under jordens overflade. 
</p><p>
Lejren ved Mount Everest er i forvejen evakueret, da bjergbestigerne har 
afsluttet årets sæson, efter at et andet voldsomt jordskælv ramte Nepal den 
25. april. 
</p><h3>
Sidste jordskælv kostede 8.000 mennesker livet 
</h3><p>
Skælvet i april målte 7,8 på Richterskalaen, kostede over 8.000 menneskeliv og 
kvæstede flere end 18.000. 
</p><p>
Det havde epicenter mellem Nepals to største byer Pokhara og Kathmandu, og 
udløste også den værste enkeltkatastrofe ved Mount Everest nogensinde, da 
rystelserne udløste en serie af laviner, der dræbte mindst 18 personer. 
</p><p>
Ifølge Reuters måtte beboere i Kathmandu nu endnu engang styrte ud på gaderne 
i et forsøg på at komme i sikkerhed. 
</p><p>
Norsk Røde Kors skriver på Twitter, at organisationens feltsygehus allerede 
har fået de første patienter efter det nye skælv ind, og at der også er 
omkomne i blandt. 
</p><div class="art-io-other">
<p>
</p><blockquote class="twitter-tweet" lang="da"><p lang="no" dir="ltr">Feltsykehuset vårt i <a href="https://twitter.com/hashtag/nepal?src=hash">#nepal</a> jobber nå på 
spreng med å behandle nye skadde og døde. Har også reist ut fra sykehuset 
for å hjelpe i landsbyene</p>— Røde Kors Norge (@rodekorsnorge) <a href="https://twitter.com/rodekorsnorge/status/598035318219120640">12. maj 
2015</a></blockquote>

<p>

</p>
</div><p/><p>
De voldsomme rystelser kunne også mærkes i den indiske hovedstad New Delhi, 
hvor bygninger svajede, og folk også skyndte sig ud på åbne gader. 
</p><p class=" bl-elem"><b>OPDATERES </b></p>	
</div>

</div></body></html>
