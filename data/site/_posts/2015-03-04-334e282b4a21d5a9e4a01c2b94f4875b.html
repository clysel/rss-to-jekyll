---
layout:     post
title: 	    "Twitter kræver nu telefonnummer når Tor-brugere vil oprette konto"
post_author:	    Christian Loiborg
post_date:	    Wed, 04 Mar 2015 11:21:33 +0000
post_site:	    www.version2.dk 
post_link:	    http://www.version2.dk/artikel/twitter-kraever-nu-telefonnummer-naar-tor-brugere-vil-oprette-konto-91810?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Kommunikationsnetværket Tor kan bruges til at tilgå internettet anonymt. Men det sociale netværk Twitter har angiveligt store problemer med falske brugere, trolls og spam, og derfor kræver Twitter nu, at brugere af Tor-netværket registrerer deres telefonnummer, når de opretter sig som brugere, skriver <a href="http://techcrunch.com/2015/03/02/twitter-tor-phone-verification/">TechCrunch</a>.</p>

<p>En af fordelene ved at have tilknyttet sit telefonnummer til Twitter er normalt at man kan bruge det til to-faktor-sikkerhed ved at bekræfte logins ved hjælp af mobilen. Men det har aldrig tidligere været et krav for Twitter-brugere at de skulle oplyse et telefonnummer.</p>

<p>Og kravet om et telefonnummer undergraver da også hele princippet i brugen af et anonymt netværk, fordi man netop vil kunne identificeres. Ifølge TechCrunch offentliggjorde Twitter i sidste uge planer om at begynde at spore vanskelige brugere ved hjælp af deres telefonnummer.</p>

<p>Twitter er i forvejen særligt populært blandt aktivister - særligt i krigs- og krisesituationer. Det sociale netværk har blandt andet også spillet en stor rolle i revolutionerne i forbindelse med Det Arabiske Forår. På samme måde er Tor-netværket populært blandt den samme gruppe aktivister, og derfor kan koblingen til en personlig identitet være yderst problematisk, vurderer <a href="http://www.neowin.net/news/tor-users-now-have-to-provide-a-valid-phone-number-when-signing-up-for-twitter">Neowin</a>.</p>
  </section></div></body></html>
