---
layout:     post
title: 	    "Snowden fik ? kortvarigt ? sin egen buste"
post_author:	    
post_date:	    Tue, 07 Apr 2015 16:41:49 +0200
post_site:	    politiken.dk 
post_link:	    http://politiken.dk/kultur/ECE2618746/snowden-fik--kortvarigt--sin-egen-buste/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Under dække af mørket tidligt mandag morgen installerede en lille gruppe 
aktivister en heltestatue af den tidligere amerikanske efterretningsagent 
Edward Snowden i en park i New York. 
</p><p>
Aktivisterne, der var iklædt gule arbejdsveste og sikkerhedshjelme, placerede 
deres statue i plastik med et bronzeagtigt udseende oven på en tom sokkel, 
hvor efternavnet Snowden allerede stod skrevet med blogbogstaver nedenfor. 
</p><p>
Få timer senere var Edward Snowden-busten fjernet igen. 
</p><p>
New York City Parks afdeling kom ved middagstid og pakkede statuen ind og 
transporterede den til en politistation. 
</p><h3>
Statuen lever videre
</h3><p>
Men det får ikke aktivisterne til at mene, at deres stunt mislykkedes. 
</p><p>
»Det faktum, at vi tog en risiko, og det faktum, at et billede fra 
begivenheden er kommet ud på internettet, gør, at det ikke kan ryddes af 
vejen. Man kan fjerne statuen, men man kan ikke fjerne det faktum, at det 
skete, og at folk deler det«, sagde en af de anonyme aktivister til mediet 
Animal. 
</p><p>
Aktionen skal være med til at holde liv i debatten om whistlebloweren Snowden, 
der står anklaget for spionage i USA, efter at han afslørede, at 
efterretningstjenesten NSA systematisk overvåger både amerikanske og 
udenlandske borgeres adfærd på internettet. 
</p><p><b class="ext-link">LÆS ARTIKEL I MAGASINET</b><a class="embeddedlink" href="http://politiken.dk/magasinet/interview/ECE2509271/da-snowden-snoed-amerikanerne/">Da Snowden snød 
amerikanerne</a></p><p class=" bl-elem">
Monumentet i Fort Greene Park, som heltestatuen af Snowden prydede i nogle 
timer, er oprindelig lavet for at ære de mere end 11.000 amerikanske 
krigsfanger, der døde om bord på britiske skibe under den amerikanske 
uafhængighedskrig. 
</p>	
</div>

</div></body></html>
