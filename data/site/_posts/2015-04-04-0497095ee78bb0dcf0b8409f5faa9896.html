---
layout:     post
title: 	    "Arkitekter: Konkurrencer koster på bundlinjen"
post_author:	    
post_date:	    Sat, 04 Apr 2015 07:42:27 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2606588/arkitekter-konkurrencer-koster-paa-bundlinjen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er meget fint med konkurrencer om offentlige byggeprojekter, men 
arbejdsomfanget for den enkelte arkitektvirksomhed er røget fuldstændig af 
sporet. 
</p><p>
Sådan lyder kritikken fra flere af de største danske tegnestuer samt deres 
brancheforening, efter at en ny udbudslov fortsat ikke sætter regler for, 
hvor mange man kan bede om at deltage i offentlige konkurrencer. 
</p><p>
Mens man i Tyskland ifølge arkitekternes brancheforening, DANSKE ARK, ofte 
beder omkring tre om at deltage, kan man i Danmark komme op på ti 
forskellige virksomheder, der kæmper om at vinde en given opgave. 
</p><p>
»Det er omfattende at være med i et offentligt udbud eller projektkonkurrence. 
Tendensen har været stigende krav til omfanget af materiale, der skal 
afleveres. Vi skal aflevere flere tegninger og flere detaljer end for bare 
få år siden«, siger Mette Kynne Frandsen, som er partner og administrerende 
direktør i Henning Larsen Architects. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2602305/arkitekter-skal-taenke-business-og-fremtid/">Arkitekter skal tænke business 
og fremtid</a></p><p>
Hun peger på, at vederlagene slet ikke står mål med det stykke arbejde, der 
skal udføres for at opfylde kravene. 
</p><p>
»Vi bruger rigtig mange ressourcer på det her, og det går ud over 
virksomhedernes evne til at udvikle nyt«, siger Mette Kynne Frandsen, som 
mener, at alt over 5 konkurrencedeltagere som oftest er spild af tid. 
</p><h3>
Enormt ressourcespild 
</h3><p>
Også hos en anden af de store spillere, Årstiderne Arkitekter, er man stærkt 
interesserede i at få regler eller traditioner ændret. Administrerende 
direktør og partner Torben Klausen peger på, at arkitekter ved 
idékonkurrencer tidligere leverede en skitse, mens de i dag ofte skal have 
produceret op mod 25 procent af det færdige projekt. 
</p><div class="art-quote article-box">
<p class="quote"/>
<blockquote>
<p class="quote-txt">
Det må nu en gang bero på en konkret vurdering fra ordregiveren, hvordan et 
konkret udbud skrues sammen. Men jeg er naturligvis opmærksom på, at helt 
uforholdsmæssigt mange tilbud, kan medføre et unødigt ressourcespild
</p>
<p class="sender">
Henrik Sass Larsen, Erhvervs- og Vækstminister (S) 
</p>
</blockquote>
</div><p/><p>
»Det er et enormt ressourcespild. Det er helt uacceptabelt og afsporet, at der 
stilles så store krav til, hvad der skal tegnes, at de faktisk skal have en 
stor del af løsningen sammen med prisen. Det er vi nødt til at gøre op med, 
hvis branchen skal være andet end filantropi«, siger han og efterlyser 
regler for den ønskede detaljeringsgrad, eller at man begynder at betale 
ordentlige penge for det stykke arbejde, der leveres. 
</p><h3>
Minister: Udbud skal sikre balance 
</h3><p>
DANSKE ARK kæmper for at få ændret reglerne blandt andet i forbindelse med den 
nye udbudslov, erhvervs- og vækstminister Henrik Sass Larsen (S) har 
fremlagt for Folketinget. 
</p><p>
»Vi elsker konkurrencer, men man er nødt til at betale for det stykke arbejde, 
man får«, siger direktør Lene Espersen og tilføjer: 
</p><p>
»Hvis man ikke i forbindelse med udbudsloven opstiller nogle reelle 
begrænsninger for, hvad bygherren kan forlange af tilbudsgiver i 
konkurrencer og udbud, har jeg ærlig talt svært ved at se formålet med den 
nye udbudslov«. 
</p><p>
Udbuddene skal sikre en balance mellem tilbudsgivernes omkostninger og den 
konkurrenceudsættelse, som sikrer fordelagtige priser til det offentlige, 
mener Erhvervs- og Vækstminister Henrik Sass Larsen: 
</p><p class=" bl-elem">
»Jeg tror, man skal passe på med at lave alt for firkantede regler på dette 
område. Det må nu en gang bero på en konkret vurdering fra ordregiveren, 
hvordan et konkret udbud skrues sammen. Men jeg er naturligvis opmærksom på, 
at helt uforholdsmæssigt mange tilbud, kan medføre et unødigt ressourcespild 
både hos de tilbudsgivere, som skal skrive materialet og de ordregivere, som 
skal læse og vurdere de forskellige tilbud. Derfor har vi også som noget nyt 
i den nye udbudslov foreslået, at der indføres et 
følg-eller-forklar-princip, som indebærer, at ordregiverne skal forholde sig 
aktivt til, at de inviterer mere end fem bydere«, siger han. 
</p>	
</div>

</div></body></html>
