---
layout:     post
title: 	    "Mumford & Sons: Vi er altså ikke vokset op i en høstak"
post_author:	    
post_date:	    Sun, 10 May 2015 19:10:22 +0200
post_site:	    politiken.dk 
post_link:	    http://politiken.dk/kultur/musik/ECE2663437/mumford--sons-vi-er-altsaa-ikke-vokset-op-i-en-hoestak/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Mumford &amp; Sons</b></h4>
<h5>
<b>Fakta</b></h5>
<div class="fakta-body" data-buildingblock="embedded_factboxlink">
<p>
Britisk kvartet, dannet i 2007. 
</p><p>
Hurtigt kendt for sin stil med elementer af folkemusik og en instrumentering i 
retning af country, bluegrass og folk. 
</p><p>
Har ligget øverst på hitlisterne med de to album ’Sigh No More’ 
(2009) og ’Babel’ (2012). 
</p><p class=" bl-elem">
Gruppen har i denne uge udgivet rockalbummet ’Wilder Wind’.
</p>
</div>
</div><p>
De gjorde det umulige. Bankede en banjo gennem en mere og mere enslydende og 
digital lydmur, solgte plader i millionoplag, mens musikbranchen gik ned, og 
turnerede kloden flad uden at have et eneste smart trick i rejsetasken. For 
så at stritte banjoen ud og starte forfra. 
</p><p>
»Hvis man kørte efter en businessplan, ville det nok være det dummeste, man 
kan gøre, Men det gør vi heller ikke. Ingen har nogensinde sagt til os, hvad 
vi skal gøre«. 
</p><p>
Fra sin position i lædersofaen læner Marcus Mumford sig over mod mig som for 
at lægge vægt bag sine ord. Skulle det ikke være nok, bifalder Winston 
Marshall, manden med banjoen, kort og godt: 
</p><p>
»Jeg gad bare ikke at spille banjo mere!«
</p><h3>
Havde ikke råd til instrumenter 
</h3><p>
I den fine suite i det fashionable Soho House midt i Berlin har vennerne 
Mumford og Marshall udsigt over det pæne kvarter Prenzlauer Berg i det gamle 
Østberlin. Men i de luksuriøse omgivelser kan de også se ned eller tilbage 
på en forbløffende karriere. 
</p><p>
Da Mumford &amp; Sons i 2009 mødte op i studiet for at indspille deres 
debutalbum ’Sigh No More’ med succesproduceren Markus Dravs, sendte han dem 
væk igen. 
</p><div class="art-quote article-box">
<p class="quote"/>
<blockquote>
<p class="quote-txt">
For mig er det netop rock'n'roll at gøre, hvad man har lyst til, og det har vi 
altid gjort
</p>
<p class="sender">
Marcus Mumford 
</p>
</blockquote>
</div><p>
De fattige britiske musikanter havde nemlig ingen instrumenter med. Det havde 
de ikke råd til. Seks år senere har gruppen turneret overalt med en 
intensitet, så de har slidt flere sæt instrumenter op. Til gengæld har de 
inkasseret anerkendelse i form af alverdens musikpriser i flertal og et 
sjældent millionsalg af deres musik i nogle år, hvor det er nemmere at sælge 
gærede hestepærer end en cd. <br/><br/>
Marcus Mumford er ligefrem blevet et yndet offer for sit hjemlands 
sladderpresse i kraft af sit ægteskab med den lige så succesrige skuespiller 
Carey Mulligan.</p><p>
I dette forår er tiden så kommet til det tredje album, ’Wilder Wind’, som 
byder et radikalt stilskifte. Væk er banjoen, mandolinerne, den dobbelte bas 
og alt det andet, der i sin tid gjorde Mumford &amp; Sons til noget 
specielt, til foregangsmænd i bølgen af neofolk, som ud over at være deres 
særkende også har været et stort hit på begge sider af Atlanterhavet. 
Duellen med banjoen er slut, og instrumentet med den karakteristiske lyd 
tabte. 
</p><p><b class="ext-link">LÆS ANMELDELSE</b><a class="embeddedlink" href="http://politiken.dk/kultur/musik/ECE2662897/farvel-til-banjoen-og-det-fodformede/">Farvel til banjoen og det 
fodformede</a><br/><br/>
»Vores fans ved det ikke, men det var sådan her, vi lød, da vi begyndte at 
spille sammen som teenagere. Dengang havde vi slet ikke opdaget bluegrass, 
country og folk, så vi spillede rock’n’roll. Det gør vi igen nu, fordi vi 
efter syv års konstante turneer med folkemusikkens instrumenter simpelthen 
havde lyst til noget andet«, forklarer Winston Marshall. 
</p><h3>
Ikke vokset op i en høstak 
</h3><p>
Ifølge sanger Marcus Mumford, der angiveligt i sin tid fremstod som den mest 
voksne og ledende skikkelse i bandet og derfor kom til at navngive det 
sammen med sine ’sønner’ i et forsøg på at kopiere navnene på 
håndværkerfirmaer, var det sidemanden i sofaen, som ville tilbage til de 
rockende rødder. 
</p><p>
»Winston er den hurtigste af os. Han kan komme med en del til en ny sang og 
virkelig overtale os andre til at spille det og falde for det. Dagen efter 
kommer han så igen og siger, at han er træt af det og synes, at vi skal 
droppe det. Så må vi vride armen om på ham for at holde ham fast«, forklarer 
Marcus Mumford. 
</p><h3 class="tvheader">Ugens album: Mumford &amp; Sons 'Wilder Mind'</h3>
<div class="tvplayer">
<p class="tvplayer-container" data-tvarticle-id="2661761">

</p>
<p class="art-imgdesc clip-source">
Kilde: politiken.tv / Producer: Henrik Haupt, klip: Mikkel Stoumann Fosgrau
</p>
</div><p>
Selv om det unge band i de tidlige år i de britiske medier blev udråbt til at 
være foregangsmænd på ’the West London folk scene’, var folkemusikken aldrig 
bandets forkærlighed. <br/><br/>
»Det var vel først, da vi så filmen ’O Brother, Where Art Thou’ af brødrene 
Coen og især hørte dens soundtrack med masser af bluegrass, at det virkelig 
greb os. Så begyndte vi at udforske det univers, og, ja, resten er historie. 
Men vi er altså ikke sådan nogen landlige hippier, som er vokset op i 
høstakken, mens farmand spillede violin ved siden af«, siger Marcus Mumford.<br/></p><h3>
Alice Coopers fordømmelse 
</h3><p><i class=" bl-elem">Alice Cooper har sagt, at I med jeres stil »umuligt kan kalde jer selv for 
rock’n’roll« – var det det, der fik jer til at ændre stil?</i></p><p>
Marcus Mumford sukker dybt og siger så: 
</p><div class="art-quote article-box">
<p class="quote"/>
<blockquote>
<p class="quote-txt">
Vi har skrevet vores første kærlighedssang. Det har altid været nemmere for os 
at skrive om had, men nu skulle det være 
</p>
<p class="sender">
Marcus Mumford 
</p>
</blockquote>
</div><p>
»Jeg tror, at vi er enige med mister Cooper i mangt og meget. For mig er det 
netop rock’n’roll at gøre, hvad man har lyst til, og det har vi altid gjort. 
Engang i Florida meldte det band, der skulle åbne for os til en stor koncert 
udendørs, afbud. Vi måtte bruge alle vores penge på at få John Fogerty 
fløjet ind fra Los Angeles. I seks timer øvede vi alle hans rockklassikere 
med ham, som var vi Creedence Clearwater Revival. Og om aftenen spillede vi 
så med ham foran 50.000 mennesker inden vores egen koncert. At sidde og slå 
på trommer bag ham, er sgu det mest rock’n’roll, jeg har prøvet. Så kan 
Alice Cooper sige, hvad han vil«. <br/><br/>
For kvartetten, der beskriver sig selv som »mere musikfans end musikere«, har 
det været en stor sidegevinst ved de endeløse turneer at møde og nogle gange 
spille med ikoner og idoler.</p><p>
»Vi elsker alle musik og sidder i bussen og opdaterer hinanden på nye 
opdagelser. Ingen af os har lyst til at stå stille, og der må man bare sige, 
at streamingtjenester som Spotify er fantastiske. Der kan man finde alt, og 
jeg er ligeglad med, hvordan det lyder. Hvis sangen er god nok, kan jeg høre 
den på min iPhone uden høretelefoner, for det er sangene, det handler om«, 
siger Winston Marshall. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE1534947/underspillede-antihelte-er-grammyens-outsidere/">Underspillede antihelte er 
Grammyens outsidere</a></p><p>
Marcus Mumford erkender gerne, at han selv vil eje sin musik og foretrækker at 
høre den på vinyl. Men bandet melder klart ud i forhold til den aktuelle 
strid om gratis streamingtjenester og Tidal, som rapperen Jay-Z har startet 
med opbakning fra prominente kolleger som Madonna og Taylor Swift for at få 
brugerne til at betale for en bedre lyd. 
</p><p>
»Jeg vil bare gerne have, at folk hører vores musik. Hvor de gør det, og om de 
gider betale for det, er jeg faktisk ligeglad med. Det kan jeg selvfølgelig 
sagtens sige, fordi vi er blevet et stort navn, som kan sælge billetter til 
koncerter og leve fint. Vi klager ikke, og det burde de andre heller ikke 
gøre. Til gengæld fortjener nye, små navne, at streamingtjenesterne betaler 
dem bedre«, mener han. 
</p><h3>
Endelig skrevet en kærlighedssang 
</h3><p>
Samtalen begynder at drysse i retning af de musiknavne, Winston Marshall hiver 
frem fra sin telefon, mens makkerparret begynder at diskutere, hvorvidt 
deres næste album skal byde på hiphop eller elektronisk musik. Sikkert er 
det i hvert fald, at der kommer mange flere udspil fra Mumford &amp; Sons. 
</p><p>
»Da vi var unge, var vores tekster anderledes. Vi ville sige det hele i hver 
sang og få vores teenagevrede ud med citater af Shakespeare og alting, så 
folk kunne høre, hvor kloge vi var. Nu har vi mere selvtillid og er bedre, 
tror vi da. Så vi har skrevet vores første kærlighedssang. Det har altid 
været nemmere for os at skrive om had, men nu skulle det være. Det var 
svært«, siger Marcus Mumford om ’Only Love’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2633354/vinylpladens-comeback-viser-sig-frem-i-anledning-af-record-store-day/">Vinylpladens comeback viser 
sig frem i anledning af Record Store Day</a></p><p class=" bl-elem">
En af de sange på ’Wilder Wind’, som byder på traditionel rockbesætning frem 
for banjo og mandolin. Men som alligevel ikke afviger fra den melodiske 
formel fra de to forrige album, mener Marcus Mumford: <br/><br/>
»Grundlæggende skriver vi jo sange med samme struktur, så jeg tror ikke, at 
nogen vil blive sure på os og mene, at vi er forrædere, som Bob Dylan blev 
beskyldt for, da han forlod folkemusikken og tog en elektrisk guitar frem. 
Sker det alligevel, har vi haft det sjovt, så længe det varede, fordi vi fik 
lov at dyrke vores passion og lave det, vi allerhelst vil«. 
</p>	
</div>

</div></body></html>
