---
layout:     post
title: 	    "Studerende: »Det er unge mennesker som mig, der fik drømmene slukket«"
post_author:	    
post_date:	    Thu, 09 Apr 2015 20:58:10 +0200
post_site:	    politiken.dk 
post_link:	    http://politiken.dk/indland/ECE2622259/studerende-det-er-unge-mennesker-som-mig-der-fik-droemmene-slukket/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Det er særlig tragisk, når det går ud over unge mennesker, der er under 
uddannelse, for det er så vigtigt i et land som Kenya. Retten til uddannelse 
i fred og sikkerhed er virkelig vigtig 
</p>
<p class="sender">
Anna Cecilie Friis Bach, studerende på Københavns Universitet 
</p>
</blockquote>
</div><p>
Jeg ved ikke helt, hvordan jeg skal starte det her«. 
</p><p>
John Limmo holder en pause og efterlader lokalet i stilhed. Han kigger ud over 
sine danske medstuderende, der med Haglöffen over skulderen ender deres dag 
på Københavns Universitet med den talestrøm, John Limmo nu genoptager: 
</p><p>
»2. april for en uge siden blev Garissa Universitet forvandlet fra et sted for 
læring til et sted fuldt af smerte, fortvivlelse og død«, siger John Limmo 
om den massakre, der skærtorsdag fandt sted i hans hjemland, Kenya. Her 
trængte terrorister fra den somaliske terrorgruppe al-Shabaab ind på et 
universitet, hvor de skød og dræbte 148 studerende. 
</p><p>
John Limmo studerer på Aalborg Universitet i København. Han har tidligere på 
dagen talt med en ven i Kenya, der gik på Garissa Universitet og undgik 
døden ved at flygte op på skolens tag. 
</p><p>
Nu står han på en scene i ’Kommunen’, et lokale, der normalt huser 
fredagscafeer og fester for studerende på Center for Samfund og Sundhed. I 
dagens anledning er de studerende dog samlet under diskokuglen og de hvide 
hvælvinger for at mindes ofrene for den kenyanske tragedie med slagordet 
’Studerende for studerende’. 
</p><h3>
»Enormt berørt og frustreret«
</h3><p>
Ved siden af den lille scene står Anna Cecilie Friis Bach og kigger op på John 
Limmo. Hun har gået på højskole i Kenya og blev »enormt berørt og 
frustreret«, da hun skærtorsdag hørte om drabene på »unge uskyldige 
studerende, der bare skulle op og i skole«. 
</p><p>
Hun begyndte at se sig om efter manifestationer som efter angrebet på Charlie 
Hebdo, hvor hun kunne vise sin medfølelse. Hun fandt intet. 
</p><p>
Derfor tog hun initiativ til mindehøjtideligheden, der skal vise, at de på 
Københavns Universitet står sammen med deres kenyanske medstuderende: 
</p><p>
»Det er særlig tragisk, når det går ud over unge mennesker, der er under 
uddannelse, for det er så vigtigt i et land som Kenya. Retten til uddannelse 
i fred og sikkerhed er virkelig vigtig«, forklarer Anna Cecilie Friis Bach. 
</p><h3>
Uddannelse er en menneskeret 
</h3><p>
»Angrebet var rettet mod åbenhed og frihed. De angreb menneskeheden«. John 
Limmos stemme kastes rundt mellem betongulvet og de klinkeklædte søjler i 
’Kommunen’. 
</p><p>
Uden for lokalet viser pile vej til et debatarrangement senere på 
eftermiddagen: ’Boko Haram-kalifat i Vestafrika?’ lyder plakaten med 
henvisning til den nigerianske terrorgruppe, der er berygtet for at kidnappe 
skolepiger, og hvis navn betyder ’Vestlig uddannelse er forbudt’. 
Terrorgruppens brutale handlinger har ikke fremprovokeret demonstrationer 
eller mindehøjtideligheder. Uddannelse er en menneskeret på lige fod med 
ytringsfrihed, men det får ikke danskerne på gaden. 
</p><p>
Eller er det, fordi det hele foregår i Afrika, at vi ikke reagerer? Det mener 
Lykke Friis, prorektor på Københavns Universitet, der også lytter til John 
Limmos tale i ’Kommunen’. 
</p><p>
Hun slutter med at takke de danske studerende for, at denu »viser deres 
kærlighed«. De danske studerende svarer hende med klapsalver og et minuts 
stilhed for de kenyanske ofre. 
</p><p>
Så stryger John Limmo en tændstik og tænder et af de 148 lys foran sig på 
scenen. Lokalet fyldes af en lugt af svovl, mens de danske studerende følger 
John Limmos eksempel med at tænde lys. Symbolikken er næsten ubærlig, da det 
viser sig, at antallet af de danske studerende svarer til, at de omtrent kan 
tænde et lys hver. Virkeligheden har dog overhalet manifestationen, og 
dødstallet er forinden steget til 152. 
</p><h3>
#147notjustanumber 
</h3><p>
Tidligere på ugen er 147 det tal, der har været i spil. 147 er dog blevet mere 
end et tal. I opslag på de sociale medier har venner og familie fortalt om 
de enkelte ofre og forsynet beskeden med #147notjustanumber. 
</p><p>
Det bliver også en del af skriften på de bannere, som Mary Consolata Namagambe 
Cossy sidder og maler ved Verdenskulturcentret. De skal bruges til en 
mindehøjtidelighed, som hun arrangerer på søndag på Vor Frue Plads. 
</p><p>
»147 er ikke bare et tal. Det er unge mennesker med en fremtid foran sig«, 
fortæller Mary Consolata Namagambe Cossy, der selv stammer fra Uganda og er 
ved at afslutte sit jurastudie i Danmark. 
</p><p>
Hun er fortørnet over, at ofrene ikke har fået den samme opmærksomhed som dem, 
der er faldet for terror i Europa. Som dem, der er faldet for ytringsfrihed: 
</p><p>
»Det burde være lige meget, hvilket kontinent man er fra. Og så handler det om 
retten til uddannelse. Kenya er et afrikansk land, hvor der virkelig er brug 
for de her unge mennesker til at ændre Kenya«, siger hun, inden hun 
tilføjer: 
</p><p class=" bl-elem">
»Det er unge mennesker som mig selv, der fik deres drømme slukket«. 
</p>	
</div>

</div></body></html>
