---
layout:     post
title: 	    "Tinkoff-Saxo forfremmer hollænder efter Riis-afsked"
post_author:	    
post_date:	    Fri, 03 Apr 2015 11:12:00 +0200
post_site:	    politiken.dk 
post_link:	    http://politiken.dk/sport/cykling/ECE2615580/tinkoff-saxo-forfremmer-hollaender-efter-riis-afsked/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hollænderen Steven de Jongh skal fremover lede gruppen af sportsdirektører hos 
cykelholdet Tinkoff-Saxo.
</p><p>
Det skriver holdet i en pressemeddelelse.
</p><p>
Hollænderen bliver forfremmet som en del af en ny struktur i ledelsen, efter 
holdet har taget afsked med Bjarne Riis.
</p><p>
Steven de Jongh har været sportsdirektør på holdet siden 2013 og får nu et 
større overordnet ansvar.
</p><p>
Pressemeddelelsen beskriver, at han fremover skal varetage sportslig strategi 
og planlægge langsigtet med hensyn til holdet og løbskalenderen.
</p><p><b class="ext-link">Officielt: </b><a class="embeddedlink" href="http://politiken.dk/sport/cykling/ECE2609289/officielt-bjarne-riis-er-fyret-fra-tinkoff-saxo/">Bjarne Riis er fyret fra Tinkoff-Saxo</a></p><p>
I den nye struktur får holdets administrerende direktør, italieneren Stefano 
Feltrin, også en mere aktiv rolle i holdets sportslige aktiviteter.
</p><p>
Ifølge Feltrin afspejler den nye struktur visionen om at tilpasse sig moderne 
udfordringer i sporten, som den russiske holdejer Oleg Tinkov har efterlyst 
efter afskeden med Bjarne Riis.
</p><p>
»Vi er nødt til at forbedre os hele tiden for at forblive på toppen. Vi kan 
ikke stå stille og se konkurrenterne nå vores niveau«.
</p><p>
»Derfor gennemfører vi en ny ledelsesstruktur, hvor begrebet team manager ikke 
eksisterer. Som Oleg Tinkov har sagt, tilhørte begrebet den gamle måde at 
tænke på, og den er ikke længere bæredygtig«, siger Feltrin i 
pressemeddelelsen.
</p><p class=" bl-elem">
Bjarne Riis har været team manager for holdet, siden han solgte det til 
Tinkov. Men søndag meddelte holdet, at det efter gensidig aftale havde valgt 
at indstille samarbejdet med Riis med øjeblikkelig virkning.
</p>	
</div>

</div></body></html>
