---
layout:     post
title: 	    "Minder om Günter Grass: »Han kunne danse, til min kones kinder blev ganske røde«"
post_author:	    
post_date:	    Mon, 13 Apr 2015 14:51:22 +0200
post_site:	    politiken.dk 
post_link:	    http://politiken.dk/kultur/ECE2625920/minder-om-gnter-grass-han-kunne-danse-til-min-kones-kinder-blev-ganske-roede/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Blå bog</h4>
<div class="fakta-body" data-buildingblock="embedded_factboxlink">
<p>
Tysk <b>forfatter, billedhugger og grafiker</b>. Født 16. oktober 1927 i den 
tyskorienterede fristad Danzig (Gdansk). Død 13. april 2015 i Lübeck, 
Tyskland. Efter arbejde som bl.a. stenhugger studerede han 1949-52 på 
kunstakademierne i Düsseldorf og Berlin. Han har bl.a. illustreret flere af 
sine romaner. Grass engagerede sig i fredsbevægelsen og blandede sig i <b>debatten 
om tysk genforening</b>. 
</p><p>
Grass fik sit gennembrud med sin første roman <b>’Bliktrommen’ </b>(1959, 
da. 1961), som blev filmatiseret i 1979 af Volker Schlöndorff. Derudover har 
han skrevet en lang række romaner og prosastykker blandt andre ’Kat og mus’ 
(1961, da. 1963), ’Hundeår’ (1963, da. 1965), ’Flynderen’ (1977, da. 1978), 
’En længere historie’ (1995, da. 1996), ’Mit århundrede’ (1999, da. s.å.), 
’I krebsegang’ (2002, da. s.å.) og ’Mørkekammerhistorier. Boxapparatet’ (da. 
2009). I 2006 udgav Grass <b>selvbiografien ’Når løget skrælles’</b> 
(da. 2007). 
</p><p>
Günter Grass har modtaget stort set alle tyske litteraturpriser siden sin 
debut. I 1996 modtog han Sonningprisen og i 1999 <b>nobelprisen i litteratur</b>. </p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p>
»Günther Grass kan jo ikke dø. Det må være det mest fantastiske ved at være 
ham, da 'Bliktrommen' lever videre for altid«. 
</p><p>
For forfatteren Knud Romer ferierede 'verdens største forfatter' ofte på Møn - 
nemlig Günther Grass, der døde mandag morgen som 87-årig. Grass var blandt 
stjernerne på himlen over Lolland, og ethvert møde med idolet - den store 
bjørn - var en velsignelse for Romer, fortæller han. 
</p><p>
»Da jeg gik på roemarkerne på Falster, så var de tyske forfattere ligesom 
stjernehimlen over mig, og dér stod Günter Grass klarest. Men han var 
samtidig en forbudt idol at have, fordi han stadigvæk levede. Og ikke nok 
med det, så boede han kun et par kilometer nord for Nykøbing, så jeg kunne 
springe på min knallert og køre hen til det nordlige Møn og stå og kigge på 
ham, mens han skrev 'Flynderen' og kiggede ud på Øresund fra sit vindue i 
sommerhuset«, siger Knud Romer. 
</p><p>
»Der er mange danskere, som ikke har forstået, hvor tilknyttet han var til 
Øresundsregionen, og hvor meget dansk han egentlig var. Familien havde endda 
svært ved at få lov til at bo i deres hus. Dansk Folkeparti prøvede at smide 
ham ud af Danmark, og det var kun, fordi lokalbefolkningen og borgmesteren 
satte sig i mod, at han fik lov til at blive«. 
</p><h3>
Måtte ryge overalt - også i kirken 
</h3><div class="art-quote article-box">
<p class="quote"/>
<blockquote>
<p class="quote-txt">
Han var én af de kun to tyskere, som måtte ryge hvor som helst i Tyskland 
(...). Han kunne sågar tænde piben i kirken.
</p>
<p class="sender">
Knud Romer, forfatter 
</p>
</blockquote>
</div><p>
Romer beskriver den tyske nobelprismodtager i litteratur som enorm sød og 
samtidig kradsbørstig som én i helvede. </p><p>
»Men det er klart, når man er kejseren. Han var én af de kun to tyskere, som 
måtte ryge hvor som helst i Tyskland. Den anden var Helmut Schmidt. Han 
kunne sågar tænde piben i kirken«, siger Romer, der var med i Grass' 
litteraturgruppe, 
</p><p>
»Han var en grotesk mester, men vi havde ikke noget egentlig venskab. Jeg var 
bare en lærling og en beundrer. Og han knurrede og rystede på hovedet af 
mig, når han læste mine nye ting og sagde, at de ikke var ligeså godt som 
mine tidligere bøger«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Knud_Romer_927862w.jpg" alt="" border="0"/><span class="caption"><span class="f-img-caption">Lærling. 
</span>Der er mange danskere, som ikke har forstået, hvor dansk Günter Grass egentlig var, siger Knud Romer, der beskriver sig selv om Grass' lærling og beundrer.</span></span>
Grass er mest kendt for sin debutroman 'Bliktrommen', der handler om Anden 
Verdenskrig og nazisternes drøm om Det Tredje Rige. Bogen har solgt mere end 
3 millioner eksemplarer og er oversat til mere end 24 sprog. 
</p><p>
»Han genfødte en tysk barok og prosa, som næsten er middelalderlig i sin kraft 
og svulstighed. Han var en bred modernist og skrev højlitteratur og 
dannelseskultur, som samtidig var bred og folkelig. Det er personaliseret 
verdenshistorie, han skabte«, siger Romer. 
</p><h3>
'Bliktrommen' var en skandale 
</h3><p>
Ifølge Romer elskede Grass at provokere og lave skandaler. Derfor får han også 
et blandet eftermæle, mener Romer. 
</p><p>
»Hans største skandale vil altid være 'Bliktrommen', fordi det var første 
gang, at man behandlede Anden Verdenskrig på en måde, som man ikke mente, 
man kunne omgå krigen på. Det er den burleske roman, hvor han lader dem 
danse vals igennem Anden Verdenskrig med dværge og sindssygeanstalter«, 
siger han. 
</p><p>
Forfatteren og journalisten Niels Barfoed har været venner med Günter Grass 
siden omkring år 1960. 
</p><p>
Han kalder nobelpristagerens død for »en stor europæisk begivenhed« og siger, 
at han især vil blive huset som en fantastisk fabulerende forfatter og som 
»samvittighedens røst, som nåede rundt i hele det tysksprogede område«. 
</p><p>
Med samvittighedens røst mener Niels Barfoed, at Grass i sit liv holdt sig fra 
ekstremerne »som den gode socialdemokrat, der stod ved Willy Brandts side« 
og »gennem Den Kolde Krig med sine rødder både i Danzig i Polen og i 
Tyskland forende Øst og Vest i én person«. 
</p><p>
»Han var mønstergyldig som balanceskabende forfatter i de dramatiske tider« 
</p><h3>
En kolossal bjørnekraft 
</h3><p>
Som privatperson beskriver Barfoed vennen som »kolossalt modtagelig over for 
mennesker«. 
</p><p>
»Han havde en fænomenal bjørneagtig kraft fra sol stod op til sol gik ned«, 
siger Barfoed. 
</p><p>
»Og så var han en fænomenal danser. Han har slidt mit gulv i stykker her i 
lejligheden. Han kunne få en jitterbug ud af en troldedans og en troldedans 
ud af jitterbug. Han kunne danse til min kones kinder blev ganske røde«. 
</p><p>
I Tyskland var Günter Grass en person, alle havde en mening om. Enten på grund 
af hans politiske holdninger, på grund af hans korte tilknytning til Waffen 
SS som ganske ung mand eller på grund af hans bøger. 
</p><div class="art-quote article-box">
<p class="quote"/>
<blockquote>
<p class="quote-txt">
Han har slidt mit gulv i stykker her i lejligheden. Han kunne få en jitterbug 
ud af en troldedans og en troldedans ud af jitterbug
</p>
<p class="sender">
Niels Barfoed, forfatter og journalist 
</p>
</blockquote>
</div><p>
Derfor nød han meget at være i sit lille simple sommerhus i Kalvehave på Møn. 
</p><p>
»Det var en våge og et åndehul for ham. Han kunne sidde og bladre i den samme 
kunstbog aften efter aften eller fortælle historier. Det var livet med 
snaden i munden og i arbejdsbukser. Han levede som en skovhugger, og det var 
ikke til at se, at her boede en hovedrig mand og en berømthed«, siger han. 
</p><p>
Èn af de ting, Barfoed beundrede mest ved Günter Grass, var hans måde at omgås 
sine kolleger på, også de unge. 
</p><p>
»Han var sine kollegers ven. Han sagde altid, når der var en ung forfatter til 
stede: »Husk én ting og glem det aldrig: Det er dig, der er forlæggernes 
arbejdsgiver««, fortæller Barfoed og slutter: 
</p><p>
»Han var fandeme imponerende«. <span class="img-contimg-fl-left"><img class="image inlineLightBox" src="http://multimedia.pol.dk/archive/00927/Steen_Bille_fylder__927864k.jpg" alt="" border="0"/><span class="caption"><span class="f-img-caption">Mindes. 
</span>Spillefilmkonsulent Steen Bille besøgte ved flere lejligheder Günter Grass i sommerhuset på Møn.</span></span></p><h3>
Han kunne fare op 
</h3><p>
Steen Bille, spillefilmkonsulent ved Det Danske Filminstituts, har interviewet 
Grass ved flere lejligheder i hans sommerhus og glædede sig meget til at se 
ham igen til september til en forfattersammenkomst på Møn. Steen Bille mødte 
Grass for første i 1960'erne til en pressekomference i Tyskland. 
</p><p>
»Han havde meget humor og sad altid og suttede på sin pibe. Man skulle tro, at 
det var vanskeligt at tale med ham, men det var slet ikke, for han var en 
rigtig venlig mand«. 
</p><h3 class="tvheader">Fra arkivet: Fåmælt Grass i København</h3>
<p class=" bl-elem">
»Men han kunne også samtidig fare virkelig op. Jeg husker en episode, hvor han 
overfusede den tyske ambassadør i København, fordi han ikke anede noget om 
litteratur. Ambassadøren mente, at han og Inger Christensen var af samme 
slags, fordi de begge røg. Det hidsede Grass sig op over, for han beundrede 
Inger Christensen, og han blev så sur, at ambassadøren gemte sig i et 
sideværelse, indtil festlighederne var forbi«. <br/></p>	
</div>

</div></body></html>
