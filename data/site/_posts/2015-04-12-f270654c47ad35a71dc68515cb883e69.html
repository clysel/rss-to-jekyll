---
layout:     post
title: 	    "Psykologisk profil gør Shakespeare til forfatter af omstridt teaterstykke"
post_author:	    
post_date:	    Sun, 12 Apr 2015 13:01:52 +0200
post_site:	    politiken.dk 
post_link:	    http://politiken.dk/kultur/ECE2624826/psykologisk-profil-goer-shakespeare-til-forfatter-af-omstridt-teaterstykke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var Shakespeare, der skrev teaterstykket 'Double Falsehood'. 
</p><p>
Det konstaterer forskere fra Texas' Universitet i Austin. De bygger den 
konklusion på sproganalyse og en psykologisk profil af forfatteren bag 
teksten. 
</p><p>
'Double Falsehood' blev udgivet i 1728 af Lewis Theobald, der forklarede, at 
han byggede stykket på tre originale Shakespeare-manuskripter. Stykket 
udspiller sig i Andalusien i Spanien og handler om en hertug og hans to 
sønner og er tilsyneladende baseret på det forsvundne Shakespeare-stykke 'Cardenio'. </p><p>
Eksperter har længe været uenige om, hvorvidt stykket er et resultat af 
Shakespeares arbejde eller om det blot er et salgstrick fra Theobalds side 
for at få stykket sat op på diverse scener.
</p><div class="art-fakta article-box">
<h4 class="">
WILLIAM SHAKESPEARE</h4>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00927/BRITAIN_SHAKESPEARE_927697w.jpg" alt="" border="0"/><span class="caption"><span class="f-img-caption">Foto: 
</span>AP/Lefteris Pitarakis</span></span></p><p><b>Født </b>i Stratford-on-Avon i 1564 som søn af en rig købmand. Død i 
1616. 
</p><p>
Blev i 1586 medlem af et teaterkompagni og skrev stykker til de teatre, 
gruppen var tilknyttet. De fleste blev skrevet til <b>The Globe-teateret</b>, 
der blev bygget i 1599. 
</p><p><b>Skrev </b>omkring 39 teaterstykker. Flere andre formodes at kunne være hans 
arbejde uden at det endeligt kan fastslås. 
</p><p class=" bl-elem">
Er bl.a. <b>kendt for</b> 'Hamlet', 'Romeo og Julie', 'Macbeth' og 'Othello'. 
</p>
</div>
</div><p/><h3>
Finder Shakespeares tone 
</h3><p>
Men nu mener forskere fra det amerikanske universitet at kunne bekræfte 
stykkets Shakespeare-oprindelse. 
</p><p>
De har undersøgt 33 af den berømte forfatters værker og sammenlignet dem med 
12 tekster skrevet af Theobald. Manuskripterne blev gennemgået af 
tekstanalyseprogrammer, der ledte efter sprogmønstre og -karakteristika. 
</p><p>
»Psykologiforskningen har vist, at et menneskes dybeste, centrale karaktertræk 
kan afsløres af, hvordan de bruger sproget«, forklarer Ryan Boyd, en af 
forskerne bag undersøgelsen, ifølge det amerikanske universitet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE125214/hvem-skrev-egentlig-shakespeares-skuespil/">Hvem skrev egentlig 
Shakespeares skuespil?</a></p><p>
Tekstanalysen afslører, at forfatteren af 'Double Falsehoood' efter alt 
at dømme fra socialt anlagt og godt uddannet. Lewis Theobald var godt nok 
veluddannet, men han var ifølge Boyd og hans kolleger samtidig stivsindet, 
detaljefikseret og utilnærmelig. 
</p><p>
Den antyder samtidig, at William Shakespeare sandsynligvis skrev de første tre 
akter af 'Double Falsehood', mens resten ser ud til at være skrevet af 
Shakespeare og hans kollega og samarbejdspartner John Fletcher i fællesskab. 
</p><p>
»Der er en meget, meget lille lighed med Theobald. Så lille, at det i 
realiteten er umuligt, at han skrev det«, erklærer Ryan Boyd. 
</p><h3>
Eksperter har længe været uenige om stykkets ophav 
</h3><p>
Ryan Boyd og medforfatteren James Pennebaker offentliggør resultaterne af sin 
undersøgelse i tidsskriftet Psycological Science. 
</p><p>
»Jeg er ganske overbevist om, at Shakespeare direkte var med til at skrive 
'Double Falsehood'. Du kan skrive, at jeg er 97 procent sikker«, siger 
Pennebaker til Reuters. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE769003/mysteriet-om-shakespeare-kan-blive-loest/">Mysteriet om Shakespeare kan 
blive løst </a></p><p class=" bl-elem">
Men om det er tilstrækkeligt til at overbevise skeptikere, der ikke ser 
Shakespeares ånd i teksten, er ikke sikkert. Gennem tiderne har mange afvist 
Lewis Theobalds påstand om, at stykket bygger på den store dramatikers 
arbejde og beskyldt ham for selv at have skrevet stykket og forsøge at 
præsentere det som et resultat af mesterens hånd. Så debatten om 
'Double Falsehoods' ægthed kan fortsætte længe endnu. 
</p>	
</div>

</div></body></html>
