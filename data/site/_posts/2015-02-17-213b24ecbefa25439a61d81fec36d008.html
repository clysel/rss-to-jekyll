---
layout:     post
title: 	    "Gerningsmand skød i alt 40 gange ved terrorangreb"
post_author:	    
post_date:	    Tue, 17 Feb 2015 22:21:05 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2551129/gerningsmand-skoed-i-alt-40-gange-ved-terrorangreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Gerningsmanden ved weekendens angreb i København affyrede i alt 40 skud ved 
henholdsvis Krudttønden, synagogen på Krystalgade og mod politiet på 
Svanvevej. 
</p><p>
Alene ved kulturcaféen Krudttønden på Østerbro affyrede han 28 skud med et 
såkaldt M95-gevær. 
</p><p>
Det skriver politiet i en pressemeddelelse til aften. 
</p><p>
De tekniske undersøgelser viser, at gerningsmanden ved synagogen natten til 
søndag har afgivet to skud med en kaliber 7,65 millimeter pistol og syv skud 
med en 9 millimeter pistol. 
</p><h3>
Bekræfter identitet 
</h3><p>
Begge våben er identiske med de to pistoler, han blev fundet i besiddelse af 
efter at have skudt mod politiet på Svanevej senere på natten til søndag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2550785/saarede-betjente-er-alle-udskrevet/">Sårede betjente er alle 
udskrevet</a></p><p>
Derudover kan politiet nu for første gang bekræfte den mistænkte gerningsmands 
identitet, altså at den formodede gerningsmand er den 22-årige Omar Abdel 
Hamid El-Hussein. 
</p><p>
Ifølge politiet affyrede den 22-årige 11 skud ved synagogen og tre skud på 
Svanevej, før han selv blev skudt og dræbt af politiet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2550281/analyse-terror-mistaenkt-var-rundet-af-det-danske-samfund/">Analyse: Terror-mistænkt var 
rundet af det danske samfund</a></p><h3>
Fortsatte afhøringer 
</h3><p>
Jørgen Skov, ledende politiinspektør i Københavns Politi siger, at man med de 
nye oplysninger er kommet et vigtigt skridt videre i efterforskningen. 
</p><p class=" bl-elem">
»Vi forstyrrer fortsat mange med afhøringer, genafhøringer, indsamling af 
videomateriale og meget mere, og vi er meget glade for den store 
tålmodighed, velvilje og forståelse vi oplever hos alle«, siger han. 
</p>	
</div>
</div></body></html>
