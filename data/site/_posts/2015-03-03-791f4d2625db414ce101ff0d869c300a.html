---
layout:     post
title: 	    "Slut med at diskutere »swingerklubber og hårklip« i Ligestillingsnævnet"
post_author:	    
post_date:	    Tue, 03 Mar 2015 12:39:38 +0100
post_site:	    politiken.dk 
post_link:	    http://politiken.dk/indland/ECE2571242/slut-med-at-diskutere-swingerklubber-og-haarklip-i-ligestillingsnaevnet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For at klage til Ligebehandlingsnævnet over forskelsbehandling skal man i 
fremtiden personligt have en individuel, aktuel og konkret interesse i sagen 
– medmindre det kan lykkes at overbevise Institut for Menneskerettigheder 
om, at sagen er så principiel og vigtig, at instituttet vil bede 
Ligebehandlingsnævnet tage sig af sagen. 
</p><p>
Sådan lyder det i en aftale, som samtlige partier i Folketinget ser ud til at 
kunne enes om, og som efter planen træder i kraft 1. juli. Fra de borgerlige 
partier lyder et ja, men langtfra et halelluja til aftalen. 
</p><p>
Ifølge dem kun er den kun et lille skridt i retning af at fjerne såkaldte 
bagatelsager om eksempelvis kønsbestemte frisørpriser og hoteletager forbudt 
for mænd fra nævnets bord. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2272596/efter-bella-sky-dom-n-mand-vil-bo-paa-17-etage/">Efter Bella Sky-dom: Én mand 
vil bo på 17. etage</a></p><p>
»Det er en lillebitte forbedring, men det er virkelig ikke noget, der kommer 
til at rykke«, siger ligestillingsordfører Fatma Øktem fra Venstre, der 
ligesom andre borgerlige partier gik efter at få indført et gebyr for at 
indbringe sager for Ligebehandlingsnævnet – et gebyr, som man skulle kunne 
få tilbage, hvis man fik medhold. På samme måde, som man kender det fra 
andre klageinstanser i samfundet. 
</p><p>
»Det ville få rigtig mange til lige at tænke over deres sag. Og hvis man har 
en rigtig god sag, tror jeg ikke, det vil afholde folk fra at få afprøvet 
den. Det vil vi gerne kigge på, hvis vi skulle få et andet flertal efter 
valget«, tilføjer hun. 
</p><h3>
Institut kan indberette sager 
</h3><p>
Aftalen forventes offentliggjort af beskæftigelsesminister Henrik Dam 
Kristensen (S) i dag. 
</p><p>
For at komme bagatelsager til livs havde han i første omgang foreslået, at 
nævnet uden undtagelse kun skal kunne behandle en sag, hvis klageren selv 
mener at være blevet udsat for forskelsbehandlingen. Man skulle med andre 
ord ikke længere kunne klage på vegne af andre, eller blot fordi man 
tilhører den gruppe af personer, som muligvis er blevet udsat for ulovlig 
forskelsbehandling. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er rigtig glad for, at det lykkedes at sikre, at Ligebehandlingsnævnet 
fortsat kan behandle sager, hvor der er ikke er en konkret person, der er 
blevet forskelsbehandlet
</p>
<p class="sender">
Özlem Cekic (SF), ligestillingsordfører 
</p>
</blockquote>
</div><p>
Det har blandt andet SF dog kritiseret og peget på, at eksempelvis mandlige 
pædagoger måske vil være tilbageholdende med at klage over, hvis der i deres 
børnehave er forbud mod, at mænd må skifte børnene. Som et kompromis er 
aftalepartierne derfor blevet enige om, at Institut for Menneskerettigheder 
i stedet for fremover skal kunne indbringe sager af principiel karakter for 
nævnet. </p><p>
»Jeg er rigtig glad for, at det lykkedes at sikre, at Ligebehandlingsnævnet 
fortsat kan behandle sager, hvor der er ikke er en konkret person, der er 
blevet forskelsbehandlet«, siger ligestillingsordfører Özlem Cekic (SF), der 
ligeledes glæder sig over, at de borgerlige partier ikke kom igennem med 
deres forslag om gebyrer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2492750/slut-med-at-klage-over-diskrimination-mod-andre/">Slut med at klage over 
diskrimination mod andre </a></p><p>
Hun skal dog ikke glæde sig for tidligt, for også de konservative indfører 
gerne gebyr, hvis partiet får mere magt efter valget. Men i første omgang 
bakker partiet også op om aftalen, som ligestillingsordfører Charlotte 
Dyremose kalder »et beskedent skridt«. 
</p><p>
»Jeg synes, det er temmelig vigtigt, at vi får et ligebehandlingsnævn, hvor 
det ikke er til grin, det, der foregår. Men det er jo et skridt i den 
rigtige retning, og et skridt i den rigtige retning er det svært at sige nej 
til«, siger Charlotte Dyremose. 
</p><h3>
Minister: Kan sikre reel debat 
</h3><p>
Beskæftigelsesminister Henrik Dam Kristensen glæder sig over, at der trods den 
borgerlige kritik er enighed om aftalen. Han mener ikke, at man kan 
sammenligne et eventuelt gebyr med det gebyr, man også skal betale ved andre 
klageinstanser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2272156/sareen-kuloerte-ligestillingssager-skal-kunne-droppes/">Sareen: Kulørte 
ligestillingssager skal kunne droppes</a></p><p>
»Det er noget andet, hvis du for eksempel har købt en ting, en ny 
opvaskemaskine. Det her handler om noget mere vitalt, ligestilling, og 
derfor synes jeg ikke, vi skal lave den barriere«, siger han, der i 
modsætning til de borgerlige mener, at aftalen rent faktisk vil kunne få en 
effekt. 
</p><p class=" bl-elem">
»Det, vi gerne ville med det her, var at holde ligestillingsdebatten på det 
rigtige spor, så vi ikke skal diskutere swingerklubber og hårklip, men 
reelle ligestillingsproblemer«, siger ministeren. 
</p>	
</div>
</div></body></html>
