---
layout:     post
title: 	    "NHL-back: VM er det største"
post_author:	    
post_date:	    Sat, 02 May 2015 12:20:36 +0200
post_site:	    politiken.dk 
post_link:	    http://politiken.dk/sport/ishockey/ECE2652043/nhl-back-vm-er-det-stoerste/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>
Det er en kæmpe ære og en kæmpe oplevelse og noget, jeg glæder 
mig rigtigt meget til
</p><p class=" bl-elem"/>

<p class="sender">
Oliver Lauridsen 
</p>
</blockquote>
</div><p>
Med afbuddet fra Philip Larsen– gennem mange år Danmarks bedste back – får 
NHL-spilleren Oliver Lauridsen et noget større ansvar ved VM i Tjekkiet, men 
hans rolle vil ikke blive ændret. For mens Philip Larsen har sine forcer 
offensivt, er Oliver Lauridsen stærkest foran eget mål. 
</p><p>
»Bare fordi Philip ikke er med, så forventer jeg ikke, at jeg skal gå ind og 
lige pludselig lave en hel masse point. Jeg kan jo ikke gå ind og ændre på, 
hvordan jeg er«, siger Oliver Lauridsen, der har været på kontrakt i 
NHL-klubben Philadelphia Flyers i fire år og opnået 16 NHL-kampe – den 
seneste i marts i år. 
</p><p>
»Jeg forventer, at min rolle bliver præcis den samme, som den var sidste år og 
forrige år: Jeg skal gå ind og spille godt forsvarsspil og spille fysisk. 
Jeg er en defensiv dynamo, som gør det lettere for holdet og lettere for 
vores angribere at have mere puck«, siger Oliver Lauridsen. 
</p><h3>
Rejste ud som 16-årig
</h3><p>
Allerede som 16-årig, tilbage i 2005, drog Oliver Lauridsen til Sverige, og i 
2008 gik turen videre til Nordamerika, hvor han har spillet lige siden. 
Derfor har VM-turneringerne også betydet nye bekendtskaber med spillere, som 
han ikke tidligere er stødt på. 
</p><p>
»Det er en speciel følelse, man får som et hold, når man spiller for sit land 
sammen med nogle drenge, som man er vokset op med. Men også med nogle, der 
er ældre – som man har set spille, da man var lille. De yngre spillere har 
man aldrig mødt før, og nogle af dem er så unge, at de dårligt var født, 
inden vi andre tog til Sverige. Det er en kæmpe ære og en kæmpe oplevelse og 
noget, jeg glæder mig rigtigt meget til og altid sætter stor pris på«, siger 
Oliver Lauridsen, der også værdsætter et »helt særligt« fællesskab på 
holdet. 
</p><p class=" bl-elem">
»Der er helt klart et kammeratskab, som man ikke finder på så mange andre 
landshold. Vi har aldrig haft problemer med, at der var folk, som var 
egoistiske eller kørte deres eget race. Folk har vist sig fra deres gode 
side og har altid spillet for holdet«, siger Oliver Lauridsen. 
</p>	
</div>

</div></body></html>
