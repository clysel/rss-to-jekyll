---
layout:     post
title: 	    "En weekend i: Besøg byen, hvor Anden Verdenskrig begyndte"
post_author:	    
post_date:	    Sat, 09 May 2015 22:56:55 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2660075/en-weekend-i-besoeg-byen-hvor-anden-verdenskrig-begyndte/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Kort over Gdansk:</b></h4>
<div class="fakta-body" data-buildingblock="embedded_factboxlink">
<span class="img-contimg-fl-left"><img class="image inlineLightBox" src="http://multimedia.pol.dk/archive/00934/Weekend_i_Gdansk_934618w.jpg" alt="" border="0"/></span>
</div>
</div><div class="art-fakta article-box">
<h4 class="">
3 GODE RÅD</h4>
<div class="fakta-body" data-buildingblock="embedded_factboxlink">
<p><b>1. Tjek flyforbindelserne </b></p><p>
Det kan bedst betale sig at flyve til Gdansk. SAS har en direkte rute og 
lavprisselskabet WIZZ Air flyver til Gdansk fra Malmø og åbner en rute 
mellem Billund og Gdansk til juni. Du har derfor gode valgmuligheder. 
</p><p><b>2. Tjek hotelpriserne </b></p><p>
Medmindre du rejser i høj-sæsonen vil du ikke have problemer med at finde 
hotel til en rimelig og ofte nedsat pris. Vælg et hotel i eller omkring 
byens historiske centrum, så du får stemningen med. På nettetvil du ofte 
kunne opnå lavere pris. 
</p><p><b>3. Spis og drik polsk </b></p><p class=" bl-elem">
Polsk mad kommer formentlig aldrig til at udkonkurrere italiensk eller fransk 
mad, men det betyder ikke, at man skal gå uden om den. Prøv for eksempel 
golonka (som svarer til det tyske Eisbein), pierogy (fyldte dejstykker) 
eller bigos (en sammenkogt ret). I Gdansk er det nærmest obligatorisk at 
afprøve byens kendte likør Goldwasser, produceret i byen siden 1598. 
</p>
</div>
</div><p>
Anden Verdenskrigs første skud blev løsnet i havnebyen Gdansk 1. september 
1939 og kastede Europa og resten af verden ud i krig i seks opslidende år. 
</p><p>
Godt 40 år efter blev den kommunistiske østbloks første frie fagforening 
dannet i Gdansk i 1980. Under ledelse af elektrikeren Lech Walesa 
protesterede strejkende værftsarbejdere mod de kommunistiske magthavere. 
</p><p>
Strejken og dannelsen af den frie fagforening Solidarnosc, Solidaritet, lagde 
grunden til det kommunistiske regimes fald og efterfølgende genforening af 
Europa. 
</p><p>
Gdansk er en af Polens ældste og mest charmerende byer. Flere kendte 
personligheder, eksempelvis den tyske filosof Arthur Schopenhauer, den 
nyligt afdøde tyske forfatter Günter Grass og EU’s præsident, Donald Tusk, 
er født her. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/polen/krakow/ECE1905562/cool-kunst-og-joedisk-kulturarv-i-storby-taet-paa-danmark/">Cool kunst og jødisk kulturarv 
i storby tæt på Danmark</a></p><h2 class="bread-text-header first">
FREDAG 
</h2><h3><b>1. Klokken 15: Rav i kongevejens begyndelse</b></h3><p>
Den bedste måde at begynde besøget i Gdansk på, er at tage en tur på 
kongevejen, som er ca. 500 meter lang og går fra byens Brama Wyzynna, den 
øvre port, til Zielona Brama, den grønne port. 
</p><p>
Rav hører til Østersøen og Gdansk, og man bør besøge byens ravmuseum, som 
ligger i en bygning fra middelalderen, der tidligere i historien har 
fungeret som torturkammer og fængselstårn. Her kan man se rav i alle 
afskygninger og dens bearbejdning og anvendelse. 
</p><p><i><a target="_blank" href="http://www.mhmg.gda.pl/oddzial/17/amber-museum">Museum 
Bursztynu</a>, ul. Targ Weglowy 26</i>. 
</p><h3><b>2. Klokken 16: Kæmpe murstenskirke</b></h3><p>
Ulica Dluga er en af byens smukkeste gader med mange arkitektonisk spændende 
huse på begge sider. Drej mod Mariakirken, som skulle være verdens største 
murstenskirke og med sine 105,5 meters længde så stor, at hele 25.000 
mennesker kan deltage i en gudstjeneste eller koncert på samme tid. Kirken 
rummer værdifulde kunstværker, heriblandt maleriet ’Dommedag’ af den flamske 
maler Hans Memling fra 1472. 
</p><p><i class=" bl-elem"><a target="_blank" href="http://www.bazylikamariacka.pl">Bazylika Mariacka</a>, 
ul. Podkramarska 5. (hjemmesiden er kun polsk) </i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE1634034/besoeg-kijevs-spektakulaere-undergrund/">Besøg Kijevs spektakulære 
undergrund</a></p><h3><b>3. Klokken 17: Prut om ravpriserne</b></h3><p>
På Ulica Mariacka ved Mariakirken ligger de fleste forretninger med rav. Gaden 
er meget pittoresk, og ud over rav, sølv og guld sælger forretningerne 
traditionelle kasjubiske (vestslavisk befolkning fra Pommern) broderier. 
Priserne er forholdsvis høje, så det er en god idé at prutte prisen ned. Du 
vil som regel kunne opnå nedslag på 10-20 procent. 
</p><h3><b>4. Klokken 17.30: Forfriskning i god stemning</b></h3><p>
Café Kamienica i Mariacka er det helt perfekte sted til en pause og en bid 
mad. Stedet er hyggeligt, og cafeen er et godt sted for den mindre 
shoppinginteresserede at vente på sin ledsager, som måske har lyst til at 
undersøge Mariackas tilbud grundigere. Snup en sandwich, da dagen byder på 
sen aftensmad. 
</p><p><i><a target="_blank" href="http://www.cafekamienica.com">Café Kamienica</a>, 
ul. Mariacka 37/39</i>. 
</p><h3><b>5. Klokken 19: Koncert på øen</b></h3><p>
Olowianka er en lille ø i floden Motlawa, hvor Polska Filharmonia Baltycka 
holder til. Koncerterne begynder for det meste klokken 19, og det er muligt 
at købe en billet online. 
</p><p><i class=" bl-elem"><a target="_blank" href="http://www.filharmonia.gda.pl">Polska Filharmonia</a> 
Baltycka Olowianka 1.</i></p><h3><b>6. Klokken 21.30: Polens bedste øl</b></h3><p>
Det er naturligvis lidt sent at spise middag klokken 21.30, men koncerten har 
forhåbentlig været det værd. Hotel Gdansk et stenkast fra koncertsalen 
ligger i en bygning fra 1800-tallet og driver ud over et hotel også en 
restaurant og et minibryggeri. Der serveres tre forskellige typer øl – 
bryggeriets mørke type fik titel som Polens bedste øl i 2011 – og ikke 
mindst veltilberedte retter fra polsk og internationalt køkken. 
</p><p><i><a target="_blank" href="http://www.hotelgdansk.com.pl">Hotel Gdansk</a>, 
Szafarnia 9</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE2297961/polen-har-succes-med-at-skildre-sin-barske-fortid/">Polen har succes med at 
skildre sin barske fortid </a></p><h2 class="bread-text-header ">
LØRDAG 
</h2><h3><b>7. Klokken 10: Overdådigt byrådslokale</b></h3><p>
Begynd dagen på rådhuset, som især viser byens tidlige historie. Bemærk især 
Det Røde Rum, som i 1700-tallet var samlingsstedet for byens byråd. Dit blik 
vil formentlig ganske automatisk rette sig mod rummets loft, overdådigt 
dekoreret af den flamske maler Isaac van den Block. 
</p><p><i><a target="_blank" href="http://www.mhmg.gda.pl/oddzial/10/the-main-town-hall">Museum 
Historiczne Miasta Gdanska</a>, ul. Dluga 46/47</i>. 
</p><h3><b>8. Klokken 11.30: Udforsk videre </b></h3><p>
Ulica Dluga slutter ved Gdansk rådhus, fortsættelsen af den hedder Dlugi Targ, 
det lange marked, og er værd at undersøge nærmere, især Neptun-fontænen. 
</p><p>
Huset Zlota Kamenica har efter sigende den mest dekorerede facade i byen. Læg 
også mærke til et antikt Farenheit-termometer på højre side af pladsen til 
ære for den tyske fysiker Gabriel Daniel Farenheit, som i 1686 blev født i 
byen. Pladsen slutter ved Zielona Brama, den grønne port. Lige efter den 
begynder promenaden ved Motlawa. Det var her, skibene med varer til markedet 
i Gdansk lagde til i gamle dage. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/polen/ECE2355426/nej-det-er-ikke-berlin-besoeg-historisk-men-moderne-storby-taet-paa-danmark/">Nej, det er ikke Berlin: Besøg 
historisk, men moderne storby tæt på Danmark </a></p><h3><b>9. Klokken 13: Frokost som i kommunisttiden </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Bar_Turystyczny_JPG_934607y.jpg" alt="" border="0"/><span class="caption"><span class="f-img-caption">simpelt. 
</span>I Bar Turystyczny serveres maden som i kommunisttiden. Foto: Ota Tiefenböck</span></span>
Bar Turystyczny er et nostalgisk tilbageblik til Polen under det kommunistiske 
regime. Du bestiller din mad ved en skranke, betaler og bærer det selv til 
bordet. Maden er ganske velsmagende og ikke mindst billig: 30 kroner for 
suppe, hovedret og vand. Et spisekort på engelsk findes ikke, men du kan 
bare pege på billederne eller tage chancen. Prøv for eksempel ’Placek po 
cygansku’ – sigøjnerpandekage med fyld. 
</p><p><a target="_blank" href="http://www.barturystyczny.pl"><i class=" bl-elem">Bar Turystyczny</i></a><i>, 
ul. Szeroka 8/10</i>. 
</p><h3><b>10. Klokken 14: Shopping på polsk</b></h3><p>
Markedshallen ved Sankt Nikolas Kirke er en oplevelse, og vil du eksempelvis 
have en polsk pølse med hjem, er det her, du skal slå til. Madboderne i 
underetagen er kendte for varernes gode kvalitet. Det er her, madbevidste 
borgere i Gdansk handler. Overetagen består af tøjbutikker med hovedsageligt 
polsk tøj. Bemærk også resterne af en gammel kirke i underetagen. 
</p><p><a target="_blank" href="http://www.halatargowa.pl/home"><i class=" bl-elem">Hala Targowa</i></a><i>, 
Plac Dominkanski 1</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE1303567/70-aar-efter-folkemordet-gammel-joedisk-bydel-lever-igen/">70 år efter folkemordet: 
Gammel jødisk bydel lever igen</a></p><h3><b>11. Klokken 15: Hos chokoladespecialisten</b></h3><p>
Cafeen Czekoladowy Mlyn – chokolademøllen bag den store mølle – er kendt for 
sin chokolade i alle afskygninger. Det kan være svært at få plads på en varm 
sommerdag, men er du heldig, og har du ikke noget imod at indtage nogle (læs 
mange) ekstra kalorier, skal du helt klart bestille en kop varm hjemmelavet 
chokolade. 
</p><p><a target="_blank" href="http://www.czekoladowymlyn.pl"><i class=" bl-elem">Czekoladowy Mlyn</i></a><i>, 
ul. Na Piaskach 1</i>. 
</p><h3><b>12. Klokken 16: Gdansks værft som dengang</b></h3><p>
Indgangen til det gamle skibsværft ser ud, som den gjorde, dengang 
elektrikeren Lech Walesa gik på arbejde her. Bag porten blev der skrevet 
verdenshistorie under en strejke i august 1980. Strejken var afgørende for, 
at Polen fik landets første uafhængige fagforening, Solidarnosc, 
Solidaritet. 
</p><p>
I dag er der bygget et kæmpemæssigt museumscenter, Europæisk 
Solidaritetscenter, ved værftet. En lav bygning længere fremme til 
højre er ligeledes et lille museum. Her var værftets kantine, hvor aftalen 
mellem Solidarnosc og Polens kommunistiske regering blev indgået 31. august 
1980. 
</p><h3><b>13. Klokken 17: Museum som kunstværk </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Europ__isk_Solidari_934609y.jpg" alt="" border="0"/><span class="caption"><span class="f-img-caption">Historie. 
</span>Det Europæiske Solidaritetscenters udstilling af polakkernes vej til frihed er unikt, og nærmest som en kunstudstilling. Foto: Ota Tiefenboeck</span></span>
Europæisk Solidaritetscenter (ECS) åbnede i august sidste år og er ganske 
enkelt en storslået oplevelse. Den supermoderne bygning skal forestille et 
skib, og centret består af et museum, som fokuserer på den polske frie 
fagforening Solidarnosc og kommunismens fald. Udstillingen er ikke mindre 
end et kunstværk, som benytter alle moderne formidlingsformer. Du skal regne 
med at tilbringe lang tid her. 
</p><p>
Er man heldig, kan man møde hovedpersonen i demonstrationerne, den i dag 
71-årige Lech Walesa, som har sit kontor på anden sal i bygningen. I løbet 
af første halvdel af 2015 åbner også et bibliotek, hvor man vil kunne se 
historiske optagelser og billeder. 
</p><p><a target="_blank" href="http://www.ecs.gda.pl"><i class=" bl-elem">Europejskie Centrum 
Solidarnosci</i></a><i>, pl. Solidarnosc 1</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/guider/prag/insiderguider/ECE1506347/foraar-i-prag-faa-det-bedste-af-byen-paa-en-weekend/">Forår i Prag: Få det bedste af 
byen på en weekend</a></p><h3><b>14. Klokken 20: En gourmetmiddag</b></h3><p>
En af Gdansks bedste restauranter, Pod Lososiem, ligger i et gammelt hus, der 
tidligere har været en likørfabrik. Mange kendte mennesker har spist her, 
hvilket fremgår af billedtavlen ved indgangen. 
</p><p>
Du kan eksempelvis bestille de retter, som pave Johannes Paul II fik serveret 
her i 1999, eller spise som den forhenværende amerikanske præsident George 
Bush. Husk at prøve Goldwasser, Gdansks velkendte likør. 
</p><p><a target="_blank" href="http://politiken.dk/rejser/storbyogkultur/ECE2660075/en-weekend-i-besoeg-byen-hvor-anden-verdenskrig-begyndte/www podlososiem.com.pl"><i class=" bl-elem">Restauracja Pod Lososiem</i></a><i class=" bl-elem">, 
ul. Szeroka 52/54. </i></p><h2 class="bread-text-header ">
SØNDAG 
</h2><h3><b>15. Klokken 10: Gdansks sjove katedral</b></h3><p>
Kvarteret Oliwa er især kendt for sin katedral. Du kan tage S-tog eller 
sporvogn nummer 2. Det sidstnævnte anbefales, da du på den måde får set 
Gdansk også uden for byens historiske centrum. Tag sporvognen ved Brama 
Wyzynna eller fra Gdansk banegård til endestationen. Herfra er der omkring 
10 minutters gåtur til Oliwa- katedralen, som kun er 8,3 meter bred. 
Katedralen er interessant på grund af sin arkitektoniske udformning, to høje 
gotiske tårne med et barok-midterstykke. Derudover for et orgel fra 
slutningen af 1700-tallet. Orgelmusikken her er ledsaget af engle, der 
puster i horn, og diverse klokker, der bevæger sig samtidig med 
orgelspillet. 
</p><p>
Søndag klokken 10 er der gudstjeneste, hvor du kan inspicere ikke kun kirken, 
men også se og høre kirkens orgel i aktion. 
</p><p><a target="_blank" href="http://www.archikatedraoliwa.pl"><i class=" bl-elem">Oliwa Katedral</i></a><i>, 
Biskupa Edmunda Nowickiego 5</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE1956434/diktatorens-megapalads-kom-med-ind-i-verdens-naeststoerste-bygning/">Diktatorens megapalads: Kom 
med ind i verdens næststørste bygning</a></p><h3><b>16. Klokken 12.30: Her blev skrevet historie </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Monument_Westerplat_934616d.jpg" alt="" border="0"/><span class="caption"><span class="f-img-caption">FOTO: 
</span>Ota Tiefenböck</span></span>
Intet besøg i Gdansk uden at besøge stedet, hvor Anden Verdenskrig begyndte i 
1939, Westerplatte. Gdansk var på det tidspunkt en fristad, som hverken 
tilhørte Tyskland eller Polen. Polen havde en lille gruppe soldater på 
halvøen Westerplatte ved indsejlingen til byen, som blev angrebet af 
tyskerne 1. september 1939. 182 polske soldater, som var udstationeret her, 
holdt stand i syv dage, men måtte til sidst kapitulere. 
</p><p>
Et monument, en bombet militærbarak samt enkelte udstillingstavler placeret i 
naturen omkring stedet markerer begivenheden. Der er umiddelbart ikke meget 
at komme efter, men selve følelsen af, at det var her, Anden Verdenskrig 
begyndte, opvejer strabadserne. Et stort museum om krigen er planlagt på 
stedet. 
</p><p>
Ud over bus og tog sejler der alt efter tidspunktet på året også skibe mellem 
Westerplatte og Gdansk. 
</p><p class=" bl-elem"><a target="_blank" href="http://www.mhmg.gda.pl/oddzial/13/westerplatte"><i class=" bl-elem">Westerplatte</i></a><i>, 
ul. Mjr. Sucharskiego</i>. 
</p>	
</div>

</div></body></html>
