---
layout:     post
title: 	    "Italien frygter øget kaos i Libyen"
post_author:	    
post_date:	    Sat, 18 Apr 2015 10:24:39 +0200
post_site:	    politiken.dk 
post_link:	    http://politiken.dk/udland/ECE2633329/italien-frygter-oeget-kaos-i-libyen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De kom igen i går og i nat: Tv-reportagerne viste de efterhånden kendte 
billeder af redningsfolk, som bærer babyer og små børn i land fra 
redningsfartøjer, mens deres forældre – hvis forældrene i det hele taget 
ledsager børnene – forsøger at holde styr på de få ejendele, de har med på 
rejsen til et nyt kontinent og en ny tilværelse. 
</p><p>
600 nyankomne til Palermo, 45 til Trapani, 300 til Porto Empedocle. Time efter 
time offentliggør medierne listen over redningsfartøjer, som bringer nye 
flygtninge og migranter til de sicilianske havne, mens denne dramatiske 
monotoni bliver brudt af rystende beretninger. 
</p><p>
De kommer blandt andet fra Libyen. Et italiensk fiskefartøj menes kapret ud 
for Libyens kyst med den italienske besætning om bord, og myndighederne 
frygter, at en lokal milits står bag. 
</p><p>
For menneskesmuglerne udnytter det totale kaos i landet, hvor militser og 
væbnede grupper kontrollerer flere havnebyer og dermed også ’trafikken’ i 
retning mod Italien. Mindst en af disse militser har meldt sig under 
Islamisk Stats banner. 
</p><p>
Imens fastholder flere EU-lande deres afvisning af at deltage i 
redningsaktioner, og mens EU-kommissionen fortsat forholder sig passiv, 
skærer den italienske admiral Domenico De Michele igennem: »På havet er det 
påbudt at komme skibbrudne og mennesker i fare til hjælp«, siger han til 
avisen La Repubblica. 
</p><p class="art-ext-other">

</p><p/><p>
Det er klar tale fra admiralen, der ligesom hovedparten af landets politikere 
udmærket ved, at Italien ligesom Malta betaler en høj pris for at være nabo 
til Libyen, hvor omkring 500.000 mennesker fra Mellemøsten og hele Afrika 
ifølge flere eksperter venter på at krydse Middelhavet. 
</p><h3>
Angribe ondets rod 
</h3><p>
Der kan være tale om flere – eller færre. Ingen har f.eks. tal på de migranter 
og flygtninge fra lande som Mali, Senegal, Ghana og Syrien, som i disse 
timer er på vej mod Libyen. Kendsgerningen er, at de er på vej til Libyen og 
derfra til Europa. 
</p><p>
Muligvis vover flere forsøget i forhåbningen om, at de i tilfælde af problemer 
på havet bliver samlet op af redningsfartøjer eller de fragt- og tankskibe, 
som i mange tilfælde deltager aktivt i eftersøgningen af skibbrudne og 
dermed gør mere end deres pligt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2631976/doedstallet-i-middelhavet-stiger-drastisk-efter-drukneulykker-paa-stribe/">Dødstallet i Middelhavet 
stiger drastisk efter drukneulykker på stribe</a></p><p>
Men det er ikke afgørende. Argumentet om, at redningsaktionerne virker som en 
magnet, som er flere EU-landes argument, holder ikke, lyder det fra 
eksperter fra for eksempel Den Internationale Organisation for Migranter, 
IOM, samt FN’s højkommissær for flygtninge, Antoni Guterres.
</p><p>
Redningsindsatsen er afgørende på kort sigt. »Men vi bliver nødt til at tage 
fat om ondets rod«, lyder det fra den italienske regeringschef, Matteo 
Renzi. 
</p><h3>
International styrke? 
</h3><p>
Centrum-venstre politikeren Matteo Renzi ved udmærket, at roden er krige og 
fattigdom. Men for Italien hedder den lige nu Libyen. Efter det vestlige 
angreb på diktatoren Moamar Gaddafi i marts 2011 og styrets fald senere på 
året har det totale kaos bredt sig i landet, der reelt er uden regering. 
</p><p>
Våben fra diktatorens store lagre er spredt over hele Nordafrika og 
Sahel-regionen, og militser kontrollerer dele af landet og flere havnebyer, 
muligvis i samarbejde med terrorgrupper, som flere italienske 
undersøgelsesdommere antyder. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/int_europa/ECE2631445/italien-anholder-flygtninge-for-at-smide-kristne-over-bord/">Italien anholder flygtninge 
for at smide kristne over bord</a></p><p>
Derfor ønsker Italien en international aktion for at stabilisere Libyen. »Vi 
har diskuteret i flere måneder. Men nu er det påtrængende, og vi kan ikke 
vente længere. Italien kan ikke have et kalifat, som hersker på kysterne 
lige over for os«, sagde forsvarsminister Roberta Pinotti for nylig til 
avisen Il Messagero. 
</p><p>
Italienerne tilbyder at stille sig i spidsen for en international styrke med 
FN-mandat, som skal forsøge at stabilisere situationen i Libyen. 
</p><h3>
Situationen er fastlåst 
</h3><p>
I sig selv er opgaven vanskelig. Et af de mange spørgsmål er, hvor lang tid en 
sådan operation kommer til at vare – og de politiske og eventuelt militære 
omkostninger er uoverskuelige. 
</p><p>
I selve Libyen har hverken Italien eller andre vestlige lande grupper, de kan 
forhandle med på trods af, at Italien som tidligere kolonimagt kender 
landet. Forbindelserne mellem Libyen og Italien var tætte under oberst 
Gaddafi, men i dag har de mange italienske virksomheder, som bl.a. arbejdede 
i oliesektoren, stort set trukket sig ud af landet. 
</p><p>
Den såkaldte regering i hovedstaden Tripoli repræsenterer kun sig selv. 
Politiet er dybt korrupt og fungerer stort set ikke. 
</p><p>
En anden gruppe hersker i storbyen Benghazi, og rundt omkring i landet har 
stammeledere og lokale militsledere herredømmet over større eller mindre 
områder. De indgår skiftende alliancer, som kan forandre sig fra den ene dag 
til den anden. 
</p><h3>
Risikabel intervention 
</h3><p>
En ny vestlig intervention vil omgående blive udråbt som et nyt kristent 
korstog både i selve Libyen, i nabolandene og i den muslimske del af Afrika. 
</p><p>
Det risikerer at give ekstreme grupper og terrorister yderligere vind i 
sejlene, hvilket der ikke er brug for netop nu, hvor kampen imod Islamisk 
Stat raser i Irak. 
</p><p>
Nabolandene som Tunesien lider ganske vist under det libyske kaos. I Tunesien 
opererer islamistiske grupper med basis i Libyen, og Algeriet følger 
udviklingen med stor bekymring. 
</p><p>
Alligevel modsætter Algeriet sig en vestlig intervention i Libyen. Vurderingen 
i pressen er, at europæerne ønsker at spille deres egne kort, og flere 
medier henviser til, at den vestlige aktion mod oberst Gaddafi næppe kan 
betegnes som en succes. Libyen er ved at udvikle sig til regulær base for 
terrorister, og våben fra det tidligere libyske regime flyder overalt i 
Mellemøsten og Sahel-regionen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/fortaelling/ECE2456634/hvis-vi-ikke-redder-de-her-mennesker-saa-doer-de-sgu/">»Hvis vi ikke redder de her 
mennesker, så dør de sgu«</a></p><p>
Et andet problem er: Hvem skal deltage? De eneste to EU-lande med en reel 
militær kapacitet er Frankrig og Storbritannien. Briterne stiller næppe op, 
og franskmændene er engageret i Mali og i kampen mod Islamisk Stat i Irak. 
Tyskland er som vanligt totalt fraværende, og EU eksisterer ikke på det 
militære plan. 
</p><p class=" bl-elem">
Imens frygter italienerne, at Sicilien bliver et brohoved for terrorister, og 
på det indenrigspolitiske plan forsøger højreekstreme partier at udnytte 
situationen i takt med, at stadig flere skibe med flygtninge sætter kurs mod 
Italien. 
</p>	
</div>

</div></body></html>
