---
layout:     post
title: 	    "Streaming overhaler live-tv som amerikanernes foretrukne"
post_author:	    
post_date:	    Fri, 24 Apr 2015 11:46:21 +0200
post_site:	    politiken.dk 
post_link:	    http://politiken.dk/kultur/filmogtv/ECE2639532/streaming-overhaler-live-tv-som-amerikanernes-foretrukne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Streamingtjenester som Netflix og HBO har længe bidt etablerede tv-kanaler i 
haserne i kampen om at blive seernes foretrukne underholdningsalter. 
</p><p>
Og nu er vægtskålen tippet i USA: Når amerikanerne ser film og tv gør de det 
hellere via en streamingtjeneste end ved at tænde for fjernsynet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ft/ECE2525149/meget-moderne-mediemogul-tager-kampen-op-med-netflix/">Meget moderne mediemogul tager 
kampen op med Netflix</a></p><p>
56 procent af amerikanerne streamer månedligt film på nettet, mens 53 procent 
streamer tv-programmer. 
</p><p>
Til sammenligning foretrækker 45 procent at se tv live i fjernsynet. 
</p><p>
Det viser en ny undersøgelse fra det internationale konsulentfirma Deloitte, 
skriver magasinet <a target="_blank" href="http://variety.com/2015/digital/news/streaming-overtakes-live-tv-among-consumer-viewing-preferences-study-1201477318/">Variety</a><i class=" bl-elem">(eksternt link). </i></p><h3>
Ekspert: Samme udvikling vil ske i Danmark 
</h3><p>
Udviklingen kommer ikke bag på Claus Bülow Christensen, der er digital 
medieanalytiker hos Zibra Digital Media Group: 
</p><p>
»Tidligere undersøgelser har peget i samme retning, men tv-stationerne har 
lidt slået det hen. Men nu er tendensen klar: Seernes øjne er rettet mindre 
mod tv og mere mod streaming, hvor man kan se, hvad man vil, når man vil. 
Bortset fra eksempelvis til sportsbegivenheder vil programsat fjernsyn give 
mindre og mindre mening«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2348192/netflix-runder-nu-50-millioner-abonnenter/">Netflix runder nu 50 millioner 
abonnenter</a></p><p>
Claus Bülow mener, at selvom det amerikanske og det danske tv-marked er 
forskelligt på mange fronter, vil samme udvikling gøre sig gældende i 
Danmark i fremtiden: 
</p><p>
»Amerikanske undersøgelser er klart et udtryk for, hvor de danske forbrugere 
er på vej hen. Det samme sker som regel i Danmark med 2-3 års forsinkelse. 
Det så vi med Netflix’ udvikling, og Blockbuster, der døde nogle år senere i 
Danmark end i USA. Og vi ser allerede nu undersøgelser, der viser, at 
Netflix bliver mere og mere populær blandt danskerne, der samtidig skærer 
ned på deres kabel-tv-pakker«, siger han. 
</p><h3>
Streaming hitter særligt blandt unge 
</h3><p>
Den amerikanske undersøgelse viser, at streaming særligt hitter blandt unge. 
</p><p>
I aldersgruppen 14-25 år svarer 72 procent, at streaming af film og tv er 
blandt deres favorittjenester, mens kun 58 procent siger det samme om 
betalings-tv-kanaler, skriver Variety. 
</p><p>
Hver fjerde af de unge i den aldersgruppe har derfor enten opsagt deres 
betalings-tv-kanaler eller ikke haft nogen indenfor det seneste år. Og hvis 
de endelig ser fjernsyn, så gør de det overvejende på computer, tablet eller 
smartphone, fremfor på et fjernsyn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2387420/yousee-lancerer-ny-app-saa-du-kan-tage-dit-tv-med-overalt/">YouSee lancerer ny app, så du 
kan tage dit tv med overalt</a></p><p>
Ældre amerikanere er dog mere loyale overfor flow-tv'et. 
</p><p>
Fire ud af fem blandt de 32-48 årige har stadig fjernsynet blandt deres 
favorittjenester, mens lidt under halvdelen siger det samme om streaming. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2254201/producenter-drs-gratis-streaming-truer-dansk-film-og-tv/">Producenter: DR's gratis 
streaming truer dansk film og tv</a></p><p>
Undersøgelsen viser også, at såkaldt <i>binge-watching</i>, 
hvor man ser flere serieafsnit i træk, er stort blandt de amerikanske 
streamere. 
</p><p class=" bl-elem">
68 procent siger i undersøgelsen, at de kaster sig ud i en seriemaraton. Ud af 
dem gør en tredjedel det ugentligt. 
</p>	
</div>

</div></body></html>
