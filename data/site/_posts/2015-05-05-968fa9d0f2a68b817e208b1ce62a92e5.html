---
layout:     post
title: 	    "Dansk togdrift er i topklasse ... sådan da"
post_author:	    
post_date:	    Tue, 05 May 2015 06:23:30 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2654211/dansk-togdrift-er-i-topklasse--saadan-da/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det vil formentlig komme som en overraskelse for mange tusinde togpassagerer, 
at Danmark i en ny rapport udnævnes til at have den tredjebedste togdrift i 
Europa. Sådan føltes det næppe, da passagerer for to dage siden ventede i 
timevis på aflyste og forsinkede tog, da sporarbejde på Fyn havde ødelagt et 
signalsystem. 
</p><div class="art-fakta article-box">
<h4 class="">
Europas nr. 3 </h4>
<div class="fakta-body" data-buildingblock="embedded_factboxlink">
<p>
Danmark er i en ny rapport fra Boston Consulting Group udnævnt til det 
tredjebedste togland i Europa. Analysen bygger på tre områder:
</p><p><b>Sikkerhed:</b> Her ligger Danmark delt nr. 1 sammen med Storbritannien.
</p><p><b>Kvalitet</b> (f.eks.. punktlighed og hastighed). Her er Danmark nr. 3 efter 
Frankrig og Finland.
</p><p><b>Udbredelse:</b> Her er Danmark nr. 11.
</p><p class=" bl-elem"><i class=" bl-elem">Kilde: 2015 European Railway Performance Index, Boston Consulting Group</i></p>
</div>
</div><p/><p>
For eksempel en sydfynsk 6. klasse, der i to år havde forberedt en tur til de 
finske Ålandsøer og måtte tilbringe hele natten på vejen, mens de forgæves 
forsøgte at få hjælp fra DSB til at nå til Sverige. 
</p><p>
»Vi er med på, at der kan ske fejl, men ikke at man skal behandles sådan, som 
vi er blevet – hvor de bare var fuldstændig ligeglade med os«, siger en af 
lærerne, Thomas Jessen, til <a href="http://www.fyens.dk/svendborg/Surt-Aflyst-tog-og-motorvejskoe-spolerede-skoletur/artikel/2706604" target="_blank">fyens.dk</a>. </p><div class="art-quote article-box">
<p class="quote"/>
<blockquote>
<p class="quote-txt">
Vi er med på, at der kan ske fejl, men ikke at man skal behandles sådan, som 
vi er blevet 
</p>
<p class="sender">
Thomas Jessen, lærer, Øster Åby Friskole 
</p>
</blockquote>
</div><p/><p>
Og det vil formentlig være en lige så stor overraskelse for de mange tusinde 
passagerer, der i morges måtte vente tre timer på åbningen af Kystbanen, 
fordi to afdelinger i BaneDanmark glemte at tale sammen om færdiggørelsen af 
et andet sporarbejde. 
</p><p>
»Der er snart ikke noget, der kan komme bag på mig mere«, lød det i DR P4 
København tørt fra Michael Randropp, talsmand for Kystbanens pendlere. 
</p><h3>
Grund til tilfredshed 
</h3><p>
Men skal man tro den internationale analysevirksomhed Boston Consulting Group 
(BCG), så bør de danske togpassagerer være ganske godt tilfredse med DSB og 
BaneDanmark. For trods svipserne har Danmark et af Europas bedste 
togsystemer. Faktisk er Danmark nummer tre efter Schweiz og Sverige i det 
netop udkomne European Railway Performance Index. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2583469/dsb-skal-koere-oftere-og-med-stoerre-tog-med-det-samme-personale/">DSB skal køre oftere og med 
større tog med det samme personale</a></p><p>
»Det må jeg sige, at det overraskede mig lidt positivt på nationens vegne«, 
siger Per Homann Jespersen, der er lektor på RUC og forsker i togtrafik. 
</p><div class="art-quote article-box">
<p class="quote"/>
<blockquote>
<p class="quote-txt">
Det overraskede mig lidt positivt på nationens vegne
</p>
<p class="sender">
Per Homann Jespersen, trafikforsker, RUC 
</p>
</blockquote>
</div><p/><p>
»Men på den anden side passer det ganske godt med, hvad vi ved fra andre 
internationale undersøgelser: Vores kollektive trafik får gode karakterer ud 
fra objektive kriterier, men vi er mere utilfredse med den end indbyggerne i 
de fleste andre lande – måske fordi vi har højere forventninger«. 
</p><h3>
Danskerne kører ikke galt 
</h3><p>
Undersøgelsen fra Boston Consulting Group fokuserer da heller ikke kun på, om 
togene kører til tiden. Det er faktisk kun en lille del. Samlet vægtes 
forsinkelser kun med en sjettedel af den samlede score i indekset. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2564678/dsbs-spareplan-hoester-stoerre-gevinster-end-ventet/">DSB's spareplan høster større 
gevinster end ventet</a></p><p>
Andre dele bygger på detaljer, som danske togpassagerer ofte ikke skænker en 
tanke. For eksempel vægtes sikkerhed dobbelt så tungt i indekset som 
punktlighed. Her deler Danmark førstepladsen med Storbritannien, et godt 
stykke foran de andre nordiske lande og Tyskland. 
</p><p>
Men selv på områder som punktlighed og pris scorer Danmark pænt og i øvrigt 
lidt bedre end både Schweiz og Sverige. 
</p><p>
»Selv om der er kritik af punktligheden af de danske jernbaner, så er den 
faktisk ikke så ringe endda«, påpeger Otto Anker Poulsen, der er 
trafikforsker ved DTU Transport. 
</p><h3>
Punktlighed på 94 procent 
</h3><p>
DSB havde i 2014 en punktlighed på 94 procent – hvor alt under seks minutters 
forsinkelse for regional- og fjerntog blev målt som rettidigt. I et udkast 
til en ny servicekontrakt hedder det, at det tal skal ned på under tre 
minutter. 
</p><div class="art-quote article-box">
<p class="quote"/>
<blockquote>
<p class="quote-txt">
Er den god nok? Nej, det er den ikke. Vi prøver hele tiden at blive bedre
</p>
<p class="sender">
Anders Egehus, direktør for DSB Operation 
</p>
</blockquote>
</div><p/><p>
»Inden for de grænser og de rammer, vi har, synes jeg faktisk den rettidighed, 
vi har leveret, er flot nok. Er den god nok? Nej, det er den ikke. Vi prøver 
hele tiden at blive bedre«, siger Anders Egehus, direktør for DSB Operation. 
</p><p>
Faktisk ville Danmark ligge som en klar nummer et i BCG-indekset, hvis der var 
flere, der tog toget eller brugte det til fragt. For danskerne bruger toget 
langt sjældnere end de fleste andre lande i Nordeuropa, som vi normalt 
sammenligner os med, og det koster point i indekset. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2406630/skrotning-af-ic4-togene-kan-foere-til-dsbs-konkurs/">Skrotning af IC4-togene kan føre 
til DSB's konkurs </a></p><p>
Det er synd, mener Forbrugerrådet Tænk. Sidste år stiftede rådet initiativet 
Passagerpulsen, der skal øge tilfredsheden med den kollektive trafik. 
</p><p>
I går afholdt Passagerpulsen en stor konference på Christiansborg, hvor temaet 
var, at man skulle sætte passagererne i centrum. Af samme grund blev der 
uddelt priser til de selskaber, der var bedst til kundeservice. 
</p><p>
Her var DSB ikke med: Fynbus tog hovedprisen, mens Bornholms Trafikselskab fik 
prisen for bedste kundeservice over telefonen. 
</p><h3>
Møgsag løst i anden omgang 
</h3><p>
Her er sager som de sydfynske skoleelever fra Øster Åby Friskole, der skulle 
til Åland, meget sigende, mener Mette Boye, der er afdelingschef i 
Forbrugerrådet Tænk og ansvarlig for Passagerpulsen. 
</p><p>
Ifølge fyens.dk var de 21 elever og 2 lærere ulykkelige, da de stod på Nyborg 
Station og blev mødt af en aflysningstavle. Det havde taget to år og 40.000 
kroner at komme så langt. Straks tilbød nogle forældre at køre børnene til 
Kastrup Lufthavn. 
</p><p>
Over telefonen fik de nej fra DSB, for det var ikke procedure. I stedet blev 
der sendt en taxabus. Men det kostede så lang tid, at de mistede toget til 
Malmø. Og da DSB ikke kunne finde ud af, om man ville bekoste et hotel i 
København, måtte 6.-klassen tage nattoget tilbage til Nyborg. 
</p><p>
Mandag formiddag indså DSB, at den sag var klaret rigtig dårligt. Eleverne fik 
i går aftes en busrejse til Stockholm og nye billetter til Åland. 
</p><p>
DSB’s Anders Egehus er ked af sagen, der var »rigtig uheldig« og »skulle have 
været håndteret anderledes« – men minder om, at det var en kaotisk dag. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2383088/dsb-pendlere-koeleranlaegget-virker-ikke-doerene-virker-ikke-og-toiletterne-er-i-udu/">DSB-pendlere: Køleranlægget 
virker ikke, dørene virker ikke og toiletterne er i udu</a></p><p>
Mette Boye fra Passagerpulsen påpeger, at det er den slags sager, 
trafikselskaberne skal være bedre til at håndtere, hvis folk skal gøres 
glade for den kollektive trafik, så den får det ry, den fortjener ud fra de 
objektive kriterier. 
</p><p class=" bl-elem">
»Vores undersøgelser viser, at Bornholm, der vandt prisen for telefonisk 
kundeservice, er rigtig gode til at sætte sig i kundens sted. Som denne sag 
beskrives lyder det, som om regler – i hvert fald i første omgang – er gået 
forud for at løse problemet«. 
</p>	
</div>

</div></body></html>
