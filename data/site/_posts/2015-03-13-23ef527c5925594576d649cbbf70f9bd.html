---
layout:     post
title: 	    "Fødevareminsteren freder gedder for at lokke turister til Danmark"
post_author:	    
post_date:	    Fri, 13 Mar 2015 19:19:20 +0100
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2586812/foedevareminsteren-freder-gedder-for-at-lokke-turister-til-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmark skal fremover være et internationalt slaraffenland for internationale 
geddefiskere. 
</p><p>
Derfor freder fødevareminister Dan Jørgensen (S) nu gedderne i Stege Nor og 
havet omkring Møn ved Sydsjælland. Det skriver <a href="http://pleasure.borsen.dk/fri/artikel/1/301016/danmark_skal_vaere_europas_nye_fiskemagnet.html" target="_blank">pleasure.dk</a>. </p><p>
Fredningen betyder, at lystfiskere, der fanger de eftertragtede 
brakvandsgedder i området, skal genudsætte fangsten, mens en femårig 
forsøgsperiode med forbud mod anvendelse af nedgarn fra 1. februar til 1. 
maj, samtidig skal være med til at sikre stærkere og større bestande af 
gedder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2383940/glubsk-rovfisk-skal-faa-turister-til-sjaelland/">Glubsk rovfisk skal få 
turister til Sjælland</a></p><p>
»Gedde-bekendtgørelsen træder i kraft i dag, og den vil give et kæmpe løft for 
geddefiskeriet i Danmark. Lystfiskerne har bedt om det i årtier, og nu gør 
vi det så. Både af hensyn til fiskerne og deres sunde fritidsinteresse, men 
også de indtægter som de tilrejsende turister tilfører«, siger Dan Jørgensen 
til pleasure.dk. 
</p><p>
Forbuddet skal udover at styrke geddebestanden forhåbentligt være med til, at 
også andre områder i Danmark beskyttes mod garnfiskeri til fordel for 
lystfiskerturismen, der kan genere større indtægter. En analyse fra 
Ministeriet for Fødevarer, Landbrug og Fiskeri i 2010 viste, at der årligt 
omsættes for 2,9 milliarder kroner i fiskegrej, fiskebåde, restaurantbesøg 
og overnatninger i forbindelse med lystfiskeri herhjemme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2389360/foedevareministeren-stoetter-planer-om-indsats-for-fisketurisme/">Fødevareministeren støtter 
planer om indsats for fisketurisme</a></p><p>
Tidligere har ministeren til Politiken sagt, at netop mulighederne for 
lystfiskerturisme skal opprioriteres i Danmark. 
</p><p>
»Lystfiskerturismen har et ret stort potentiale herhjemme. Vi har selv en halv 
million lystfiskere, og der er allerede mange turister, der benytter 
muligheder for at fiske i Danmark, når de alligevel er her«. 
</p><p class=" bl-elem">
Det er blandt andet turister fra Holland og Tyskland, man håber at trække til 
med de nye tiltag. 
</p>	
</div>
</div></body></html>
