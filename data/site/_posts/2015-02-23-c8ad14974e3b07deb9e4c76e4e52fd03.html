---
layout:     post
title: 	    "Frankrig sætter hangarskib ind i kampen mod IS"
post_author:	    
post_date:	    Mon, 23 Feb 2015 09:29:53 +0100
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2558726/frankrig-saetter-hangarskib-ind-i-kampen-mod-is/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/></p>

</div>
</div>
<p>
Den franske regering opruster i kampen med Islamisk Stat (IS) med et 
hangarskib til støtte for luftangreb mod den islamistiske gruppe i Irak. 
</p><p>
»Hangarskibet 'Charles de Gaulle' bliver indsat her til morgen«, siger en 
talsmand for den franske forsvarsminister, Jean-Yves Le Drian. 
</p><p>
Det første Rafale-kampfly lettede mandag morgen fra hangarskibet, mens det 
sejlede omkring 200 kilometer fra nordkysten af Bahrain dybere ind i Den 
Persiske Golf mod Irak. 
</p><p>
Med 'Charles de Gaulle' tæt på Irak har de franske kampfly halveret distancen 
til målene i landet i forhold til basen i De Forenede Arabiske Emirater. 
</p><h3>
Initiativtager til kampagne 
</h3><p>
Frankrig deltager med ni Rafale-fly og seks Mirage-fly i koalitionen i Irak. 
De har hidtil fløjet fra baser i Jordan og De Forenede Arabiske Emirater. 
</p><p>
Frankrig er en af initiativtagerne i den USA-ledede koalition mod IS. 
</p><p>
Den franske præsident, François Hollande, var vært for det første store, 
internationale møde, da lande fra både Europa og Mellemøsten i efteråret 
besluttede at indlede en offensiv i Syrien og Irak. 
</p><p class=" bl-elem">
Danmark deltager, men som tilfældet er med bidrag fra flere andre lande i 
koalitionen, er danske kampfly udelukkende aktive over Irak, hvor man modsat 
Syrien har et mandat fra regeringen til at hjælpe. 
</p>	
</div>
</div></body></html>
