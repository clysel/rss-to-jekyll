---
layout:     post
title: 	    "Lars Kaalund: Man mister noget privat, når man bliver et kendt ansigt"
post_author:	    
post_date:	    Sun, 29 Mar 2015 10:16:05 +0200
post_site:	    politiken.dk 
post_link:	    http://politiken.dk/kultur/scene/ECE2608634/lars-kaalund-man-mister-noget-privat-naar-man-bliver-et-kendt-ansigt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Blå bog</h4>
<h5>
Lars Kaalund</h5>
<div class="fakta-body" data-buildingblock="embedded_factboxlink">
<p>
Dansk skuespiller, instruktør og teaterdirektør. Født 29. maj 1964. Oprindelig 
uddannet blikkenslager og siden uddannet ved Statens Teaterskole 1992.
</p><p>
Stifter af teatret Mungo Park i Allerød i 1992 og leder af teatret til 1998. 
Chef på Østre Gasværk 1998-2007. Modtog teaterjournalisternes instruktørpris 
Teaterkatten i 2001 for sin iscenesættelse af Shakespeares ’Othello’. Han 
har også instrueret Det Kongelige Teaters udendørsforestilling ’Robin Hood’ 
(2013) i Dyrehaven.
</p><p>
Som skuespiller er han især kendt for sine roller i filmene ’Den eneste ene’ 
(1999) og ’Italiensk for begyndere’ (2000).
</p><p>
Lars Kaalund har også instrueret flere episoder af tv-serierne ’Nikolaj og 
Julie’ (2003) og ’Rita’ (2012-15), og han er aktuel som instruktør af 
miniserien ’Hjørdis’.
</p><p class=" bl-elem"><i class=" bl-elem">Research: Politikens Bibliotek?</i></p>
</div>
</div><p>
Den der: ’Åh, nu opdager de nok snart, at jeg overhovedet ikke kan noget’, 
ikke? Den holder op. Uden at blære mig kan jeg godt sige nu, at der er nogle 
ting inden for det her fag, som jeg simpelt hen har <i>lært</i>. Og det 
er vel det, der hedder erfaring. Hvis jeg var blevet ved med at være 
blikkenslager og havde lagt lige så mange kræfter i dét, så havde jeg <i>eddermanme</i> 
også været god med en rørtang nu. 
</p><p>
Blovstrød var en soveby. Nogle parcelhuse, nogle marker, en skov. Barndommen 
var lang, og mange af drengene blev håndværkere. Jeg blev blikkenslager. 
</p><p>
Jeg havde spillet skuespil med Dr. Dante nogle år, og da jeg ikke gjorde det 
mere, fandt jeg en novelle, min ven Nikolaj Cederholm havde skrevet. Den 
handlede om en ung desperado, så den var jeg jo fascineret af. Så jeg skrev 
et postkort til CaféTeatret, om ikke jeg skulle lave den som forestilling. 
Der har jeg været 22. »O.k., Lars«, sagde de, »hvordan vil du finansiere 
det?«. »Nå, men det sørger jeg selv for«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/ECE2601725/granhoej-dans-fortolker-balletklassiker-paa-forfoerende-vis/">Granhøj Dans fortolker 
balletklassiker på forførende vis</a></p><p>
1990’erne var de dejlige dage. Det var vildt sjovt. Jeg blev færdig på 
teaterskolen i 1992 – vi vandt EM – og så fik jeg det der teater af 
Danterne, da de flyttede til byen, oppe i Allerød. Nu havde jeg mit eget 
sted. Så kom jeg der med mine kammerater fra teaterskolen og sagde: »Nu er 
det os! Lad os lave noget teater, der handler om dem, vi er lige her, lige 
nu«. Vi syntes jo, teatret var bedaget. Vi sagde: »Hvorfor taler de sådan? 
Kan de ikke sige et bandeord? Må de ikke tale om kønsdele?«. 
</p><p>
Hvis man er meget rastløs, så kan man godt undervejs i livet veksle den 
rastløshed til flittighed. Der skal jo <i>ske</i> noget. Hele tiden. 
</p><p>
Min datter bliver to til juni. Og det er <i>instant love</i>. Uforklarligt, 
voldsomt, vidunderligt. Da jeg var i 40’erne, var jeg faktisk <i>ret</i> 
skruk. Der ville jeg godt have haft nogle børn, men konstellationen var ikke 
til det. Jeg var 49, da jeg blev far. Men en stor del af livet <i>er</i> 
altså det her med at forplante sig. Og det kan man mærke. Det er jo også 
derfor, kvinder især bliver helt vanvittige, hvis det ikke indtræffer. Der 
gror små mosarter på steder i Sibirien, hvor det aldrig er over 
frysepunktet. Som krabler frem og siger: »Hey, jeg vil også være med!«. Liv 
vil frem. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Hvis man er meget rastløs, så kan man godt undervejs i livet veksle den rastløshed til flittighed. Der skal jo <i>ske</i> noget </p>

</blockquote>
</div><p>
Da jeg blev direktør for Østre Gasværk, erklærede jeg straks, at det her var 
musicalfrit område. Så gik der nogle år, og så kunne jeg vælge mellem at 
lukke butikken eller lave en musical. Og så lavede jeg ’Jesus Christ 
Superstar’.</p><p>
Hvis man som menneske bliver ved med at drible rundt imellem forhold og aldrig 
falder til ro i ét af dem, kan man jo godt stille spørgsmålet, om man 
overhovedet er i stand til at elske et andet menneske? Sådan for alvor. Men 
uden at det skal lyde kynisk, så kan man jo aldrig vide, om det er <i>for 
ever</i>. Altså: Det håber man jo altid, ikke mindst denne gang. 
</p><p>
Mine skuespillertalenter er så begrænsede, at når jeg skulle spille en rolle, 
kopierede jeg bare en, jeg kendte. Hal-Finn i ’Italiensk for begyndere’ var 
en blanding af en fyr, der faktisk hed Hal-Finn, oppe i hallerne i Allerød, 
og så ham fra Blovstrød Klubhus. Jeg vidste <i>præcis</i>, 
hvordan han var, for jeg havde mødt ham tusinde gange, hvor han havde sagt, 
vi skulle tage fødderne ned fra bordet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2602698/papegoejerne-staar-paa-rulleskoejter-i-familievenlig-cirkusforestilling/">Papegøjerne står på 
rulleskøjter i familievenlig cirkusforestilling</a></p><p>
Efter min rolle i ’Den eneste ene’ troede folk, jeg var helt vildt sjov hele 
tiden. Man kunne næsten have nogen mistænkt for at tro, jeg kørte rundt i en 
køkkenmontørbil til daglig. Man mister noget privat, når man bliver et kendt 
ansigt. <i>For good.</i> Man taber noget, der aldrig kommer tilbage. 
</p><p>
Jeg husker 1980’erne som noget lort. Man kan jo se på billeder, hvor grimt det 
var. 
</p><p>
Jeg kan sikkert godt virke som en, der har rimelig meget brug for kontrol og 
for at bestemme. Og det ved jeg godt. Når jeg går ind i et projekt, tænker 
jeg tit, at denne gang skal jeg sørge for at involvere folk i processen. Men 
jeg vil hellere sætte mig ned i mit sommerhus og finde ud af, hvordan jeg 
vil have det. 
</p><p class=" bl-elem">
I starten, når vi lavede stykker på Mungo Park, det var jo på en måde helt <i>åndssvagt</i> 
stjernebesat. Det var jo Mads Mikkelsen og Ulrich Thomsen og Nikolaj 
Coster-Waldau og Paprika Steen. Men altså, de var jo bare de flittigste. De 
mest arbejdsomme, de mest fluekneppende. Det er sådan, man bliver en god 
skuespiller. Det er sådan, man bliver god til alt. <i>By doing</i> og 
med en meget stærk vilje. 
</p>	
</div>
</div></body></html>
