---
layout:     post
title: 	    "Danske handelsskibe reddede 3.051 bådflygtninge sidste år"
post_author:	    
post_date:	    Wed, 04 Mar 2015 07:00:38 +0100
post_site:	    politiken.dk 
post_link:	    http://politiken.dk/udland/ECE2572520/danske-handelsskibe-reddede-3051-baadflygtninge-sidste-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Antallet af bådflygtninge i Middelhavet er stigende, og det mærker de danske 
handelsskibe. Hele 11 gange sidste år samlede skibe fra fire danske rederier 
flygtninge op fra Middelhavets bølger.
</p><p>
De danske skibe fra de fire rederier reddede i alt 3.051 flygtninge. Der 
findes ikke en samlet opgørelse over antallet af alle de danske 
redningsaktioner sidste år, men chefkonsulent Morten Glamsø fra Danmarks 
Rederiforening er overbevist om, at der sker flere og flere.
</p><p>
»Det er et stigende problem, der vækker bekymring hos vores medlemmer«, siger 
Morten Glamsø til <a target="_blank" href="http://www.dr.dk/Nyheder/Regionale/Fyn/2015/03/03/03135515.htm">DR 
Fyn</a> .
</p><h3>
Søfolk har pligt til at redde nødstedte
</h3><p>
Når de danske handelsskibe møder joller og små både med flygtninge ombord på 
åbent hav, så skal de redde dem.
</p><p>
»Kaptajnen har pligt til at hjælpe, hvis man møder andre i havsnød«, forklarer 
Birgit Feldtmann fra Juridisk Institut på Syddansk Universitet.
</p><p>
Den pligt er de danske rederier godt bekendte med. Derfor hjælper de, hvis de 
opdager folk i nød eller bliver tilkaldt af kystvagten. Også selv om 
redningsaktionen kan være forbundet med udgifter.
</p><p>
»Hvis der er nogen i nød, så redder man dem selvfølgelig«, siger Morten Glamsø 
fra Danmarks Rederiforening til DR Fyn.
</p><h3>
Tusindvis af dødsfald
</h3><p>
Risikoen for at møde bådflygtninge i Middelhavet er stor. Alene sidste år 
reddede de italienske myndigheder ifølge IOM, International Organization for 
Migration, flere end 200.000 mennesker og over 3.000 mistede livet i 
forsøget på at krydse havet i usikre og ulovlige både.
</p><p>
Redningsaktionerne er først og fremmest farlige for flygtningene, men de er 
heller ikke uproblematiske for handelsskibene. Ifølge Danmarks 
Rederiforening kan redningsaktionerne være voldsomme at opleve, flygtningene 
kan udsætte mandskabet for smittefare og skibets sikkerhed kan bringes i 
fare, når hundreder af civile kommer ombord på skibe, der er bygget til få 
besætningsmedlemmer.
</p><p class=" bl-elem">
Den internationale maritime organisation IMO holder i dag et møde om 
bådflygtningene i London med blandt andet IOM og en række andre 
internationale organer.
</p>	
</div>
</div></body></html>
