---
layout:     post
title: 	    "Ingeniørerne siger ja til OK15"
post_author:	    71978
post_date:	    Fri, 17 Apr 2015 12:00:09 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/ingenioererne-siger-ja-til-ok15-3021
---
<html><body><div><section class="body">
			<p>Mere end otte ud af ti offentligt ansatte ingeniører har stemt ja til overenskomsterne mellem IDA og arbejdsgiverne i stat, regioner og kommuner. Dermed har et overvældende flertal accepteret det resultat for OK15, som IDA forhandlede sig frem til, og som skal gælde frem til og med 2017.</p>
			<p>Aftalerne for ingeniørerne i de tre offentlige sektorer er meget enslydende. De sikrer først og fremmest reallønnen og giver desuden fædre en uges ekstra barsel med løn.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Er du træt af jobbet? Find nye muligheder på Jobfinder.</a></p>
			<p>Ansattes Råd (AR) i IDA er den instans, der i sidste ende skal godkende overenskomsten. Afstemningsresultatet glæder AR-formand Morten Thiessen.</p>
			<p>»Vi gik ind i OK15 med et hovedkrav om at sikre reallønnen. Det er vi lykkedes med,« siger han.</p>
			<p>OK15 betyder en lønstigning over de kommende tre år på 5,42 procent for ingeniører i kommunerne. 5,39 procent for ingeniører i regionerne og et procentpoints mindre til de statsansatte ingeniører, nemlig 4,4 procent.</p>
			<p>Med den nuværende inflation på –0,1 procent (januar 2015) skulle reallønnen altså være sikret frem til oktober 2017, hvor den sidste del af lønjusteringen bliver udmøntet.</p>
			
			<p>Ud over sikring af reallønnen har IDA haft fokus på de lokale lønforhandlinger, fordi en undersøgelse blandt tillidsfolk i det offentlige viser, at de <a href="http://karriere.jobfinder.dk/artikel/tillidsfolk-lokale-loenforhandlinger-er-kuldsejlet-2616">er kuldsejlet</a>.</p>
			<p>Som et led i overenskomsterne er det nu aftalt, at der skal øget fokus på lokal løndannelse. Det bliver et område, som IDA vil holde et vågent øje med, understreger Morten Thiessen:</p>
			<p>»Vi vil nidkært forfølge, at det også kommer til at ske,« siger han.</p>
			
			<p>Endelig er parterne blevet enige om at etablere et rejsehold, der kan rykke ud lokalt, når det psykiske arbejdsmiljø halter.</p>
			<p>Afstemningerne om overenskomstforhandlingerne i de øvrige akademikerorganisationer er også endt med et positivt resultat. Samlet set har 91,6 procent stemt ja, mens 8,4 procent har stemt nej. Alt i alt har 30 procent af de offentligt ansatte akademikere deltaget i afstemningen om OK15-resultatet.</p>
			<p>Læs mere om <a href="http://ida.dk/ok15">OK15</a>.</p>
		</section>
		  </div></body></html>
