---
layout:     post
title: 	    "Politikens Undervisningspris: Mød de fem nominerede gymnasielærere"
post_author:	    
post_date:	    Sat, 25 Apr 2015 08:23:47 +0200
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2638466/politikens-undervisningspris-moed-de-fem-nominerede-gymnasielaerere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>

<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
Årets nominerede til Politikens Undervisningspris i gymnasiekategorien brænder 
for deres fag og formår at hive nye undervisningskneb ind i deres 
klasselokaler. 
</p><p>
Et ekspertpanel har udvalgt de fem gymnasielærere blandt de rekordmange 
indstillinger, der i år er indsendt. Og efter nøje at have overvejet alle 
658 indstillinger, der er møntet på undervisere fra landets gymnasiale 
uddannelser, er panelet nået frem til følgende fem nominerede til årets 
undervisningspris. 
</p><h3>
Ryan Svensson, HTX Sukkertoppen, Valby 
</h3><p>
Indstillet af en række elever, tidligere elever, en kollega og en forælder. En 
af matematiklærerens tidligere elever skriver blandt andet, at »han kan lide 
at lære fra sig, og han kan lide at være med til at få børn til at udvikle 
sig til voksne mennesker. Jeg er evigt taknemmelig for at have haft Ryan som 
matematiklærer. Mat A havde ikke været nær så interessant uden ham«. 
</p><h3 class="tvheader">Prisnomineret: Elevernes udvikling betyder mest</h3>
<div class="tvplayer">
<p class="tvplayer-container" data-tvarticle-id="2641617">

</p>
<p class="art-imgdesc clip-source">
Kilde: Foto og klip: Jakob Ohrt Nielsen og Émile Sadria, journalist: Charlotte Holm
</p>
</div><p/><p>
Ekspertpanelet har nomineret Ryan Svensson til hovedprisen for hans engagement 
i faget, og hans evne til at formidle et til tider meget vanskeligt 
stofområde på en lettilgængelig måde. Samtidig formår han at skabe en god 
kontakt til eleverne. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00930/WP_20150423_011_930856d.jpg" alt="" border="0"/></span></h3><h3>
Saqib Hussain, Roskilde Handelsgymnasium 
</h3><p>
Indstillet af en tidligere elev, der blandt andet skriver, at Saqib Hussain, 
der underviser i afsætning, »gjorde meget ud af at undgå at forære os 
svaret, han stillede derimod mange modspørgsmål for at udfordre os til at 
finde svaret selv. Det virker faktisk super godt, fordi man dermed opnår en 
større forståelse end, når man blot får givet svaret«. 
</p><p>
Ekspertpanelet har bidt mærke i Saqib Hussains evne til at konkretisere faget 
og til at lave virkelighedsnær undervisning, der også lader eleverne 
reflektere over faget. 
</p><h3>
Annette Nyvad, Kolding Gymnasium 
</h3><p>
Indstillet af elever, der er meget begejstrede for fysik- og kemilæreren. En 
elev skriver blandt andet »Der er enighed i klassen om, at vi ikke kunne 
ønske os en bedre lærer end Annette. Annette formår at undervise os på et 
rigtigt højt niveau, og dette sker samtidig med, at der tages højde for alle 
i klassen«. 
</p><h3 class="tvheader">UP: Anette Nyvad</h3>
<div class="tvplayer">
<p class="tvplayer-container" data-tvarticle-id="2641611">

</p>
<p class="art-imgdesc clip-source">
Kilde: Foto og klip: Hans Frederik Jacobsen og Émile Sadria, journalist: Charlotte Holm
</p>
</div><p/><p>
Ekspertpanelet har nomineret Annette Nyvad til hovedprisen, fordi hun stiller 
klare krav til eleverne, og fordi hun gør et benhårdt arbejde for at rykke 
hele klassen fagligt. Samtidig er hun villig til at gå en ekstra mil, hvis 
eleverne har brug for mere hjælp til en opgave. 
</p><h3><span class="img-contimg-fl-right"><img class="image inlineLightBox" src="http://multimedia.pol.dk/archive/00930/G_nther_Schmidt_er__930871d.jpg" alt="" border="0"/></span>
Günther Schmidt, KVUC, København 
</h3><p>
Indstillet af en lang række af tidligere og nuværende elever, der ofte 
fremhæver kemilærerens humoristiske natur. »Han kunne fange os unge 
mennesker på en helt anden måde, end jeg før har oplevet, en lærer kan. Da 
vi gennemgik det periodiske system, fandt han på sjove navne til 
grundstofferne, så vi altid huskede dem: Ag (sølv) blev blandt andet til 
Aragon (karakter fra Ringenes Herre)«, skriver en af de tidligere elever 
blandt andet. 
</p><p>
Ekspertpanelet fremhævede Günther Schmidts evne til at bruge humor i sin 
undervisning på en måde, der motiverer eleverne og skaber sammenhold i 
klassen. I indstillingerne er det tydeligt, at hans engagement smitter 
eleverne. 
</p><h3>
Kasper Pagh Ditlevsen, Maribo Gymnasium 
</h3><p>
Indstillet af flere elever og en enkelt forælder. En af eleverne skriver 
blandt andet, at historie- og samfundsfagslæreren trods sin unge alder er en 
af de mest kompetente lærere, hun har oplevet. 
</p><h3 class="tvheader">UP: Kasper Ditlevsen</h3>
<div class="tvplayer">
<p class="tvplayer-container" data-tvarticle-id="2641615">

</p>
<p class="art-imgdesc clip-source">
Kilde: Foto og klip: Jakob Ohrt Nielsen og Émile Sadria, journalist: Charlotte Holm
</p>
</div><p/><p>
»I Kaspers timer arbejdede vi med demokrati, og jeg husker særligt godt en 
time, hvor han satte os til at skrive en rap om Hal Kochs syn på demokrati. 
Vi skraldgrinede gennem hele timen, og ingen af os har siden haft svært ved 
at huske Hal Kochs synspunkter«, skriver eleven blandt andet. 
</p><p>
Ekspertpanelet har nomineret Kasper Pagh Ditlevsen, fordi han bruger kreative 
metoder til at formidle sit stofområde. Samtidig med at han får eleverne til 
at reflektere over aktuelle samfundsforhold. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/undervisningsprisen_940px/ECE2581601/her-er-alle-de-indstillede-laerere/">Her er alle de indstillede 
lærere</a></p><p>
På tirsdag bliver det afsløret, hvem der har vundet Politikens 
Undervisningspris i de tre kategorier: grundskole, gymnasiale uddannelser og 
erhvervsuddannelser. Vinderne modtager hver 75.000 kroner. Der bliver også 
kåret særprisvindere inden for hver kategori, og de præmieres med 25.000 
kroner hver. 
</p><p class=" bl-elem">
En tredjedel af præmiebeløbet skal bruges på efteruddannelse eller projekter 
på skolen, efter pristagerens eget valg. 
</p>	
</div>

</div></body></html>
