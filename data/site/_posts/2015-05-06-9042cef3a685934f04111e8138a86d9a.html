---
layout:     post
title: 	    "VIDEO: Benskinne samler energi til kunstigt hjerte"
post_author:	    Christian Østergaard
post_date:	    Wed, 06 May 2015 08:42:58 +0000
post_site:	    ing.dk 
post_link:	    http://ing.dk/artikel/video-benskinne-samler-energi-til-kunstigt-hjerte-175893
---
<html><body><div><div class="panel-panel panel-col-first container">
		    <section class="body">
			<p>Forskere og studerende på det amerikanske universitet <a href="http://news.rice.edu/2015/04/30/rice-university-students-produce-energy-from-movement-of-leg-brace/">Rice University</a> har udviklet en benskinne, der opsamler energi fra brugerens gang. Energien skal fremover bruges til at drive et kunstigt hjerte, men der kommer stadig ikke energi nok ud af opfindelsen.</p>
			<p>Når knæet på benskinnen bøjes eller strækkes roteres en lille elektrisk motor på siden af skinnens knæ og apparatet genererer 4 Watt, som lagres i et lithium-ion-batteri. Netop konvertering og lagring af elektriciteten har været en stor udfordring for projektet, da gang ikke skaber en konstant strøm, men kun lejlighedsvise impulser.</p>
			
			<p>Holdet har nu formået at konvertere energien til jævnstrøm, som kan lagres i batteriet, men effekten i apparatet er altså stadig for lille.</p>
			<p>Skinnen ser desuden stadig klodset ud og navnlig motoren på siden af knæet gør, at de færreste nok vil foretrække apparatet frem for et batteri, der skal skiftes.</p>
			<p><section class="video plugin"/></p>
			
			<p/></section>
			
			<p>Gruppen bag skinnen har i flere år været i gang med projektet, der vil høste energi fra kroppens bevægelser. For flere år siden lancerede samme gruppe en modificeret sko, der udvandt energi hver gang brugerens vægt blev placeret på skoen.<br/>
			<figure class="plugin right zoomable"><img data-original-image="http://ing.dk/sites/ing/files/benskinne.jpg" src="http://ing.dk/sites/ing/files/styles/w1120_media_right/public/benskinne.jpg?itok=5vElfbVq" alt=""/><figcaption><cite>Foto: Rice University</cite></figcaption></figure></p>
			<h2>Medicinske apparater bruger kroppens energi</h2>
			<p>Benskinnen er en af mange nye teknologier, der skal udnytte kroppens energiproduktion til at drive medicinske implantater eller sensorer. Mens dette tilfælde er mere i den kuriøse ende kalder forskere flere forskellige teknologier lovende.</p>
			
			<p>Mest bemærkelsesværdigt har forskere fra flere forskellige amerikanske universiteter lavet såkaldt piezoelektriske elementer, der kan implementeres i hjertet og generere nok energi til at drive en pacemaker, hvormed man undgår en operation for at skifte batteri i enheden.</p>
			<p>Piezoelektriske materialer består af krystaller, der skaber en elektrisk spænding når de udsættes for en mekanisk påvirkning. Dermed er det hjertets slag i sig selv, der skaber den energi, der bliver opsamlet af det piezoelektriske element.<br/>
			<aside class="plugin right box">
			   Energy Harvesting</aside></p>
			<p>Små elektriske apparater kommer i mange tilfælde til at finde deres egen energi i omgivelserne i stedet for at være drevet af et batteri. Energien opsamles typisk fra lys, varme eller bevægelse.</p>
			<p>Energien kan bruges fra alt til at drive mobiltelefoner eller festivaludstyr til at drive vigtige målere på rørledninger.</p>
			<p>Følg Ingeniørens artikler om emnet i denne uge på ing.dk og i papiravisen fredag.<br/>
			</p>
			
			<p>De seneste år har forskere fra flere lande arbejdet på sensorer, der skal måle alt fra hjerterytme til blodsukker. Eksempelvis vil ASSIST-projektet på North Carolina State University udvikle målere, der kan drives af kun et par hundrede mikrowatt.</p>
			<p>Optimering af energiforbruget er et af de helt centrale elementer i den udvikling, der sker i såkaldt energy harvesting, hvor omgivelsernes energi bruges til at drive elektriske apparater, der kan alt fra at oplade telefoner på campingturen til at mindske røgforureningen fra skorstene. Vi bringer i de kommende dage flere eksempler og giver i denne uges avis et overblik.</p>
		
		  </div>
		  </div></body></html>
