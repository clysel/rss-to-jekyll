---
layout:     post
title: 	    "Porto sender hårdt sårede Bayern hjem "
post_author:	    
post_date:	    Wed, 15 Apr 2015 22:43:15 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2629673/porto-sender-haardt-saarede-bayern-hjem/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<p>
Bayern München og træner Pep Guardiola havde nok tænkt sig et helt anderledes 
resultat af den første Champions League-kvartfinale på udebane mod Porto. 
</p><p>
Men mod et inspireret spillende Porto-hold kom de idefattige tyskere til kort 
og tabte fortjent 3-1. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/championsleague/ECE2629423/porto-og-barcelona-soerger-for-de-store-overskrifter/">Live: Champions League</a></p><p>
Dermed har Porto taget et stort skridt mod semifinalen i årets turnering, for 
selv om Bayern i ottendedelsfinalen mod Shaktar Donetsk vandt med hele 7-0 
hjemme i München, så tyder intet på, at holdet i sin nuværende form kan 
komme bare tilnærmelsesvist i nærheden af det resultat. 
</p><p>
Bortset fra sidste halvdel af 1. halvleg havde FC Porto ganske godt styr på 
begivenhederne, mens Bayern uden skadede storspillere som Arjen Robben, 
Franck Ribéry og Bastian Schweinsteiger skuffede fælt. 
</p><p>
FC Porto fik en start på kampen, som de nok kun havde drømt om i deres 
vildeste fantasi. 
</p><p>
Allerede efter halvandet minuts spil begik Bayerns målmand Manuel Neuer 
straffespark, da han blev afdriblet af Martinez. Det var Xabi Alonso, der 
med en kæmpefejl forårsagede, at Martinez fik frit løb mod det tyske mål, og 
Neuer slap kun for rødt kort, fordi Porto-spilleren trak ud mod højre side. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/championsleague/ECE2628514/polsk-stjerne-glimter-under-ny-bayern-stil/">Polsk stjerne glimter under ny 
Bayern-stil</a></p><p>
Veteranen Ricardo Quaresma scorede sikkert på straffesparket. 
</p><p>
I de følgende minutter havde Porto held med at ligge et højt pres på Bayern, 
der modsat spille langsomt i gåtempo. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/championsleague/ECE2597689/maegtige-bayern-bliver-ene-om-at-vaere-storfavorit/">Mægtige Bayern bliver ene om 
at være storfavorit</a></p><p>
Midterforsvaret med Boateng og Dante stod lidt på flade fødder i flere 
situationer, og netop Dante var alvorligt impliceret i Portos scoring til 
2-0. 
</p><p>
Han sløsede med en tværpasning højt oppe på banen, og bolden blev opfanget af 
Quaresma, der fik en gratis friløber. Den omsatte Porto-kaptajnen meget 
sikkert i sin anden scoring, og Bayern var groggy. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/championsleague/ECE2596708/lodtraekning-disse-hold-skal-moede-hinanden-i-champions-league/">Lodtrækning: Disse hold skal 
møde hinanden i Champions League</a></p><p>
Efter 20 minutters spil begyndte bayerne at få mere styr på deres spil, og 
samtidig trak Porto sig længere tilbage på banen. Det gav tyskerne mere 
spillerum til at bygge op, og langsomt åd de sig tilbage i opgøret. 
</p><p>
Resultatet udeblev ikke, da længere tids pres gav bonus efter 28 minutter. 
Boateng var gået med frem i højre side, og hans flade indlæg fik lov til at 
passere helt over til bagerste stolpe, hvor Thiago Alcantera sendte bolden 
fladt i mål til reducering. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/championsleague/ECE2593919/carlos-tevez-og-juventus-klaedte-dortmund-fuldstaendig-af/">Carlos Tevez og Juventus 
klædte Dortmund fuldstændig af</a></p><p>
Resten af halvlegen dominerede Bayern, men de helt åbne chancer blev det ikke 
til. 
</p><p>
Efter pausen havde de fleste nok ventet, at Bayern ville sætte yderligere tryk 
på, men Porto agerede klogt og kom igen lidt længere frem igen. 
</p><p>
Det virkede som om, begge hold var tilfredse med resultatet, men ud af stort 
set ingenting, slog Porto til for 3. gang denne aften. En lang aflevering 
nede fra Portos banehalvdel sejlede hen over Jerome Boateng, og Martinez 
kunne iskoldt drible udenom Neuer. Så stod det 3-1, og giganten i europæisk 
fodbold var for alvor i knæ. 
</p><p class=" bl-elem">
Spørgsmålet er, om kæmpen kan rejse sig igen til returkampen i næste uge. 
Porto må ved den lejlighed undvære Alex Andro og Danilo, der begge fik gult 
kort og dermed har karantæne. 
</p>	
</div>

</div></body></html>
