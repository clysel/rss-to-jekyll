---
layout:     post
title: 	    "Valget spidser kæmper fortsat om de sidste stemmer"
post_author:	    
post_date:	    Thu, 07 May 2015 20:38:32 +0200
post_site:	    politiken.dk 
post_link:	    http://politiken.dk/udland/ECE2660112/valget-spidser-kaemper-fortsat-om-de-sidste-stemmer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det britiske parlamentsvalg går nu ind i sine sidste timer. 
</p><p>
Allerede tidligt på dagen kastede partilederne fra landets største partier 
deres stemmesedler i boksene. 
</p><p>
Men partilederne indstillede ikke valgkampen af den grund. 
Liberaldemokraternes Nick Clegg, der i de seneste meningsmålinger har stået 
til at få et katastrofevalg, har for eksempel benyttet de sidste timer i dag 
til at gå fra dør til dør hos potentielle vælgere. 
</p><p>
Også den siddende premierminister David Cameron og udfordreren, Labour Ed 
Miliband, har appelleret til vælgerne. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/fokus_int/britiskvalg/ECE2660194/nyt-netvaaben-klaeder-vaelgerne-af/">Nyt netvåben klæder vælgerne af</a></p><p>
På Twitter kommer Miliband fortsat med opråb til vælgerne på timebasis. Den 
seneste melding fra ham kom klokken 19, hvor han skrev: 
</p><p>
»Vi har nu få timer til at forandre retningen for vores land. Tak til hver og 
en af vores støtter derude, der har støttet Labour i dag«. 
</p><p>
Ti minutter tidligere skrev David Cameron på Twitter: 
</p><p>
»Husk at Storbritannien har muligheden for at få en stærk, stabil regering - 
men kun hvis I #StemmerKonservativt i dag«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2658975/1-2-3-europa-tre-grunde-til-at-afvise-cameron-og-tre-grunde-til-at-hjaelpe-ham/">1-2-3 Europa: Tre grunde til 
at afvise Cameron, og tre grunde til at hjælpe ham</a></p><p>
Ifølge britiske medier kæmper kampagnemedarbejdere fra Scottish National Party 
(SNP), der står til måske endda at tidoble sit mandatantal, med telefonerne 
i hånden. Opringninger til borgere, der formodes at ville kunne stemme på 
partiet, bedrives angiveligt fortsat i et forsøg på at få så mange så muligt 
i stemmeboksene. Partiets spidsfigur, Nicola Sturgeon, har gang på gang i 
valgkampen appelleret til Labours Ed Miliband om ikke at afskrive et 
fornuftigt samarbejde mellem de to partier. Miliband har stået fast på, at 
han ikke vil indgå i en koalitionsregering med det skotske parti. 
</p><p>
Samtidig advarer valgkommissionen i landet borgerne mod at vente med at stemme 
til sidste minut. Ved valget i 2010 udbrød der således kaotiske tilstande 
ved 27 valgsteder i 16 valgområder på grund af for lange køer op til 
deadline. Omkring 1.200 vælgere måtte slukøret forlade valgstederne uden at 
de nåede at få stemt. 
</p><p>
Intet er endnu givet omkring resultatet af det britiske parlamentsvalg. 
Meningsmålinger har de seneste dage dømt dødt løb mellem de to store 
partier, Labour og De Konservative, men flere målinger antyder dog, at 
Labour har haft en maginal fremgang de seneste dage. Men ingen ved sine 
fulde fem tør endnu spå om resultatet. 
</p><p>
Valgstederne i Storbritannien lukker klokken 23 dansk tid. Herefter ventes det 
første valgresultat at løbe ind omkring en time senere fra Sunderland South 
og Houghton, der siden 1992 har været hurtigst til optællingen. Denne gang 
har nabovalgkredsen Newcastle dog svoret, at de tager kampen op og vil 
forsøge at få sine stemmersedler talt op inden midnat. 
</p><p><b class="ext-link">SKÆBNETIME</b><a class="embeddedlink" href="http://politiken.dk/udland/fokus_int/britiskvalg/ECE2659304/skaebnetime-britisk-valg-kan-gaa-tre-veje/">Britisk valg kan gå tre veje</a></p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00934/Britain_Election_934638y.jpg" alt="" border="0"/><span class="caption"><span class="f-img-caption">valg. 
</span>Sådan så det ud tidligere på dagen, da den siddende premierminister, David Cameron, afgav sin stemme sammen med sin hustru Samantha i Spelsbury, England. Foto: AP</span></span></p>	
</div>

</div></body></html>
