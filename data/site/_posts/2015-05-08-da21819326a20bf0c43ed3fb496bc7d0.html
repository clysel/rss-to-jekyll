---
layout:     post
title: 	    "Organisationer: Selfies og jagten på likes skal fylde mere på skolerne"
post_author:	    
post_date:	    Fri, 08 May 2015 08:37:41 +0200
post_site:	    politiken.dk 
post_link:	    http://politiken.dk/indland/ECE2659387/organisationer-selfies-og-jagten-paa-likes-skal-fylde-mere-paa-skolerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vores børn har brug for hjælp til at forstå og håndtere selviscenesættelsens 
slagmark på de sociale medier. 
</p><p>
Sådan lyder opråbet fra Signe Halck, mor, skribent og freelancejournalist, der 
i et debatindlæg her i avisen gør sig tanker om sin 12-årige datters 
anstrengelser ud i at tage den perfekte selfie til Facebook, Instagram og 
Snapchat. 
</p><p>
En indsats, der kræver det helt rigtige hår, brede, fyldige læber og massevis 
af likes efterfølgende for at kunne betegnes som en succes. 
</p><p><b class="ext-link">DEBATINDLÆG </b><a class="embeddedlink" href="http://politiken.dk/debat/ECE2657691/saet-nu-selfiekulturen-paa-skoleskemaet/">Sæt nu selfiekulturen på 
skoleskemaet</a></p><p>
Signe Halck argumenterer for, at selfiekulturen bør være et emne på landets 
skoler, fordi børnene har brug for hjælp til at navigere i den digitale 
virkelighed, der fylder en stor del af deres verden. 
</p><div class="art-fakta article-box">
<h4 class="">
Børn og unges sociale medier</h4>
<div class="fakta-body" data-buildingblock="embedded_factboxlink">
<p>
En <b>selfie</b> er et selvportræt. 
</p><p>
Lægges det op på et socialt medie, kan andre udtrykke, at 'de synes godt om' 
det ved at sende et <b>like</b>. 
</p><p>
Det kan man for eksempel gøre på <b>Facebook</b>, som samler alle 
venner og begivenheder et sted, og hvor man kan dele og kommentere både egne 
og venners opslag. 
</p><p>
Det samme er tilfældet på <b>Instagram</b>, som er en fotoapp med 
filtre, der gør det muligt at tage lækre billeder. 
</p><p>
På <b>Snapchat</b> kan man i stedet sende billeder til andre, som slettes 
igen efter 1-10 sekunder hos modtageren. Der er dog apps, der gør det muligt 
at gemme billederne. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00934/snapchatdiscover_jp_934388w.jpg" alt="" border="0"/><span class="caption"><span class="f-img-caption">Foto: 
</span>AP</span></span></p>
</div>
</div><p/><p>
Den pointe er Marianne Lomholt, national chef i Sex &amp; Samfund, helt enig 
i. Organisationen har fået henvendelser fra både børn, der føler sig 
pressede af selfiekulturen, og lærere, der har svært ved at tage emnet op 
med deres elever. 
</p><p>
»Når vi er ude at møde lærere, så nævner de allesammen det her. Lærerne er 
meget usikre på, hvordan det skal gribes an, og tit tager man snakken lidt 
for sent og får først begyndt, når der allerede er opstået en krisesituation 
på de sociale medier, for eksempel hvis en elev bliver mobbet«, oplever hun. 
</p><p>
»Det er en helt anden indsats, der skal til. En god, forebyggende indsats, så 
vi lærer børn og unge at være reflekterede mediebrugere, og så vi styrker 
deres trivsel på de sociale medier«, fortsætter hun. 
</p><h3>
Voksne har svært ved at forstå det 
</h3><p>
Også Mette With Hagensen, formand for foreningen Skole og Forældre, mener, at 
selvportrætter og jagten på likes skal være en del af undervisningen på 
landet skoler. Hun opfordrer til, at skolebestyrelser tager emnet op, hvis 
det ikke i forvejen er i fokus, også fordi det lægger op til et samarbejde 
mellem forældre og lærere. 
</p><p>
»Skolen skal starte debatten og sætte rammerne, men den skal også tages med 
hjem. Enten som en hjemmeopgave eller gennem et forældremøde, hvor det 
bliver taget op som et tema«, foreslår hun. 
</p><div class="art-quote article-box">
<p class="quote"/>
<blockquote>
<p class="quote-txt">
Hvilket selvbillede forsøger de at skabe, når de lægger et billede på de 
sociale medier, og hvorfor sletter de det igen, hvis det ikke har fået nok 
likes? Det er den debat, der skal være i skolen.
</p>
<p class="sender">
Mette With Hagensen, Skole og Forældre 
</p>
</blockquote>
</div><p/><p>
Hendes oplevelse er, at det til dels allerede sker i for eksempel dansk- og 
samfundsfagstimerne, men at der er plads til forbedring. 
</p><p>
»Nogle skoler er gode til det, andre er ikke, og alle gør de det på et meget 
forskelligt grundlag. Generelt kan vi se, at voksne har svært ved at forstå 
den måde, de unge bruger sociale medier på, og det gør, at vi ikke er helt 
rustede til at håndtere det«, siger hun. 
</p><p><b class="ext-link">ADVARSEL</b><a class="embeddedlink" href="http://politiken.dk/forbrugogliv/digitalt/internet/ECE2615310/boerns-vilkaar-advarer-mod-app/">Børns Vilkår advarer mod app</a></p><p>
Hun mener ikke, at skolerne skal springe på hver digital tendens, der spreder 
sig på de mange smartphones i bukselommerne, men de skal gøre eleverne 
klogere på, hvordan de håndterer de sociale medier generelt og på godt og 
ondt. 
</p><h3 class="tvheader">Mor: Sæt nu selfiekulturen på skoleskemaet</h3>
<div class="tvplayer">
<p class="tvplayer-container" data-tvarticle-id="2659896">

</p>
<p class="art-imgdesc clip-source">
Kilde: politiken.tv / Producer: Henrik Haupt, klip og tilrettelægger: Mikkel Stoumann Fosgrau
</p>
</div><p/><p>
»Skolens opgave er at løfte det højere op. Hvilket selvbillede forsøger de at 
skabe, når de lægger et billede på de sociale medier, og hvorfor sletter de 
det igen, hvis det ikke har fået nok likes? Det er den debat, der skal være 
i skolen, og det skal hele tiden være et tema, så det ikke bare er noget, 
der afvikles i en temauge, og så taler vi ikke mere om det«. 
</p><h3>
Et frikvarter uden snak 
</h3><p>
Marianne Lomholt fra Sex &amp; Samfund oplever også, at der er stor forskel 
på, hvor gode skolerne er til at tale om for eksempel selfiekultur, selv om 
det er en del af fællesmålene for, hvad sundheds- og seksualundervisningen 
skal indeholde. Men for mange er det stadig en øjenåbner, at 
seksualundervisning ikke kun handler om kønssygdomme og uønsket graviditet, 
men også inkluderer trivsel på sociale medier. 
</p><div class="art-fakta article-box">
<h4 class="">
Gode råd til forældrene</h4>
<div class="fakta-body" data-buildingblock="embedded_factboxlink">
<ul><li>Interesser dig for dit barns liv på nettet – for eksempel hvordan 
dit barn og dit barns venner bruger de sociale medier.</li><li>Find en god anledning til at tage det op – for eksempel hvis I sammen 
ser noget i tv, der handler om sociale medier.</li><li>Spørg ind til det på et generelt plan – for eksempel: ’Er 
der nogen i din klasse, der har sendt nøgenbilleder af sig selv 
eller andre?’</li><li class=" bl-elem">Hvis dit barn ikke vil tale om det lige, når du bringer det op, skal du respekterer 
dit barns grænser. På den måde viser du i praksis, at man 
har ret til ikke at få overskredet egne grænser.</li></ul><p class=" bl-elem"><i class=" bl-elem">Kilde: Sex &amp; Samfund</i></p>
</div>
</div><p/><p>
»Vi har et meget differentieret billede af, hvordan skolerne klarer det. Vi 
skal have skabt en faglighed omkring emnet, og det kræver, at lærerne har en 
grundlæggende viden omkring det, så det ikke kun er noget, man kigger på, 
når det først er gået galt, eller som man bare sender den unge vikar hen 
til«, siger hun. 
</p><p>
Sex &amp; Samfund arbejder i øjeblikket på et undervisningsmateriale, der skal 
komme lærerne til hjælp, og som skal ligge klar inden næste års 'Uge Sex', 
der er organisationens årligt tilbagevendende temauge, hvor fokus netop skal 
være på sociale medier. 
</p><p><b class="ext-link">SMUGKIG</b><a class="embeddedlink" href="http://politiken.dk/forbrugogliv/livsstil/trivsel/ECE2406725/derfor-har-de-det-svaert-tag-et-kig-ind-i-de-unges-digitale-hverdag/">Derfor har de det svært: Tag et kig ind i 
de unges digitale hverdag</a></p><p>
Hverken forældreforeningen eller Sex &amp; Samfund er i tvivl om, hvor 
meget selfies, selviscenesættelse og anerkendelse betyder for børn og unge i 
dag - og hvilke konsekvenser, det kan have, at de sociale medier i den grad 
er blevet et omdrejningspunkt for generationen. 
</p><p>
»Vi oplever frikvarterer, hvor det udelukkende handler om at opdatere de 
sociale medier, så eleverne slet ikke har tid til at være sociale med 
hinanden«, siger Mette With Hagensen. 
</p><p>
»Det fylder helt enormt meget, og det kan helt sikkert have konsekvenser, at 
man for eksempel lægger for meget i de her likes. Børn og unge har brug for 
et modsvar«, siger Marianne Lomholt, der dog også sender en opfordring 
tilbage til forældrene: 
</p><p class=" bl-elem">
»Forældre i Danmark er tit meget bevidste om, at deres børn ikke må gå alene 
ude, når det er mørkt. Men vi slipper dem løs på de sociale medier langt 
tidligere. Forældrene mangler også at komme på banen og forholde sig til, at 
børnene har et helt liv på de sociale medier, som det er begrænset, hvad vi 
kender til«. 
</p>	
</div>

</div></body></html>
