---
layout:     post
title: 	    "Ny isbutik laver økologisk is med flydende nitrogen"
post_author:	    
post_date:	    Thu, 26 Mar 2015 09:59:37 +0100
post_site:	    politiken.dk 
post_link:	    http://politiken.dk/ibyen/byliv/ECE2602498/ny-isbutik-laver-oekologisk-is-med-flydende-nitrogen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fra på lørdag kan du i et kælderlokale i Jægersborggade besøge Istid, der, som 
den første isbutik i Skandinavien, kan tilbyde insta-is. Og nej, det har 
ikke noget med Instagram at gøre, men derimod med flydende nitrogen. 
</p><p>
Hos Istid laver de nemlig isen for øjnene af dig ved brug af minus 198 grader 
flydende nitrogen. 
</p><p>
Med insta-is konceptet kan de to iværksættere bag projektet lave den frosne 
sommerspise uden tilsætningsstoffer - og så skulle konsistensen af isen 
efter sigende være blødere og mere cremet end almindelig is. 
</p><p>
Om det passer, kan du selv undersøge, når nitrogen-isbutikken slår dørene op 
lørdag 28. marts kl. 12, hvor der vil være is til halv pris, som kan skylles 
ned med et glas bobler. 
</p><p>
Istid kommer til kun at have fire forskellige smage på menuen, som vil variere 
efter sæsonens råvarer og have fokus på økologien. 
</p><p class=" bl-elem">
Derudover vil der være minimum én speciallavet topping til hver af de 
forskellige slags is, så du for eksempel kan få mandelknas med havsalt og 
rosmarin til den Salty Caramel-is eller hjemmebagt chokoladebrownie til den 
friske mynte-is. 
</p>	
</div>
</div></body></html>
