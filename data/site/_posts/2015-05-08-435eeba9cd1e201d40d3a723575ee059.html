---
layout:     post
title: 	    "DRONE 1: Nasa tester elektrisk ti-motor-drone"
post_author:	    Christian Østergaard
post_date:	    Fri, 08 May 2015 13:54:56 +0000
post_site:	    ing.dk 
post_link:	    http://ing.dk/artikel/drone-1-nasa-tester-elektrisk-ti-motor-drone-175958
---
<html><body><div><section class="body">
			<p>Nasa har udviklet en tre meter bred drone med ti elektriske propeller, der kan lette lodret og flyve vandret. Flyet, som oprindeligt skulle have været et seks meter bredt hybridfly er i dag fremstillet i 12 prototypeudgaver, som bliver testet af Nasa i Virginia.</p>
			<p>Hver prototype har været større end den forrige og Nasa forventer i sidste ende, at kunne bruge flyets effektive flyvning og lodrette landinger i landbrug, til pakkeudbringning og til kortlægning. Den nuværende version er lavet af kulfiber af høj kvalitet og vejer ca. 25 kg.</p>
			
			<p>»Hver prototype har hjulpet os med at besvare tekniske spørgsmålsamtidig med, at omkostningerne holdes nede. Vi mistede nogle af de tidlige prototyper på 'hårde landinger' mens vi lære at konfigurere flight-control-systemet, men vi lærte noget hver gang vi mistede en af dem og vi var i stand til at fortsætte arbejdet,« siger flyingeniør i Nasa David North i en <a href="http://www.nasa.gov/langley/ten-engine-electric-plane-completes-successful-flight-test">pressemeddelelse</a> på Nasas hjemmeside.</p>
			<p><section class="video plugin"/></p>
			
			<p/></section>
			<p>Flyet, der har fået navnet Greased Lightning, eller GL-10 er nu blevet testet i både 'svæve-tilstand' og i almindelig flytilstand, som det fremgår af videoen. Det er indtil videre lykkedes NAsa-holdet, at lette i svævetilstand, skifte til slytilstand og skifte tilbage igen inden landing på fem forskellige flyvninger.</p>
			<p>Nasa fremhæver blandt andet, at dronen er meget stille og forholdsvis let at styre, da alle fire motorer, der er monteret på en vinge styres som en motor, hvilket også gælder de to motorer på flyets hale.</p>
		
		  </div></body></html>
