---
layout:     post
title: 	    "Programansvarlig på Pix er død i ung alder"
post_author:	    
post_date:	    Mon, 23 Mar 2015 15:18:03 +0100
post_site:	    politiken.dk 
post_link:	    http://politiken.dk/navne/doedsfald/ECE2600882/programansvarlig-paa-pix-er-doed-i-ung-alder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Thure Munkholm, programansvarlig på CPH:PIX, er død. Han blev 36 år. 
</p><p>
Thure Munkholm har været ansvarlig for programmet på Københavns filmfestival, 
CPH:PIX de seneste seks år, hvor hans store viden og brændende passion for 
film har været rygrad for programlægningen. Inden CPH:PIX var han 
programansvarlig på dokumentarfilmfestivalen CPH:DOX i tre år. 
</p><p>
Han var chefredaktør på sit eget filmmagasin Mifune, fra 2003 indtil 2007, 
hvor magasinet fusionerede med filmmagasinet Ekko. 
</p><h3>
En ildsjæl i dansk film
</h3><p>
Han var cand.mag i litteraturvidenskab, moderne kultur og kulturformidling på 
Københavns Universitet og har undervist i film- og medievidenskab som 
ekstern lektor på KU. Han huskes som usædvanligt intelligent, dygtig, 
nysgerrig og undersøgende, som fagligt stærk og som en, der gjorde sig mange 
tanker om, hvad der sker, når man sanser en film, men også om filosofien og 
teorien bag. 
</p><p>
Han huskes også som en ildsjæl i dansk film og var med til at forsøge at hæve 
barren for ambitionsniveauet og for ikke at stille sig tilfreds med 
mainstream-succes. Han pressede på for, at dansk film ikke skulle please 
alle. Hans hjemmebane var at være ude på festivaler og ikke se det, der var 
i hovedprogrammet, men alt det, som var eksperimenterende og nyt i forhold 
til at lave film. 
</p><p class=" bl-elem">
Årets program med mange anderledes danske film bærer hans tydelige aftryk. 
</p>	
</div>
</div></body></html>
