---
layout:     post
title: 	    "Venstre-politiker åbner for aktiv dødshjælp"
post_author:	    
post_date:	    Wed, 11 Mar 2015 23:36:44 +0100
post_site:	    politiken.dk 
post_link:	    http://politiken.dk/indland/politik/ECE2583692/venstre-politiker-aabner-for-aktiv-doedshjaelp/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Alvorligt syge danskere, der ligger på deres yderste, skal have ret til aktiv 
dødshjælp.
</p><p>
Sådan lyder udmeldingen fra Venstres Ellen Trane Nørby, der vil åbne for 
muligheden for lægeassisteret dødshjælp i Danmark, skriver Kristeligt 
Dagblad.
</p><p>
Hun går dermed imod sit partis hidtidige holdning, hvor man på Folketingets 
hjemmeside kan læse, at 'Venstre mener ikke, at aktiv dødshjælp skal 
legaliseres. En legalisering vil skabe en gråzone, hvor det i nogle tilfælde 
vil være uklart, om den enkelte reelt ønsker at dø eller ej'.
</p><p><b>Mange lider alt for længe</b></p><p>
Ellen Trane Nørbys udmelding kommer på baggrund af den seneste debat om blandt 
andet et fransk lovforslag, der skal gøre det muligt at lægge døende 
patienter i en permanent bedøvelse.
</p><p>
»Diskussionen om dødshjælp i Frankrig giver anledning til en lignende debat 
herhjemme. Det er mit klare indtryk, at alt for mange syge og gamle borgere 
lider alt for længe og helt unødigt«, siger Ellen Trane Nørby.
</p><p>
Ifølge Venstre-politikeren er det mennesker, der befinder sig i et 
smertehelvede, hvis familie ikke længere kan genkende dem. Og som ikke 
længere kan genkende sig selv.
</p><p>
»Jeg er klar til at åbne en debat om, hvordan vi kan hjælpe dem til at komme 
herfra på en fredfyldt og værdig måde. Også selv om det betyder, at vi giver 
dem en sprøjte med medicin, der væsentligt fremskynder døden«, siger hun.
</p><p><b>Udfordrer Det Etiske Råd</b></p><p>
Hvor syg en patient skal være for at få ret til at afkorte sit liv, har Ellen 
Trane Nørby ingen konkrete bud på.
</p><p>
Det er netop detaljer som disse, en debat skal være med til at afklare. 
Venstre-politikeren har dog ingen ambitioner om at kopiere modellerne fra 
Holland og Schweiz.
</p><p class=" bl-elem">
Hun udfordrer samtidig anbefalingerne fra Det Etiske Råd, hvor et stort 
flertal konsekvent har anbefalet, at der ikke indføres nogen form for aktiv 
dødshjælp herhjemme.
</p>	
</div>
</div></body></html>
