---
layout:     post
title: 	    "Rouhani: Atomaftale er et første vigtigt skridt"
post_author:	    
post_date:	    Fri, 03 Apr 2015 20:43:38 +0200
post_site:	    politiken.dk 
post_link:	    http://politiken.dk/udland/ECE2615947/rouhani-atomaftale-er-et-foerste-vigtigt-skridt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Atomforhandlingerne i Schweiz, som har ført til en aftale, er »et første 
skridt« til at forbedre forholdet mellem Iran og resten af verden. 
</p><p>
Det siger den iranske præsident, Hassan Rouhani, dagen efter, at stormagterne 
anført af USA indgik en rammeaftale med Iran, der skal eliminere Teherans 
muligheder for at udvikle atomvåben. 
</p><div class="art-fakta article-box">
<h4 class="fallback">fakta</h4>
<h5>
Det indeholder atomaftalen</h5>
<div class="fakta-body" data-buildingblock="embedded_factboxlink">
<p/><ul><li>Sanktionerne mod Iran lempes, hvis landet beviseligt overholder sine 
forpligtigelser.</li><li>Hvis Iran på noget tidspunkt ikke overholder dets forpligtigelser, genindføres 
sanktionerne øjeblikkeligt.</li><li>Iran er gået med til ikke at bygge nye faciliteter med det formål at berige 
uran i 15 år.</li><li>Alle overskydende centrifuger og faciliteter til berigelse af uran skal 
opbevares under overvågning af IAEA, Det Internationale 
Atomenergiagentur.</li><li>Iran er gået med til ikke at berige uran over 3,67 procent i mindst 15 år.</li><li>Det nuværende lager af omkring 10.000 kilo lavt beriget uran skal reduceres 
til 300 kilo.</li><li class=" bl-elem">Antallet af centrifuger skal reduceres fra 19.000 til 6104.</li></ul><p class=" bl-elem"><i class=" bl-elem">Kilde: Det amerikanske udenrigsministerium</i></p>
</div>
</div><p>
Rouhani kalder det en historisk aftale, der er indgået, og han lover at 
overholde den. </p><p>
»Vores diskussioner er ikke kun atomare«, siger han i en tale og påpeger, at 
det øger sikkerheden regionalt og i verden. 
</p><p>
»Det skal ikke ses sådan, at vi i dag har et atomspørgsmål og ønsker at 
forhandle med verden, og det spørgsmål så er løst. Dette er et første skridt 
mod en produktiv interaktion med verden«, fremhæver Rouhani. 
</p><h3>
Går mod ayatollah Khamenei 
</h3><p>
Rammeaftalen fra torsdag skal inden udgangen af juni foreligge som en endelig 
aftale, hvor alle detaljer og tekniske elementer er nedskrevet. 
</p><p>
Det er det første vigtige skridt til tilnærmelse mellem Iran og USA siden den 
iranske revolution i 1979. 
</p><p>
Med aftalen skal en række internationale sanktioner mod Iran ophæves. De har 
været med til at lamme store dele af den iranske økonomi. 
</p><p>
Rouhanis vision om et Iran, der åbner sig mod verden, synes at være modsat 
meldingen fra Irans åndelige leder, ayatollah Khamenei, der i en tale 21. 
marts understregede, at Iran kun forhandlede om sit atomprogram og intet 
andet. 
</p><h3>
Iran: Vi kan samarbejde med verden 
</h3><p>
Rouhani udtrykker håb om, at hans regering vil blive støttet af folket og 
Khamenei, indtil der foreligger en endelige aftale i slutningen af juni. 
</p><p>
»Nogle tænker, at vi enten må kæmpe mod verden eller overgive os til 
stormagterne. Vi siger, at det ikke handler om nogen af delene. Der er en 
tredje vej: Vi kan samarbejde med verden«, siger han. 
</p><p>
Han understreger, at Iran vil overholde det, der er aftalt, hvis de andre 
aftaleparter også gør det. 
</p><p class=" bl-elem">
Under forhandlinger i den schweiziske by Lausanne har den iranske modpart 
været USA, Kina, Rusland, Storbritannien, Frankrig og Tyskland. 
</p>	
</div>

</div></body></html>
