---
layout:     post
title: 	    "Fængselsbetjente: Justitsministerens terrortiltag udskyder bare problemerne"
post_author:	    
post_date:	    Fri, 20 Mar 2015 22:08:15 +0100
post_site:	    politiken.dk 
post_link:	    http://politiken.dk/indland/ECE2597729/faengselsbetjente-justitsministerens-terrortiltag-udskyder-bare-problemerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da justitsminister Mette Frederiksen (S) i går fremlagde de 11 initiativer, 
der skal ruste myndighederne til bedre at kunne opdage radikaliserede unge, 
udskød hun i virkeligheden blot problemerne. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg synes, ministeren sparker problemet til hjørne
</p>
<p class="sender">
Kim Østerbye, formand for Fængselsforbundet 
</p>
</blockquote>
</div><p>
Det mener formanden for landets fængselsbetjente, Kim Østerbye. </p><p>
»Jeg synes, ministeren sparker problemet til hjørne«, siger han. 
</p><p>
Justitsministeren har bedt offentlige instanser som Kriminalforsorgen, 
Straffelovrådet, Strafferetsplejeudvalget og Rigsadvokaten »overveje«, 
»vurdere« og »kortlægge« en lang række problemstillinger. Og først når 
kortlæggelser, oplæg og rapporter ligger på ministerens bord, kan der komme 
egentlige politiske tiltag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2595877/mette-frederiksen-fremlaegger-11-tiltag-for-at-undgaa-ny-omar/">Mette Frederiksen fremlægger 
11 tiltag for at undgå ny Omar</a></p><p>
Kim Østerbye forstår ikke, hvorfor justitsministeren har behov for at sende 
tingene i udvalg. 
</p><p>
»Hvis der er et akut behov for at ændre praksis – og det virker på mig som om, 
ministeren mener, det er tilfældet - hvorfor skal vi så vente på, at 
eksterne udvalg kommer med en række redegørelser. Det kan jo ske, det først 
kommer om lang tid og efter et folketingsvalg«, siger Kim Østerbye. 
</p><h3>
Østerbye: Hvordan skal to betjente afværge radikalisering blandt 40 fanger 
</h3><p>
Mette Frederiksen fremlagde de 11 tiltag på et pressemøde i går, hvor hun slog 
fast, at »der er ting, der skal strammes op«. 
</p><div class="art-fakta article-box">
<h4 class="">
Antiradikaliseringstiltag</h4>
<h5>
Det vil Mette Frederiksen have undersøgt</h5>
<div class="fakta-body" data-buildingblock="embedded_factboxlink">
<p>
Der er behov for at overveje, om brugen af <b>prøveløsladelse</b> bør 
bruges i mindre omfang. Der er behov for at stramme op på, hvordan 
kriminalforsorgen følger op på, at dømte, der prøveløslades, 
overholder fastsatte vilkår.
</p><p><b>Betingede domme</b> er ikke for forhærdede kriminelle. Der er behov 
for at se på, om myndighederne reagerer, når vilkårene for en 
betinget dom ikke overholdes. Og vi skal se på om den betingede dom i tilstrækkeligt 
omfang indgår i en ny samlet straf, hvis den dømte begår ny 
kriminalitet.
</p><p>
Der kan i fængslerne være alvorlige problemer med indsatte, der ikke <b>respekterer 
spillereglerne</b>. Der er behov for at overveje hvilken betydning det skal 
have under en senere straffesag.</p><p>
Der er behov for at se på<b> samarbejdet mellem myndighederne</b> i 
forbindelse med løsladelse både efter afsoning og efter varetægtsfængsling.</p><p>
Der har ikke været tilstrækkelig klarhed over håndteringen af tegn på<b> 
radikalisering hos indsatte</b> i kriminalforsorgen.</p><p class=" bl-elem"><i class=" bl-elem">Kilde: <a class=" bl-elem" href="http://www.justitsministeriet.dk/sites/default/files/media/Pressemeddelelser/pdf/2015/Faktaark%20tiltag%20.pdf" target="_blank">justitsministeriet.dk</a></i></p>
</div>
</div><p>
Der skal blandt andet kigges på praksis for prøveløsladelser, forebyggelse af 
radikalisering i fængsler, bedre samarbejde mellem myndigheder samt brugen 
af betingede domme og samfundstjeneste. </p><p>
Men eksempelvis mener Kim Østerbye, at det allerede er muligt at skærpe 
reglerne for brugen af prøveløsladelse, så det bruges i mindre omfang, sådan 
som ministeren stiller i udsigt i et af sine bebudede initiativer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2594583/omar-el-hussein-spoeger-i-en-ny-analyse-af-terrortruslen/">Omar el-Hussein spøger i en ny 
analyse af terrortruslen</a></p><p>
Og derudover mener han, at der fra politisk hold mangler fokus på, hvordan 
fængselsbetjentene skal agere i dagligdagen. 
</p><p>
»Vi er nogle gange to betjente på arbejde på en afdeling på et lukket fængsel 
med op mod 40 fanger på et lukket fængsel. Hvordan skal vi have tid til at 
gøre alt det, ministeren mener, vi skal gøre«, spørger han. 
</p><h3>
Blå blok: Slap omgang, når det gælder handling 
</h3><p>
Dermed ligger Kim Østerbye på linje med Dansk Folkepartis retsordfører Peter 
Skaarup. 
</p><p>
»Jeg synes, der peges på nogle rigtige hovedområder, men det er en slap 
omgang, når det gælder handling. Det er hensigter, man vil overveje og man 
vil bede nogle vurdere, men der er for lidt handling,« siger Peter Skaarup 
til BT. 
</p><p>
Den holdning deles også af Venstres retsordfører Karsten Lauritzen. 
</p><p>
»jeg er lidt bekymret for, at det hele ender i udvalg og procesuelle ting og 
meget lidt i reelle handlinger«, siger Karsten Lauritzen til samme avis. 
</p><h3>
Kriminalforsorgsforeningen dybt uenig: Godt at bede om input 
</h3><p>
Omvendt er formanden for Kriminalforsorgsforeningen, John Hatting, meget 
positiv over, at Mette Frederiksen netop har valgt at bede de offentlige 
instanser, der har ekspertise på området, om at komme med deres input. 
</p><div class="art-quote article-box">
<p class="quote"/>
<blockquote>
<p class="quote-txt">
Gøres det her ikke klogt, risikerer vi, at vi laver utilsigtede 
strafskærpelser, der rammer bredt og dermed ved siden af
</p>
<p class="sender">
John Hatting, formand for Kriminalforsorgsforeningen 
</p>
</blockquote>
</div><p>
»Det er klogt nok at bede Straffelovrådet, Rigsadvokaten og Kriminalforsorgen 
komme med velovervejede betragter om, hvad der vil virke. Gøres det her ikke 
klogt, risikerer vi, at vi laver utilsigtede strafskærpelser, der rammer 
bredt og dermed ved siden af«, siger Hatting, der er formand for de civilt 
ansatte lærere, pædagoger, socialrådgivere og psykologer i de danske 
fængsler. </p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2557860/loesladelse-af-omar-el-hussein-undrer-politikere/">Løsladelse af Omar el-Hussein 
undrer politikere </a></p><p>
Han kritiserer til gengæld, at det kun er to af justitsministerens 11 forslag, 
der decideret vil afhjælpe den radikalisering, som forslagene skal 
forestille at sætte ind over for. 
</p><p>
»Jeg har en bekymring om, at det i hele kataloget kun er to forslag, der vil 
have en effekt på radikaliseringen. Det gælder initiativet om, at 
Kriminalforsorgen skal være bedre til at indberette tegn på radikalisering 
hos de indsatte. Det er vigtigt at blive bedre til det«, siger han og 
fortsætter: 
</p><p class=" bl-elem">
»Den anden ting er det tættere myndighedssamarbejde, som er helt afgørende 
for, at vi får samlet folk op, der ellers ville have cyklet rundt i 
systemet«, siger John Hatting. 
</p>	
</div>
</div></body></html>
