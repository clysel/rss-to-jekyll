---
layout:     post
title: 	    "Betjente og indsatte dræbt under fangeflugt i Irak"
post_author:	    
post_date:	    Sat, 09 May 2015 16:48:32 +0200
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2662836/betjente-og-indsatte-draebt-under-fangeflugt-i-irak/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif. 
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak. 
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>. 
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak. 
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/>
</p>

</div>
</div>
<p>
50 indsatte og 12 politibetjente er blevet dræbt, da dusinvis af mennesker 
fængslet for terrorisme tog flugten fra et fængsel omkring 80 kilometer fra 
Bagdad.
</p><p>
Det oplyser politi og sikkerhedsfolk ifølge AFP.
</p><p>
I fængslet ved navn Al-Khalis sidder cirka 300 personer indespærret for 
terrorhandlinger, og i dag opstod der optøjer, hvorunder mange fanger altså 
flygtede.
</p><p>
Indsatte og betjente mistede livet på området omkring fængslet nord for Iraks 
hovedstad, Bagdad, og efterfølgende under jagten på de indsatte, som det var 
lykkedes at flygte.
</p><h3>
Slagsmål satte gang flugten
</h3><p>
Ifølge en politiofficer, som ønsker at være anonym, startede optøjerne, da 
indsatte begyndte at slås indbyrdes, og fængselsbetjentene på stedet 
forsøgte at lægge sig imellem.
</p><p>
»Så angreb de indsatte betjentene, strippede dem for våben og startede 
optøjerne, mens de også fik fat på fængslets våbenarsenal«, siger den 
anonyme politiofficer.
</p><p>
Det er ikke klart, om nogen højprofilerede indsatte blev holdt fanget i 
Al-Khalis-fængslet.
</p><p class=" bl-elem">
I Irak er sager vedrørende terrorisme i de fleste tilfælde forbundet med 
islamistiske militante, inklusiv Islamisk Stat, som kontrollerer store dele 
af Irak og Syrien, og som den irakiske hær forsøger at nedkæmpe.
</p>	
</div>

</div></body></html>
