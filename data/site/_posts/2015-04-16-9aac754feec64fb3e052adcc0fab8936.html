---
layout:     post
title: 	    "Kunstaktivister vil have ulovlig Snowden-skulptur tilbage fra politiet"
post_author:	    
post_date:	    Thu, 16 Apr 2015 20:37:25 +0200
post_site:	    politiken.dk 
post_link:	    http://politiken.dk/kultur/ECE2631045/kunstaktivister-vil-have-ulovlig-snowden-skulptur-tilbage-fra-politiet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De ukendte kunstaktivister, der i begyndelsen af april satte en skulptur af 
whistlebloweren Edward Snowden op i en park i New York, vil nu have 
skulpturen tilbage fra politiet. 
</p><p>
Skulpturen var nemlig tiltænkt at være tankevækkende og en »gave til byen« - 
og bør igen udstilles for borgerne i New York. 
</p><p>
Det oplyser de anonyme aktivister i dag igennem deres advokat, skriver 
nyhedsbureauet AP. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2618746/snowden-fik---kortvarigt---sin-egen-buste/">Snowden fik - kortvarigt - sin 
egen buste</a></p><p>
Skulpturen blev 6. april i ly af mørket opsat i Fort Greene Park, New York, 
til ære for amerikanske Snowden, der i dag lever i eksil i Rusland, efter at 
være anklaget for spionage i USA. 
</p><p>
Snowden afslørede, hvordan efterretningstjenesten NSA systematisk overvåger 
amerikanske borgeres færden på nettet. 
</p><p><b class="ext-link">LÆS ARTIKEL I MAGASINET </b><a class="embeddedlink" href="http://politiken.dk/magasinet/interview/ECE2509271/da-snowden-snoed-amerikanerne/">Da Snowden snød 
amerikanerne</a></p><p>
Hyldesten til den amerikanske whistleblower fik en kort levetid, og allerede 
efter få timer kom New Yorks Politi og fjernede skulpturen. 
</p><p>
Ifølge AP forklarer politiet, at det ikke ser skulpturen som en »gave til 
byen«, og at skulpturen i øvrigt blev opsat uden tilladelse. 
</p><p class=" bl-elem">
Derfor beholder politiet skulpturen, så længe man efterforsker, hvem der står 
bag opsætningen. 
</p>	
</div>

</div></body></html>
