---
layout:     post
title: 	    "Analytiker: Det er et spørgsmål om liv eller død for SAS"
post_author:	    
post_date:	    Mon, 02 Mar 2015 10:00:34 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2569443/analytiker-det-er-et-spoergsmaal-om-liv-eller-doed-for-sas/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Engang var de luftens helte. Men de seneste år er det gået nedad bakke. De 
SAS-ansatte har måttet acceptere forringelser i løn- og ansættelsesvilkår af 
flere omgange - og det stopper ikke nu. 
</p><div class="art-quote article-box">
<p class="quote"/>
<blockquote>
<p class="quote-txt">
Der er ikke umiddelbart noget, der tyder på, at forbrugerne er klar til at 
stemme med fødderne. Og så er der altså ikke andet at gøre for 
flyselskaberne end at reducere omkostningerne
</p>
<p class="sender">
Jacob Pedersen, Sydbank 
</p>
</blockquote>
</div><p/><p>
Uanset om de 147 kabineansatte, der har nedlagt arbejdet i protest over, at 
SAS vil flytte dem over i datterselskabet Cimber, kommer tilbage på job 
eller ej, vil presset på de ansattes vilkår fortsætte, vurderer 
SAS-analytiker i Sydbank Jacob Pedersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2569308/fronterne-er-trukket-skarpt-op-i-sas-inden-krisemoede-kl-9/">Fronterne er trukket skarpt op 
i SAS inden krisemøde kl. 9</a></p><p>
»Det kan godt være, at SAS de seneste måneder har formået at løfte 
billetpriserne en smule, og at de lavere brændstofudgifter hjælper 
selskabet. Men det går ikke godt i SAS. Det her er en lillebitte medvind 
midt i en orkanagtig modvind«, siger Jacob Pedersen. 
</p><h3>
Røde tal på bundlinjen 
</h3><p>
SAS kommer med regnskab for 1. kvartal på torsdag (selskabet har skævt 
regnskabsår, red.), og forventningen er et underskud på omkring en halv 
milliard kroner. 
</p><p>
Det er fortsat selskabets omkostninger, blandt andet personaleomkostningerne, 
der er en af de væsentligste udfordringer for SAS. 
</p><p>
»Der er ingen tvivl om, at de ansatte i SAS har måttet sluge en række kameler 
de seneste år. Men de er altså stadig dyrere end de ansatte hos de 
selskaber, som SAS konkurrerer med«, siger han: 
</p><p>
»Så uanset om det bliver ændrede vilkår i Cimber-regi eller i SAS-regi, så 
kommer der til at ske noget«. 
</p><h3>
Et spørgsmål om overlevelse 
</h3><p>
Hvis ikke SAS formår at reducere omkostningerne, vil det få alvorlige 
konsekvenser for selskabet, vurderer Jacob pedersen. 
</p><p>
»Det er et spørgsmål om overskud eller underskud. Det handler om overlevelse«, 
siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/flyoglufthavne/ECE2569284/sas-konflikt-holder-over-50-fly-paa-jorden-i-dag/">SAS-konflikt holder over 50 
fly på jorden i dag</a></p><p>
SAS vurderer selv, at de 147 kabineansatte, der har nedlagt arbejdet, har 
kostet selskabet et trecifret millionbeløb. Det er ifølge Jacob Pedersen er 
»overraskende højt beløb«. 
</p><p>
»Jeg ville vurdere, at der ville være tale om et tocifret beløb. Det ville 
være håndterbart. Men nu begynder det at gøre ondt, og det vil bestemt være 
noget, der kan ses i regnskabet«, siger han. 
</p><h3>
De fly-ansatte presses alle steder 
</h3><p>
Det er ikke kun i SAS, at ansættelsesforholdene er for nedadgående. I 
lavprisselskaberne som Ryan Air og Norwegian står historierne om hårde – og 
ofte ganske kuriøse – ansættelsesforhold i kø. Blandt andet har det senest 
været fremme, at kabinapersonalt i Ryan Air selv skal betale for den 
uniform, der er tvunget til at bære, når de er på job. 
</p><p>
Men også hos de »fine« gamle selskaber som Luft Hansa og Air France er der 
konflikt. 
</p><p>
I 2014 blev begge selskaber ramt at strejker, og det koster næsten Air France 
en halv milliard euro (cirka 3,5 milliarder kroner) i regnskabet for 2014. 
</p><h3>
Forbrugerne vil ikke betale 
</h3><p>
Men selvom ansættelsesforholdene hos flyselskaberne får mange til at ryste på 
hovedet, er det ikke noget, der slår igennem på forbrugsmønstrene. Når 
flybilletten skal bookes, er det stadig prisen, der er det afgørende for de 
fleste. 
</p><p class=" bl-elem">
»Der er ikke umiddelbart noget, der tyder på, at forbrugerne er klar til at 
stemme med fødderne. Og så er der altså ikke andet at gøre for 
flyselskaberne end at reducere omkostningerne«, siger Jacob Pedersen. 
</p>	
</div>
</div></body></html>
