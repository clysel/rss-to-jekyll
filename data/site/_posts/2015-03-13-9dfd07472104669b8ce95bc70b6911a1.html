---
layout:     post
title: 	    "Børnefamilierne holder madkulturen oppe"
post_author:	    
post_date:	    Fri, 13 Mar 2015 18:58:51 +0100
post_site:	    politiken.dk 
post_link:	    http://politiken.dk/mad/ECE2586007/boernefamilierne-holder-madkulturen-oppe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De danske børnefamilier holder den madkulturelle fane højt. 
</p><p>
Det mener i hvert fald Landbrug og Fødevarer, der har lavet en analyse af 
danskernes fødevarervaner. Børnefamilierne er den gruppe i Danmark, der 
oftest laver aftensmaden selv fra bunden. Og så spiser de varieret og ofte 
sammen, og lever dermed op til mange idealer om god madkultur. 
</p><p>
Fødevareanalysen fra Landbrug &amp; Fødevarer viser, at 64 procent af de danske 
børnefamilier tilbereder varm aftensmad fra bunden på en gennemsnitlig 
aften. 
</p><p>
Rester, færdigretter og kold mad er ikke langt oppe på listen over 
børnefamiliernes aftenmåltider. 
</p><h3>
Mange forskellige retter på bordet 
</h3><p>
Ifølge Landbrug &amp; Fødevarer er en af børnefamiliernes foretrukne middagsretter 
de klassiske frikadeller. Men børnefamilierne har faktisk det største 
repertoire af retter i alle befolkningsgrupper. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/ECE2584566/her-er-danskernes-livretter-vi-er-vilde-med-svinekoed/">Her er danskernes livretter: 
Vi er vilde med svinekød</a></p><p>
Mens de 18-29-årige og de ældre på 60 år eller derover typisk har 12 retter, 
de veksler mellem til aftensmad, har børnefamilierne et langt større 
repertoire med 17 retter. 
</p><p>
Ifølge undersøgelsen er det udover frikadellerne især supper, gryderetter og 
spagetti med kødsauce, der er på menuen hos de danske børnefamilier. En 
undersøgelse fra Madkulturen, en institution under Fødevareministeriet, 
viser desuden, at voksne med børn typisk har flere madkompetencer end voksne 
uden. 
</p><h3>
Maden er en fælles ting 
</h3><p>
Et andet vigtigt aspekt af børnefamiliernes madkultur er, at børnene ofte er 
med til at lave maden. Hos næsten halvdelen af børnefamilierne, 43 procent, 
er børnene nemlig med i køkkenet mindst én gang om ugen. 
</p><p>
Familier med børn er desuden gode til at prioritere at spise sammen. En ny 
rapport fra DTU om danskernes kostvaner fortæller, at 82 procent af de 
danske familier spiser aftensmad sammen mindst fem dage om ugen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2485428/danskerne-vil-have-mobilerne-vaek-fra-aftensmaden/">Danskerne vil have mobilerne 
væk fra aftensmaden</a></p><p>
Ifølge direktør i Madkulturen Judith Kyst er det rigtigt, at børnefamilierne 
er madkulturens vigtigste bastion. 
</p><p>
»Børnefamilierne er gode til at tænke på måltider i stedet for på mad. De går 
op i alt det vigtige og hyggelige, der er rundt om måltidet, i stedet for 
bare, at der skal noget på tallerkenen«, siger Judith Kyst. 
</p><p>
For eksempel er man i børnefamilierne gode til at komme væk fra skærmene, når 
man spiser, siger Judith Kyst. Hun mener dog også, at der er muligheder for 
forbedringer. 
</p><p class=" bl-elem">
»Vi kan se, at det er i børnefamilierne, der er den største mulighed for at 
skabe god madkultur. Selvom familierne overordnet gør det godt, har de 
stadig alt for travlt og, vi ser stadig et stort tab af 
madlavningskompetencer ned igennem generationerne. Og det er altså i 
familierne, man kan rette op på det«, siger Judith Kyst. 
</p>	
</div>
</div></body></html>
