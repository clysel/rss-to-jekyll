---
layout:     post
title: 	    "Superligaens overmænd i Europa kan tage tre titler"
post_author:	    
post_date:	    Thu, 16 Apr 2015 14:11:40 +0200
post_site:	    politiken.dk 
post_link:	    http://politiken.dk/sport/fodbold/europaleague/ECE2629763/superligaens-overmaend-i-europa-kan-tage-tre-titler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Europa League</p>
<p class="last-res">Seneste kampe</p>






</div>
<p>
Club Brugge vandt 16-2. Det var i hvert fald det samlede resultat i den 
belgiske klubs favør efter sæsonens i alt seks opgør med de danske 
superligaklubber Brøndby (5-0), FCK (5-1) og AaB (6-1) i Europa League. 
</p><p>
Mødet med toppen af Jupiler League var hård kost, men der er mange klubber, 
som har haft det svært mod holdet, der kan være på vej til en af deres 
bedste sæsoner nogensinde. 
</p><p>
»Ja, det var en måde at blive målt på, da de danske klubber mødte toppen af 
belgisk klubfodbold, men de seneste to-tre år har Club Brugges mæcen også 
investeret mange penge i holdet. Der er tale om et større budget end hos de 
bedste danske klubber, og det er jo en stor del af forklaringen«, siger den 
danske landstræner Morten Olsen, som er bosat i Belgien og i 14 år spillede 
for belgiske klubber i 1970’erne og 80’erne. 
</p><p>
»Brugge har ikke været belgisk mester i ti år, og nu satser man virkelig på at 
blive det, for det er en klub med stor opbakning. I denne sæson var holdet 
bedst før nytår, og jeg synes, at det lige nu ser lidt haltende ud. 
Spillerne har fået den første titel i pokalen, og de spiller rigtig mange 
kampe, da de også er med i Europa League, hvor de nu møder Dnipro. Det 
kræver kræfter. Holdet kan spille poleret fodbold, men de blander kortene på 
grund af det tætte program, og det kan koste point i den hjemlige ligas 
slutspil«. 
</p><h3>
Den belgiske model 
</h3><div class="art-fakta article-box">
<h4 class="">
Ekstra bonus</h4>
<div class="fakta-body" data-buildingblock="embedded_factboxlink">
<p><b>Vinderen af denne sæsons Europa League</b> får i næste sæson adgang 
til Champions League-kvalifikationen, såfremt holdet ikke kvalificerer sig 
via den hjemlige turnering. 
</p><p><b>Af de otte kvartfinalister </b>ligger Brugge, Zenit, Wolfsburg og Dinamo 
Kijev i øjeblikket til CL-kvalifikation, mens Dnipro, Fiorentina, Napoli og 
Sevilla jagter genvejen til mesterligaens millioner i Europa League. 
</p><p><b>Dagens kampe, kl. 21.05</b></p><ul class=" bl-elem"><li>Brugge - Dnipro </li><li>Dinamo Kijev - Fiorentina </li><li>Sevilla - Zenit St. Petersburg </li><li class=" bl-elem">Wolfsburg - Napoli </li></ul>
</div>
</div><p>
Efter at have elimineret AaB satte Club Brugge også Besiktas på plads med 
samlet 5-2 i Europa League-ottendedelsfinalen, og selv om 2-1-pokaltriumfen 
mod Anderlecht var det første trofæ i otte år, har klubben på hjemmebanen 
Jan Breydel Stadion de seneste ti år haft et tilskuersnit på cirka 25.000! 
De fans vil i aften piske deres yndlinge frem i kvartfinalen. </p><p>
Men tilhængerne håber også på succes i det hjemlige ligaslutspil, hvor Brugge, 
der vandt grundspillet, fører, men hvor det er tæt mellem de seks deltagere. 
</p><p>
»Fire hold har chancen for at blive mester, tror jeg. Men jeg kan ikke lide, 
at man har valgt at halvere holdenes point fra grundspillet før slutspillet. 
Det kan give en underlig afslutning som sidste år, hvor Anderlecht vandt, 
selv om Standard Liège havde 10 point luft til dem efter grundspillet«, 
forklarer Morten Olsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2572893/her-er-fire-bud-paa-et-nyt-format--i-superligaen/">Her er fire bud på et nyt 
format i Superligaen</a></p><p>
Club Brugges succes – på banen godt styret af profilerne Lior Rafaelov og 
Víctor Vázquez og på sidelinjen af Michel Preud’homme – afspejler belgisk 
fodbolds fremgang. På Fifa’s rangliste for landshold er nationen nu nr. 3, 
og på Uefa’s rangliste over klubber er Belgien nr. 10. Det har resulteret i 
nye stadionbyggerier, hvor Gent allerede har bygget, og hvor Club Brugge og 
Anderlecht snart går i gang. Det betyder dog ikke, at belgisk klubfodbold 
får yderligere fremgang. 
</p><p class=" bl-elem">
»De bedste spillere vil fortsat trække til udlandet, så klubberne vil kun af 
og til opleve lidt europæisk succes«, vurderer Morten Olsen. 
</p>	
</div>

</div></body></html>
