---
layout:     post
title: 	    "Efter jordskælvet går børn alene rundt i gaderne"
post_author:	    
post_date:	    Mon, 27 Apr 2015 16:48:44 +0200
post_site:	    politiken.dk 
post_link:	    http://politiken.dk/udland/ECE2645082/efter-jordskaelvet-gaar-boern-alene-rundt-i-gaderne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når jorden ryster under børn, kan der dukke de mest besynderlige spørgsmål op 
i de små hjerner. 
</p><p>
Da voldsomme jordskælv ramte Indonesien i 2004 og Haiti i 2010, så brugte de 
udsendte psykologer mange kræfter på at få børnene til at forstå, at 
katastrofen altså ikke var en straf for noget, børnene havde gjort. Det 
fortæller Anne-Sophie Dybdal, der er børnepsykolog i Red Barnet. 
</p><p>
»Børnenes forældre havde fortalt dem, at jordskælvet kom, fordi de havde været 
uartige. Så det var en vigtig opgave for os at forklare, hvad et jordskælv 
egentlig er, og hvad de skal gøre, når jorden rumler. Det gjorde dem mere 
rolige«, fortæller hun. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2643772/derfor-ramte-jordskaelvet-netop-nepal/">Derfor ramte jordskælvet netop 
Nepal</a></p><p>
Red Barnets afdeling i Nepal vurderer nu, at op mod to millioner børn er hårdt 
ramt af det jordskælv, der ramte det fattige land i Asien i lørdags. 
Dødstallet bliver ved med at stige og er i skrivende stund omkring 4.000, 
mens et endnu større antal er sårede. Særlig slemt er det gået ud over 
hovedstaden Kathmandu. Flere hundredetusinde mennesker sover i telte af 
frygt for, at et af de mange efterskælv, som der har været 60 af, vil få 
deres hjem til at styrte sammen over dem, mens de sover. 
</p><h3>
Børn drysser apatisk rundt i gaderne 
</h3><p>
En ting er, at mange børn mangler tag over hovedet, ligesom adgangen til rent 
drikkevand og mad er begrænset. Noget andet er, at hvordan børnene reagerer 
psykisk på katatrofen. 
</p><div class="art-fakta article-box">
<h4 class="">
Fakta</h4>
<h5>
Jordskælv i Nepal</h5>
<div class="fakta-body" data-buildingblock="embedded_factboxlink">
<ul class=" bl-elem"><li>Lørdag middag lokal tid blev Nepal ramt af et jordskælv, der målte 
7,8 på skalaen. Det havde epicentrum midt mellem landets to største 
byer, Pokhara, og hovedstaden Kathmandu. Cirka 80 km fra hver by.</li><li>Omkring 4.000 personer har mistet livet. Et endnu højere antal er såret. 
Værst er det gået ud over hovedstaden, hvor mange bygninger er 
styrtet sammen, og vejene ødelagt.</li><li>Flere templer og andre bygninger på UNESCOs liste over verdensarv er 
blevet beskadiget eller er styrtet helt sammen.</li><li>Jordskælvet kunne også mærkes i Indien, Tibet, Bangladesh og 
Kina, og det har også kostet liv i andre lande end Nepal.</li><li>Skælvet udløste den værste enkeltstående katastrofe ved 
Mount Everest nogensinde. Verdens højeste bjerg ligger cirka 200 km 
væk fra jordskælvets epicentrum. Rystelserne udløste der 
en serie laviner, der dræbte mindst 17 personer og sårede 
flere end 60.</li><li>Nødhjælp og internationale nødhjælps- og redningsarbejdere 
i hobetal er ankommet til Nepal. En stribe lande har besluttet at yde økonomiske 
bidrag til det fattige land.</li><li class=" bl-elem">På grund af landets dårlige infrastruktur og ødelæggelserne 
fra jordskælvet er det svært at få hjælpen frem til 
de ramte borgere.</li></ul>
</div>
</div><p>
»Mange børn bliver adskilt fra deres forældre. Børnene er chokerede, nogle 
ligefrem panikslagne. Du vil se børn, som apatiske drysser rundt i gaderne 
med tomme øjne. Nogle handler i panik. De løber ind farlige steder i 
bygninger uden at tænke sig om. Den normale måde at reagere på bliver sat ud 
af spil. De græder meget. Bliver apatiske og desorienterede. De ser deres 
forældre gå i panik, og det smitter af på dem selv. Det er alt sammen tegn 
på, at børnenes verden er ved at ramle sammen«, siger Anne-Sophie Dybdal. 
</p><p>
En central opgave er derfor at yde psykologisk førstehjælp til de mange børn i 
katastrofeområdet. Red Barnets personale i Nepal er trænet i, hvad de skal 
gøre med børn, der er bange og i panik. De er trænet i at tale med både børn 
på fire og 12 år, som udtrykker deres bekymringer på forskellig vis. Ét 
spørgsmål, som går igen hos mange børn, er, om det sker igen? Kommer der 
flere jordskælv? 
</p><p>
»Vi må aldrig love, at der ikke kommer flere jordskælv. I stedet er det 
afgørende at forklare børn, hvad de skal gøre, hvis der kommer nye 
rystelser. Vi skal passe på dem. Vi fortæller dem, at de skal kravle ind 
under et bord eller gemme sig under en anden stabil struktur. De skal kende 
udgangen, der hvor de opholder sig. Og nogle voksne skal hele tiden vide, 
hvor de er henne«, siger Anne-Sophie Dybdal. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2644689/tiden-gaar-i-nepal-dem-man-finder-i-murbrokkerne-nu-er-doede/">Tiden går i Nepal: Dem, man 
finder i murbrokkerne nu, er døde</a></p><p>
Red Barnet sætter telte op, der fungerer som særlige beskyttelseszoner for 
børn, hvor de kan lege, få undervisning i, hvordan de skal forholde sig 
under katastrofen, og hvor de helt simpelt kan tale med en voksen om, hvad 
de tænker på. De kan også sidde i teltene med deres skolebøger og suge 
læring til sig, mens skolerne er lukkede på grund af jordskælvet. Det er 
centralt, at »børn ikke driver omkring alene i gaderne«, fortæller Red 
Barnets børnepsykolog. For så er der risiko for, at nogen gør dem fortræd. 
</p><p>
»Det kan lyde vanvittigt, at nogen kan finde på at udnytte børn, der er i en 
så skrøbelig situation. Men det ser vi altså. Der står altid nogle gribbe 
klar til at udnytte situationen. Der er eksempler på, at børn bliver 
bortført og solgt for at blive udnyttet i prostitution. Ligesom de kan blive 
misbrugt seksuelt eller overfaldet. Derfor bruger vi meget tid på at 
registrere og tælle alle de børn, der kommer og søger beskyttelse. Så vi kan 
reagere, hvis et bestemt barn pludselig ikke kommer hos os mere. Nogle skal 
holde øje med, om der er børn, som forsvinder midt i det kaos, der er. Vi 
fortæller selvfølgelig også deres forældre, at det er forbundet med risiko 
at lade børnene gå alene og ubeskyttede omkring«, siger Anne-Sophie Dybdal. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/Devendra_Tak_931424w.jpg" alt="" border="0"/><span class="caption"><span class="f-img-caption">Hjælp. 
</span>Devendra Tak fra Save The Children i Indien ankom til Kathmandu dagen efter det ødelæggende jordskælv i Nepal. Foto: Privatfoto</span></span></p><p>
Devendra Tak er bosiddende i Indiens hovedstad New Dehli, hvor han arbejder 
som talsperson for Save The Children. Han ankom til Kathmandu søndag for at 
tage del i hjælpearbejdet. Via en skrattende telefonforbindelse fra byen 
fortæller han, at situationen i Kathmandu er meget vanskelig. Ganske som 
Anne-Sophie Dybdal nævner han risikoen for, at børn bliver udnyttet og solgt 
til prostitution, da mange af dem er alene i gaderne. 
</p><p>
»Børn sov i gaderne i nat. De er bange for at gå ind i husene. De leder efter 
beskyttelse, og mange er adskilt fra deres forældre. De går rundt i gaderne 
og ser bange og forvirrede ud. De siger, at de gerne vil være sammen med 
deres forældre, men i praksis har deres forældre travlt med at genopbygge 
deres hjem. Forældrene arbejder på at skaffe mad, medicin og andre 
fornødenheder, så børnene bliver ofte overladt til sig selv. De bliver 
forsømt. Skolerne holder lukket, og mange går rundt alene«, siger Devendra 
Tak. 
</p><h3>
To millioner børn er ramt 
</h3><p>
Han fortæller, at den offentlige transport i Kathmandu er brudt sammen, og 
kommunikationslinjerne er ustabile, hvilket gør det sværere at sørge for 
børnene. Men han understreger, at det formentlig er langt værre i nogle af 
de byer og landsbyer, der ligger tættere på jordskælvets epicentrum omkring 
80 kilometer nordvest for Kathmandu. 
</p><p>
»Vi lægger mange kræfter i at sørge for, at der kommer nødhjælp og 
redningsmedarbejdere derud nu, så folk kan få de mest basale fornødenheder 
og blive reddet ud fra områderne. Over hele Nepal er to millioner børn 
påvirket af jordskælvet, vurderer vi. Vi gearer op nu til at hjælpe omkring 
400.000 børn. Det er, hvad vi kan, på nuværende tidspunkt«, siger han. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2644199/saadan-hjaelper-du-ofrene-for-jordskaelvet-i-nepal/">Sådan hjælper du ofrene for 
jordskælvet i Nepal</a></p><p>
Børnene har brug for mad, drikke og medicin. Nyfødte børn har brug for en høj 
standard af hygiejne, hvilket kan være svært at tilvejebringe i et fattigt 
land efter et jordskælv. Ikke mindst i Kathmandu, der lørdag aften blev ramt 
af kraftige regnskyl. Det kan blive en »hasarderet« start på livet for 
spædbørn, da hospitalerne er overfyldt med sårede fra jordskælvet, og det er 
stort set umuligt at komme til at tale med en læge eller andet 
sundhedspersonale, da de koncentrerer sig om den livreddende indsats. 
</p><p>
Katastrofens psykologiske påvirkning af børnene er kolossal, siger Devendra 
Tak. 
</p><p>
»Det er det absolut vigtigste punkt. Forestil dig frygten hos de børn, som 
aldrig har oplevet sådan en situation før. De har aldrig set deres forældre 
have traumer, smerter og frygt på denne måde før. Når et barn ser sine 
forældre være sådan, så bliver de helt hjælpeløse. De aner ikke, hvad de 
skal stille op, og deres situation er kritisk«, siger han. 
</p><p><i class=" bl-elem">Hvordan bliver børnenes fremtid påvirket af den situation, de står i nu?</i></p><p>
»Det ved jeg simpelthen ikke. Det er deres nuværende liv, vi er bekymret for. 
De skal have mad, medicin og omsorg. De kommer tit i sidste række, fordi alt 
først handler om at redde folk ud af ruinerne. Så vi må beskytte børnene«, 
siger Devendra Tak fra Save The Children. 
</p><p class="art-ext-other">

</p><p class=" bl-elem"/>	
</div>

</div></body></html>
