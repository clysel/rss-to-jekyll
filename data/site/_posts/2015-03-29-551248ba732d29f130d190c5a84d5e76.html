---
layout:     post
title: 	    "Litteraturredaktøren: Jeg bliver (trods alt) ikke seriejunkie"
post_author:	    
post_date:	    Sun, 29 Mar 2015 16:17:58 +0200
post_site:	    politiken.dk 
post_link:	    http://politiken.dk/kultur/boger/ECE2608169/litteraturredaktoeren-jeg-bliver-trods-alt-ikke-seriejunkie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Jeg har holdt stand i årevis. Jeg har lyttet til alle dem, der bare ikke kunne 
vente på en ny sæson af denne eller hin HBO- eller Netflix-serie, og været 
klar over, at der er et stort og stærkt <i>drug</i> derude. Men man kan 
jo ikke det hele, og så kender jeg mig selv godt nok til at vide, hvad der 
ville kunne ske, hvis først jeg gav efter og lod dæmningsbruddet indfinde 
sig. 
</p><p>
I den søde juletid skete det så. Jeg havde min første konsultation hos dr. 
Melfi. Mere end 15 år for sent. Jeg hentyder naturligvis til Tony Sopranos 
kølige psykolog spillet af Lorraine Bracco, og da det sidste af den for 
længst legendariske tv-series 86 episoder sluttede hjemme i stuen, og det 
tilmed gik op for mig, at Tony – virkelighedens James Gandolfini – døde i 
2013 (hvor havde jeg mit hoved den sommer?), følte jeg en overraskende dyb 
tv-sorg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE1351481/sopranos-staar-stadig-som-et-tv-mestervaerk/">'Sopranos' står stadig som et 
tv-mesterværk</a></p><p>
Heldigvis kunne jeg fixe videre på YouTube, hvor jeg så den afsluttende 
’Sopranos’-episodes sidste minut 5-10 gange, mens jeg hørte ’Don’t Stop 
Belivin’ med Journey for fuld skrue, ligesom Tony gør det i minutterne, 
inden manden i Members Only-jakken skyder ham. For det er jo det, den 
raffinerede anvendelse af synsvinkler og kameraføring, fortæller. Hvilket 
jeg altså nu også har erfaret. ’The Sopranos’. Om en mafioso, der går til 
psykolog. En alfahan med en skrøbelig flanke eller to. Hvordan kunne jeg dog 
vente så længe? 
</p><div class="art-quote article-box">
<p class="quote"/>
<blockquote>
<p class="quote-txt">
Jeg var alene hjemme, det var et lykkeligt tv-døgn, og nu er jeg midt i sæson 
to og min indre mr. Hyde har et flovt håb om, at vi får en regnfuld påske
</p>
</blockquote>
</div><p>
Men fixet holdt kun kort. Efter at have kompenseret med diverse interviews med 
Gandolfini og resten af castet rundt omkring på nettet kom tomhedsfølelsen 
krybende. Mine sønner, som jeg har råbt ad, når de gennem årene igen har 
lukket ned for omverdenen for at synke ind i endnu en tv-serie med laptoppen 
i skødet, må have bemærket min uro, for de fik mig på ’True Detective’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2517691/moderne-tv-serier-giver-inspiration-til-krimiforfattere/">Moderne tv-serier giver 
inspiration til krimiforfattere</a></p><p>
Men første sæson om den syge seriemorder fra Louisianas sumpe har kun sølle 
otte afsnit, så der var ikke andet at gøre end at binde an med monstret: De 
fem sæsoner af ’Breakin’ Bad’. Det tog 10 dage at få det ned med nakken, så 
nu er jeg også Walter White-fan og allerede inde i ’Better Call Saul’, som 
er en – næsten – tålelig nedtrapning, der dog ikke forhindrer <i>blue</i><i>meth</i>-abstinenserne i at poppe op fra tid til anden. 
</p><h3>
Netflix’ hypnotiske tidsdræber 
</h3><p>
Absolut alle, jeg kender, næsten, har som med én mund hypet Kevin Spacey og 
’House of Cards’, og for et par uger siden hoppede jeg endelig om bord på 
Netflix’ hypnotiske tidsdræber. Jeg begyndte en lørdag formiddag med 
nedrullede gardiner og blændende solskin udenfor og sluttede 17 timer 
senere. Jeg var alene hjemme, det var et lykkeligt tv-døgn, og nu er jeg 
midt i sæson to og min indre mr. Hyde har et flovt håb om, at vi får en 
regnfuld påske. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2564824/tredje-saeson-house-of-cards-udvides-med-storpolitiske-armboejninger/">Tredje sæson: House of Cards 
udvides med storpolitiske armbøjninger</a></p><p>
Hvis min bedre halvdel insisterer på, at livet også skal leves udenfor, makker 
jeg naturligvis ret, selv om jeg håber, jeg får lov at sidde i skyggen, mens 
der bliver gravet. Jeg er i den forbindelse dybt imponeret over, hvor 
gnidningsløst Netflix gør det muligt for en seriejunkie mere eller mindre 
åbenlyst at fortsætte sit kiggeri derfra, hvor han er kommet til i sin 
serie, på både tablet og telefon. Forleden så jeg<i> Frank </i>skubbe 
stakkels <i>Zoe</i> ud foran toget, mens jeg sad på en skyggefuld bænk med 
udsigt til en sø. Man fortæller mig, at der fløj hele tre tranetræk 
bestående af flere hundrede traner hen over den imens. 
</p><div class="art-quote article-box">
<p class="quote"/>
<blockquote>
<p class="quote-txt">
Det kan godt være, at tv-serien er vor tids svar på den bredt fortællende 
roman, men den basale og ustyrlige sproglighed i skønlitteraturen og dens 
nære omegn kan de levende billeder bare ikke hamle op med
</p>
</blockquote>
</div><p>
Og det er den nye borgerrettighed i udbrændthedens og stressens tidsalder: At 
kunne sætte livet på standby og tv-afspilleren på play allevegne og nyde 
selvforglemmelsens sjældne privilegium ved hjælp af let flydende 
fiktion.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE1074378/hvor-dumt-et-svin-maa-en-hovedperson-vaere/">Hvor dumt et svin må en 
hovedperson være?</a></p><p>
I hvert fald for en stund. For selv om jeg lyder vældig begejstret for Frank 
Underwood, Walter White og Tony Soprano, er mit mætningspunkt faktisk nået. 
Min indre læser føler sig forbigået, og da jeg forleden faldt over Siri 
Hustveds uforlignelige ’Kvinden, der rystede’, havde de tre barske seriemænd 
ikke en chance. Det var som at gå fra alt for meget candyfloss til radiser. 
Det kan godt være, at tv-serien er vor tids svar på den bredt fortællende 
roman, men den basale og ustyrlige sproglighed i skønlitteraturen og dens 
nære omegn kan de levende billeder bare ikke hamle op med. 
</p><p>
Virginia Woolfs mrs. Dalloway »følte en tomhed omkring livets kerne«. Jeg 
tror, at det er al for megen travlhed i kombination med behovet for at fylde 
noget i den store tomhed, der gør, at disse dragende sublimt fortalte 
tv-lækkerier har så godt et tag i os. 
</p><p class=" bl-elem">
God påske. 
</p>	
</div>
</div></body></html>
