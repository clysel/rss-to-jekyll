---
layout:     post
title: 	    "Sveriges danske målmand skal have hjertet undersøgt "
post_author:	    
post_date:	    Tue, 21 Apr 2015 09:23:17 +0200
post_site:	    politiken.dk 
post_link:	    http://politiken.dk/sport/fodbold/ECE2636323/sveriges-danske-maalmand-skal-have-hjertet-undersoegt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Malmö FF's målmand Robin Olsen fik det gentagne gange skidt, da topholdet 
mandag slog Hammerby med 3-1 i Allsvenskan. 
</p><p>
Den dansk-svenske målmand spillede kampen til ende, selv om han allerede efter 
20 minutter fik det skidt. Robin Olsen var tydeligt utilpas flere gange i 
anden halvleg, hvor han missede et par udspark og satte sig på huk flere 
gange. 
</p><p>
Efter kampen blev Olsen sendt direkte på hospitalet for at blive tjekket. 
</p><p>
»Vi må lave nogle flere test på ham for at udelukke, hvad det kan være«, siger 
klubbens fysioterapeut Wilner Registre til sydsvenskan.se. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/ECE2477862/malm-maalmand--siger-nej-tak-til-morten-olsen/">Malmö-målmand siger nej tak 
til Morten Olsen</a></p><p>
Han bekræfter, at hjertet skal undersøges. 
</p><p>
»Det stemmer, at vi ser på det allerede i aften. Vi tester hjertet for at 
udelukke noget«. 
</p><p>
»Vi vil ikke spekulere i, hvad det kan være nu. Pulsen og blodtrykket skal 
kontrolleres, og så vil vi som sagt foretage flere test. Så må vi se, hvad 
de viser«, siger Wilner Registre. 
</p><p class=" bl-elem">
Robin Olsen har på landsholdsplan valgt at stille op for Sverige, selv om han 
havde mulighed for at optræde for Danmark. Robin Olsen er noteret for to 
landskampe i 2015 - mod Elfenbenskysten og Iran. 
</p>	
</div>

</div></body></html>
