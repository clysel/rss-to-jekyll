---
layout:     post
title: 	    "Norwegian og piloterne har forhandlet i nat"
post_author:	    
post_date:	    Thu, 05 Mar 2015 09:36:02 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2574240/norwegian-og-piloterne-har-forhandlet-i-nat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
På en hektisk aften lod vi os drage ud i noget, som vi ikke havde belæg for
</p>
<p class="sender">
Arve Sigmundstad, Parat 
</p>
</blockquote>
</div><p>
Temperaturen i den kolde luft i Norwegian er steget svagt i nat. De to parter 
har mødt hinanden til forhandlinger, skriver NRK. 
</p><p>
»Der har været aktivitet og dialog i nat, men jeg kan desværre ikke sige mere 
end det. Der er ingen løsning endnu. Løsningen må vi finde med selskabet, og 
det vil vi fortsætte dialogen med selskabet om i dag«, siger formanden for 
fagforeningen Parat, Hans-Erik Skjæggerud til NRK her til morgen. 
</p><div class="art-quote article-box">
<p class="quote"/>
<blockquote>
<p class="quote-txt">
Der har været aktivitet og dialog i nat
</p>
<p class="sender">
Hans-Erik Skjæggerud, Parat 
</p>
</blockquote>
</div><p/><p>
Norwegian og de strejkende piloter har ellers ikke mødtes, siden 
forhandlingerne om en ny overenskomst brød sammen lørdag. 
</p><p>
Tirsdag aften optrappedes konflikten gevaldigt, da samtlige over 700 
skandinaviske piloter nedlagde arbejdet. Det fik i går Norwegian til at 
hente fly og piloter fra deres britiske og spanske datterselskaber for at 
flyve de fly, der ellers ville være blevet på jorden på grund af strejken. 
Et træk, Parat kaldte »strejkebrud«. 
</p><p>
Men med de nye forhandlinger kan der måske være forbrødring på vej. 
</p><p>
»Det, som er vigtigt for os, er at fortsætte aktiviteten og dialogen og lede 
efter en løsning, så vi får en afslutning på strejken så hurtigt som 
muligt«, understreger Skjæggerud. 
</p><p>
Også Norwegian bekræfter, at der er skabt forbindelse mellem parterne: 
</p><p>
»Der har været kontakt, mere end det ønsker jeg ikke at kommentere«, siger 
Lasse Sandaker-Nielsen, informationschef i Norwegian. 
</p><p>
Over for Reuters udtaler kommunikationsdirektør Anne-Sissel Skånvik, at 
parterne stadig »står langt fra hinanden«. 
</p><p>
For parternes krav har ikke ændret sig. Norwegian ønsker at fastfryse 
piloternes løn, mens piloterne ønsker at blive ansat i Norwegians 
moderselskab frem for i det datterselskab, Norwegian Air Norway, de i dag er 
ansat i. 
</p><p>
»Der er ikke tvivl om, at en aftale med en reel arbejdsgiver er det, som er 
vigtigt for vores medlemmer«, siger Parat-formand Hans-Erik Skjæggestad. 
</p><p>
[citat2] 
</p><p>
Den kolde skandinaviske luft er dog stadig præget af beskyldninger og trusler. 
Vi danner her et overblik over, hvad der skete op til de genoptagede 
forhandlinger. 
</p><h2 class="bread-text-header first">
Tilbagetog: Piloterne indrømmer fjer og ti høns 
</h2><p>
Situationen overophedede tirsdag aften. Foruden den store udvidelse af 
strejken til over 700 piloter lød der pludselig nye beskyldninger fra 
piloternes fagforeninger Norwegian Pilot Union (NPU) og Parat, som NPU er en 
del af. 
</p><p><b class="ext-link">BESKYLDNINGER</b><a class="embeddedlink" href="http://politiken.dk/oekonomi/virksomheder/ECE2573086/konkursrygter-og-trusler-ordkrigen-raser-mellem-norwegian-og-piloterne/">Konkursrygter og trusler: Ordkrigen 
raser mellem Norwegian og piloterne</a></p><p>
Flere Norwegian-piloter var blevet ringet op af bemandingsselskabet OSM og 
tilbudt en kontrakt med selskabet, lød anklagen fra fagforeningerne. Et 
trick for at splitte piloternes samlede front mod Norwegian. Både Norwegian 
og OSM pure afviste anklagerne, og i går aftes måtte Parat da også trække 
sine ord tilbage: 
</p><p>
»Jeg burde have tjekket fakta bedre. Det er hævet over enhver tvivl, at det 
blev en voldsom buzz. Det blev en storm på sociale medier, en storm på sms. 
På en hektisk aften lod vi os drage ud i noget, som vi ikke havde belæg 
for«, sagde kommunikationschef i Parat Arve Sigmundstad i går til NRK. 
</p><p>
Norwegian-piloterne har længe frygtet, at de vil blive flyttet fra det 
datterselskab, de er ansat i i dag, Norwegian Air Norway, til et nyt selskab 
på dårligere kontrakter. OSM, som blandt andre udlejer piloter til 
Norwegian, skulle altså være en brik i det spil, mente piloternes 
fagforening, men det er altså nu blevet tilbagevist. 
</p><p>
Parat begrunder fejlen med, at de lod sig drage med af rygter, som startede på 
den svenske tv-kanal SVT. 
</p><p>
»Når vi går det efter i sømmene og prøver at få dokumentation på plads, ser 
det ud, som om det er meldingen på SVT, der har været den udløsende årsag 
til stormen. Det kan være, at det er en fjer, som er blevet til ti høns. Du 
må huske, at usikkerheden er stor og stressniveauet højt«, sagde Arve 
Sigmundstad. 
</p><h2 class="bread-text-header ">
Oprustning 1: International støtte til piloterne 
</h2><p>
Onsdag eftermiddag fik de strejkende Norwegian-piloter til gengæld stor støtte 
af deres irske kolleger i lavprisselskabet Ryanair. Ryanairs pilotforening 
roste i en pressemeddelelse deres skandinaviske kolleger »for deres indsats 
for at sikre normale ansættelseskontrakter og arbejdsforhold i vores 
sikkerhedsfølsomme industri«. For de dårlige lønforhold i flyselskabernes 
kapløb mod bunden sætter sikkerheden på spil, skrev irerne i 
pressemeddelelsen. 
</p><p><b class="ext-link">STØTTE</b><a class="embeddedlink" href="http://politiken.dk/rejser/ECE2573845/ryanairs-piloter-slutter-op-om-strejkende-skandinaver/">Ryanairs piloter slutter op om 
strejkende skandinaver</a></p><p>
Norwegian-piloternes fagforening, Parat, har da også længe truet med, at deres 
arbejdsgivers brug af udenlandske piloter ville vække reaktioner i Europa og 
USA. Og i dag får piloterne mere international opbakning. 
</p><p>
Gabriel Mocho, formand for det internationale transportarbejderforbunds (ITF) 
flysektion, skriver til Politiken i en e-mail: 
</p><p>
»Vores partnerforening, Parat, følger nøje situationen i flyselskabet 
(Norwegian, red.), herunder enhver mulig brug af strejkebrydende piloter. 
Flyselskabet vil gøre klogt i endeligt at afvise et sådant skridt, som vil 
medføre massive yderligere skader på dets omdømme og til dets industrielle 
relationer«. 
</p><h2 class="bread-text-header ">
Oprustning 2: Piloterne til møde i Kastrup 
</h2><p>
Onsdag eftermiddag mødtes flere af de strejkende piloter fra både Danmark, 
Norge og Sverige til møde i Kastrup Lufthavn. 
</p><p>
Et møde præget af frustration og korslagte arme, men piloternes krav er 
afgørende, understregede en 42-årig pilot, der ligesom sine kolleger ønskede 
at være anonym: 
</p><p>
»De sidste dage har vi været forvirrede og nervøse. Norwegian er en god 
arbejdsplads. Men vi er nødt til at værne om vores fremtid«. 
</p><p><b class="ext-link">PILOTMØDE</b><a class="embeddedlink" href="http://politiken.dk/oekonomi/arbejdsmarked/ECE2573748/frustrerede-piloter-til-moede-i-kastrup-det-handler-ikke-om-loen/">Frustrerede piloter til møde i 
Kastrup: Det handler ikke om løn</a></p><p>
Og han fik opbakning fra formanden for fagforeningen Parat, der var taget til 
København for at orientere sine medlemmer på mødet: 
</p><p>
»Det her handler ikke om løn. Det vigtigste for os er jobsikkerhed. Hvis vi 
ender på korttidskontrakter, så udhuler det hele systemet med 
fagforeninger«, sagde Hans-Erik Skjæggerud. 
</p><p>
»Det handler om skandinaviske arbejdspladser. Hvis ikke vi får en aftale om, 
at de ansatte skal være en del af moderselskabet, så vil alt, der hedder 
fastansættelse og velfærdsmodellen i form af skatter og afgifter, forsvinde. 
Det er en fremtid, vi ikke vil være med til«, tilføjede formanden. 
</p><h2 class="bread-text-header "><b>Affejning: Bjørn Kjos afviser piloternes krav</b></h2><p>
I et andet hjørne af Skandinavien, i udkanten af Oslo, slog Norwegians 
direktør, Bjørn Kjos, på et pressemøde dog fast, at piloterne ikke får, hvad 
de er ude efter: 
</p><p>
»Vi forhandler dag og nat. Der er 5000 ansatte i Norwegian, og heraf er 15 
procent i strejke. Piloterne vil have kontrol over alle flyvninger ind og ud 
af Skandinavien. Ikke et eneste luftfartsselskab, der er i live i dag, vil 
lade sig styre af en fagforening«. 
</p><h2 class="bread-text-header ">
Omkostninger: SAS taber millioner på konflikt 
</h2><p>
Det er langtfra kun Norwegian, der oplever turbulens i arbejdsklimaet for 
tiden. Også SAS har været ramt af strejke, som nåede at koste selskabet 334 
aflyste flyafgange. 
</p><p>
Men omkostningerne har også bredt sig til SAS' regnskab. 
</p><p>
Den fem dages lange arbejdsnedlæggelse, som nu er ovre igen, forventes således 
at have kostet det skandinaviske flyselskab 40 millioner kroner. 
</p><p><b class="ext-link">KONSEKVENS</b><a class="embeddedlink" href="http://politiken.dk/oekonomi/virksomheder/ECE2574202/334-aflysninger-under-weekendens-konflikt-kostede-sas-40-millioner/">334 aflysninger under weekendens 
konflikt kostede SAS 40 millioner</a></p><p class=" bl-elem">
Det er endnu uvist, hvad konflikten i Norwegian har kostet. 
</p>	
</div>
</div></body></html>
