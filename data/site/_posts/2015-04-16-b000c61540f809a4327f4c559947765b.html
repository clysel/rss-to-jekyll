---
layout:     post
title: 	    "Minister: Vi er klar til at kigge på problemer"
post_author:	    
post_date:	    Thu, 16 Apr 2015 06:47:21 +0200
post_site:	    politiken.dk 
post_link:	    http://politiken.dk/indland/politik/ECE2629831/minister-vi-er-klar-til-at-kigge-paa-problemer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Studerende og sygehuse slår alarm over fremdriftsreformen, der træder i kraft 
til sommer. Op mod 2.500 vikariater for læger, sygeplejersker og social- og 
sundhedspersonale risikerer ikke at blive besat, viser tal fra Kommunernes 
og Regionernes Løndatakontor (KRL). Selv om uddannelsesminister Sofie 
Carsten Nielsen (R) forstår bekymringen, ser hun ikke grund til at ændre 
reglerne, før regeringen har fået »reelle erfaringer«.
</p><p><b class="ext-link">LÆS NYHED </b><a class="embeddedlink">Reform kan give stor lægemangel</a></p><p>
»Først og fremmest kan de studerende tage orlov, som de altid har kunnet. Det 
er uddannelserne, der helt og alene beslutter, om de vil give orlov eller 
ej. Det er klart, at de studerende i højere grad end hidtil skal kunne 
begrunde deres behov for orlov, fordi en del af reformen handler om, at 
uddannelsen skal bringe den samlede studietid ned«, siger Sofie Carsten 
Nielsen til Politiken.
</p><p><i class=" bl-elem">Hvad tænker du om, at godt 2.500 vikariater er i fare for ikke at blive 
besat i år?</i></p><p>
»Vi ved ikke, hvordan reformen kommer til at influere på det. Det skal vi 
følge. Vi må se på, om der er nogle konkrete ting, vi skal justere. Det 
kunne være, om orlov skal tælle med eller ej. Men jeg synes lige, at vi skal 
have nogle reelle erfaringer med fremdriftsreformen og se på, om det giver 
de udfordringer eller ej.
</p><p><i class=" bl-elem">Som det ser ud nu, kan lægestuderende ikke udnytte regeringens forslag om 
en pause i op til to år mellem bachelor- og kandidatgraden. Er du 
villig til at ændre kravet for medicinstuderende?</i></p><p>
»Jeg er med på, at det ikke er en mulighed, der løser alle former for 
uddannelser. Det er op til uddannelserne, om de vil give orlov. Jeg håber, 
at de vil fortsætte med at give orlov, hvor det giver mening«, siger hun og 
tilføjer: 
</p><p>
»Det er en reform, der end ikke er begyndt at virke. Vi skal selvfølgelig 
drøfte effekten af fremdriftsreformen, men først når vi har nogle reelle 
erfaringer. Jeg er åben over for, at vi må drøfte erfaringer og finde 
løsninger. Hvis der er problemer i forhold til vikardækningen, er jeg 
selvfølgelig klar til at se på det«.
</p><p><i class=" bl-elem">Bliver universiteterne sat for hårdt op i forhold til kravet om at reducere 
studietiden?</i></p><p>
»Det er studienævnet, der bevilger orlov. Jeg ved ikke, hvilke overvejelser de 
gør sig – men jeg ved, at de har fuld mulighed for fortsat at give orlov«.
</p><p><i class=" bl-elem">Lægestuderende mener, at et vikariat giver dem mulighed for at finde sig et 
speciale, mere erfaring og et tiltrængt pusterum fra bøgerne. Hvad er 
argumentet for, at de først skal opleve det efter studiet?</i></p><p class=" bl-elem">
»Når man er studerende, skal man studere på fuld tid. De skal have noget ud af 
studiet«.
</p>	
</div>

</div></body></html>
