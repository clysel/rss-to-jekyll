---
layout:     post
title: 	    "iPhones er steget med 600-800 kroner hen over natten"
post_author:	    
post_date:	    Tue, 10 Mar 2015 12:40:59 +0100
post_site:	    politiken.dk 
post_link:	    http://politiken.dk/forbrugogliv/digitalt/ECE2581239/iphones-er-steget-med-600-800-kroner-hen-over-natten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Indtil i forgårs kostede en iPhone 6 Plus, 64 GB, 6.799 kroner i Apples 
forretninger. I dag er selvsamme telefon blevet 800 kroner dyrere. 
</p><p>
Modellen med 128 GB er steget med 900 kroner, mens en iPhone 6, 16 GB, i al 
stilhed er blevet 600 kroner dyrere. 
</p><p>
De voldsomme prishop gælder alle iPhone modeller i Apples egne forretninger og 
netbutikker, viser en gennemgang, som Politiken har foretaget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2580420/danmark-snydes-for-apple-watch-i-foerste-omgang/">Danmark snydes for Apple Watch 
i første omgang</a></p><p>
De dramatiske priser diskuteres på de sociale medier, og forklares med den 
stigende dollarkurs, som gør produkterne dyrere at importere fra USA. 
</p><p>
Det begyndte med en mindre prisstigning på Apples apps, skriver TV2 Nyheder, 
men har nu også ramt iPhone, Macbook og de andre fysiske produkter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2580372/efter-iphone-og-ipad-kommer-nu-apple-watch/">Efter iPhone og iPad kommer nu 
Apple Watch</a></p><p>
En Macbook Air kostede før 6.999 kroner for den helt enkle 11-tommer version. 
Nu koster den samme model 7.799 kroner, hvilket er en stigning på 800 
kroner. 
</p><p>
De høje priser er endnu ikke slået igennem hos for eksempel Elgiganten og 
Fona, hvor iPhones stadig kan købes langt billigere end hos Apple. 
</p><p class=" bl-elem">
Politiken afventer en kommentar fra Apple. 
</p>	
</div>
</div></body></html>
