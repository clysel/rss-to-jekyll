---
layout:     post
title: 	    "Dansk dirigent bliver chefdirigent hos BBC"
post_author:	    
post_date:	    Wed, 11 Mar 2015 06:46:26 +0100
post_site:	    politiken.dk 
post_link:	    http://politiken.dk/kultur/musik/ECE2582273/dansk-dirigent-bliver-chefdirigent-hos-bbc/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den danske dirigent Thomas Dausgaard bliver chefdirigent for BBC Scottish 
Symphony Orchestra fra september 2016, meddeler hans agent, IMG Artists.
</p><p>
Thomas Dausgaard overtager sin nye chefdirigentstilling efter skotten Donald 
Runnicles, der ved siden af sit nuværende arbejde i Skotland er 
generalmusikdirektør for Deutsche Oper i Berlin. Allerede i indeværende 
sæson skal Thomas Dausgaard imidlertid dirigere Sibelius’ tre sidste 
symfonier med sit nye skotske orkester i anledning af, at Sibelius ville 
være fyldt 150 i år. 
</p><p>
BBC Scottish Symphony Orchestra har siden 2006 haft base i City Halls i 
Glasgow. Orkestret giver koncerter i hele Skotland og bidrager med 
transmissioner i BBC-regi. Det deltager hvert år i The BBC Proms og har 
indspillet mere end 120 klassiske album. Orkestret fylder 80 år i år, og 
Thomas Dausgaard har tidligere gæstedirigeret det med gode anmeldelser til 
følge.
</p><h3>
Æresdirigent for DR SymfoniOrkestret
</h3><p>
Thomas Dausgaard var chefdirigent for DR SymfoniOrkestret 2004-2011. Siden 
slutningen af 1990’erne har han desuden været chefdirigent for Det Svenske 
Kammerorkester, med hvem han har indspillet samtlige Beethovens 
orkesterværker og en serie med 1800-talssymfonier af komponister som 
Schubert, Schumann og Tjajkovskij for det svenske plademærke BIS.
</p><p><b class="ext-link">LÆS ANMELDELSE</b><a class="embeddedlink" href="http://politiken.dk/kultur/musik/koncertanmeldelser/ECE2248728/dausgaard-forloeste-det-20-aarhundredes-udbrud/">Dausgaard forløste det 20. 
århundredes udbrud</a></p><p class=" bl-elem">
Dausgaard er i øjeblikket førstegæstedirigent for Seattle Symphony og 
æresdirigent for DR SymfoniOrkestret. Han gæstedirigerer førende 
symfoniorkestre i Europa, USA og Japan, men han har ikke haft en stilling 
som chefdirigent for et stort symfoniorkester, siden han forlod DR 
SymfoniOrkestret for fire år siden.
</p>	
</div>
</div></body></html>
