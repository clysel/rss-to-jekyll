---
layout:     post
title: 	    " Dansk landsholdsanfører kørt på hospitalet"
post_author:	    
post_date:	    Sun, 22 Mar 2015 19:21:48 +0100
post_site:	    politiken.dk 
post_link:	    http://politiken.dk/sport/fodbold/ECE2599387/dansk-landsholdsanfoerer-koert-paa-hospitalet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Den danske landsholdsanfører i fodbold, Line Røddik, blev søndag aften kørt på hospitalet i forbindelse med en Champions League-kamp.</p><p>Forsvarsspilleren var i kamp for svenske Rosengård ude mod tyske Wolfsburg, og efter en hovedstødsduel i første halvleg blev Røddik liggende på græstæppet.</p><p>Her modtog hun behandling i et godt stykke tid, og ifølge den svenske avis Expressen blev hun efterfølgende båret fra banen og kørt til hospitalet.</p><p>Kvartfinalekampen begyndte klokken 18, og det er endnu uvist, hvor alvorligt Røddik er kommet til skade.</p><p>De seneste uger har Røddik flere gange været i de danske medier i forbindelse med fodboldkonflikten mellem Dansk Boldspil-Union (DBU) og Spillerforeningen.</p><p class=" bl-elem">Den konflikt sluttede lørdag, da parterne blev enige om en ny landsholdsaftale.</p>	
</div>
</div></body></html>
