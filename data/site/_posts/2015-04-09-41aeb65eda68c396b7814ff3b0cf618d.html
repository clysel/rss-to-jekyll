---
layout:     post
title: 	    "Hærværksmænd angriber jødisk forretning i København"
post_author:	    
post_date:	    Thu, 09 Apr 2015 11:13:58 +0200
post_site:	    politiken.dk 
post_link:	    http://politiken.dk/indland/ECE2621169/haervaerksmaend-angriber-joedisk-forretning-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En jødisk delikatesseforretning på Lyngbyvej i København er natten til torsdag 
blevet ramt af hærværk. Det oplyser vagtchef Carsten Reenberg fra Københavns 
Politi. 
</p><p>
»Der er kastet en sten mod ruden til forretningen, men ruden er af en sådan 
kvalitet, at stenen ikke er gået igennem«, siger vagtchefen. 
</p><p>
Carsten Reenberg oplyser, at sagen nu er overgået til 
efterforskningsafdelingen hos Københavns Politi. 
</p><p><b class="ext-link">LÆS OGSÅ <a class="embeddedlink" href="http://politiken.dk/indland/ECE2577924/joeder-gik-forgaeves-tiggergang-i-aarevis/">J</a></b><a class="embeddedlink" href="http://politiken.dk/indland/ECE2577924/joeder-gik-forgaeves-tiggergang-i-aarevis/">øder 
gik forgæves tiggergang i årevis</a></p><p>
Sikkerhed omkring jødiske institutioner og forretninger er skærpet efter 
skudangrebene mod kulturhuset Krudttønden og synagogen i Krystalgade i 
København i februar. 
</p><p>
I marts oplyste Politiets Efterretningstjeneste (PET) i en vurdering af 
terrortruslen mod Danmark, at navnlig jødiske mål er truet. 
</p><h3>
Fokus på sikkerhed 
</h3><p>
Siden skudangrebene i februar har politiet i København haft særlig fokus på at 
beskytte jødiske interesser, men er blevet kritiseret af Det Jødiske Samfund 
i Danmark for ikke at yde tilstrækkelig beskyttelse. 
</p><p>
Navnlig den jødiske skole Carolineskolen har spillet en central rolle i 
debatten. I august var skolen udsat for hærværk, hvor der blev smadret ruder 
og malet graffiti. 
</p><p class=" bl-elem">
En rapport har nævnt, at der sidste år var 53 tilfælde af antijødiske overfald 
eller trusler. Blandt andet udspillede der sig en anden episode omkring 
Carolineskolen, hvor nogle personer angiveligt udspionerede skolen og 
udpegede sikkerhedsudstyr såsom overvågningskameraer. 
</p>	
</div>

</div></body></html>
