---
layout:     post
title: 	    "Folketingets øverste ledelse kritiserer Corydon i Dong-sag"
post_author:	    
post_date:	    Fri, 08 May 2015 10:28:34 +0200
post_site:	    politiken.dk 
post_link:	    http://politiken.dk/indland/politik/ECE2660770/folketingets-oeverste-ledelse-kritiserer-corydon-i-dong-sag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Regeringen må ikke tilbageholde centrale oplysninger for Folketingets 
medlemmer på grund af mistillid. 
</p><p>
Det konkluderer Folketingets øverste ledelse, præsidiet, i dag i et svar på 
Dansk Folkepartis formand Kristians Thulesen Dahls klage til samme præsidie 
over, at finansminister Bjarne Corydon (S) har nægtet at fremlægge alle 
oplysninger om det omdiskuterede salg af Dong-aktier til den amerikanske 
investeringsbank Goldman Sachs. 
</p><p>
Folketingets præsidie udtaler således kritik af finansministeren. 
</p><p>
»Præsidiet finder det utilfredsstillende, hvis en almindelig mistro til 
folketingsmedlemmers evne eller vilje til at iagttage fortrolighed generelt 
fører til en uvilje i regeringen og forvaltningen mod at give medlemmerne 
adgang til fortrolige oplysninger«, skriver præsidiet med 
Socialdemokraternes folketingsformand Mogens Lykketoft i spidsen. 
</p><p>
Præsidiet skriver videre, at man fremadrettet skal arbejde på, at »bekymringer 
om varetagelse af fortrolighed ikke kommer til at hindre videregivelse af 
oplysninger til folketinget«. 
</p><p>
Finansminister Bjarne Corydon har tidligere henvist til, at konkurrencemæssige 
hensyn har gjort, at han ikke kan lægge oplysninger om de øvrige bud på 
Dong-aktierne frem. Og finansministeren har flere gange understreget, at 
Goldman Sachs' bud på Dong-aktierne var det bedste. 
</p><p>
»De, der har været inde og vise interesse for DONG Energy, har selvfølgelig en 
ret til at blive behandlet professionelt. Gør vi som Finansministerium ikke 
det, kommer vi til at lave meget dårligere forretninger næste gang, vi står 
i en lignende situation, og det føler jeg ikke, at vi kan byde 
skatteyderne«, sagde han i en skriftlig kommentar til Politiken i 
forbindelse med DF-formandens klage til præsidiet. 
</p><p class=" bl-elem"><b>Opdateres</b></p>	
</div>

</div></body></html>
