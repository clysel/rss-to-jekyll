---
layout:     post
title: 	    "Ulige Numre-forsanger: »Voksne mænd, der står og tuder over vores sange, er det fedeste«"
post_author:	    
post_date:	    Sun, 12 Apr 2015 10:43:21 +0200
post_site:	    politiken.dk 
post_link:	    http://politiken.dk/kultur/musik/ECE2624604/ulige-numre-forsanger-voksne-maend-der-staar-og-tuder-over-vores-sange-er-det-fedeste/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Vores nye plade hedder </b>’Grand Prix’, fordi det er en god metafor for 
ungdomslivets ræs i dag. Unge jagter succesen. Man skal have gode 
karakterer, være populær og vide, hvad man vil med sit liv, meget tidligt. 
Det er nogle trykkende mekanismer, som jeg gerne ville have været foruden. 
</p><p><b>I dag får alle unge</b> deres virkelighed i deres håndflader. Hundrede 
gange om dagen kommer der en sensationshistorie ind på lystavlen. Det er 
vigtigt at opmuntre unge til, at det er okay at træde et skridt tilbage og 
sætte tempoet ned. 
</p><div class="art-quote article-box">
<p class="quote"/>
<blockquote>
<p class="quote-txt">
Der var jo også femten andre mennesker, som ikke blev nævnt, som fik 
de samme penge for at sidde og lave krukker 
</p>
</blockquote>
</div><p/><p><b>Tyverne er ikke</b> de sjoveste. Man har så travlt med at arbejde sig frem 
imod noget, fordi man tror, livet begynder om hjørnet. Det gør det jo ikke. 
</p><p><b>Der er mange,</b> som bliver helt vildt stressede og ulykkelige over, at 
livet måske ikke er, sådan som de er blevet fortalt, når de kommer ud på den 
anden side og ikke kan få noget arbejde, og alle vennerne på nettet måske 
ikke er andet end overfladiske bekendtskaber. 
</p><p><b>Vores første ep</b> var meget blåøjet, søgende, melankolsk, nærmest 
selvdestruktiv, som man godt kan være i den alder, hvor voksenlivet er det 
fjerneste for én, og hvor man ikke kan forestille sig at skulle betale 
husleje og have et arbejde. 
</p><p><b>Der er helt klart </b>realiteter, som indhenter én, i form af at man har et 
ansvar over for sine nærmeste, og at man skal tage hånd om sin egen skæbne. 
</p><h3 class="tvheader">Andet album fra Ulige Numre er glat som en ål</h3>
<div class="tvplayer">
<p class="tvplayer-container" data-tvarticle-id="2623601">

</p>
<p class="art-imgdesc clip-source">
Kilde: politiken.tv / Pernille Jensen. Producer: Peter Vintergaard.
</p>
</div><p><b>Jeg laver det,</b> jeg elsker allermest. Det er et kæmpe privilegium, som 
jeg godt er klar over, for det er ikke alle forundt. Men samtidig besluttede 
jeg mig bare for, at det var det, jeg lavede. </p><p><b>Ved sidste plade</b> følte jeg, at jeg skulle ud og bevise et eller andet, 
og at der var nogen, der sad klar, fordi jeg fik det der arbejdslegat. 
</p><p><b>Det var fantastisk</b> og angstprovokerende at få det. Jeg vidste godt, at 
der fulgte et stort pres med, men jeg havde ikke regnet med den debat, det 
gav. 
</p><p>
Man stikker ham en pose guld, var folks reaktion. Realiteterne er, at jeg 
aldrig har gået på en musikskole, og det er jo for eksempel også dyrt at 
uddanne musikere fra konservatoriet. For mig kan sangskrivning ikke læres på 
en skole. Man skal udvikle det med sig selv døgnet rundt. 
</p><p><b>Alle kunne jo</b> have klaret det uden, kan man sige. Det blev 
sensationsnyheder, fordi jeg er ung og en figur, som folk måske har stødt på 
før, men der var jo også femten andre mennesker, som ikke blev nævnt, som 
fik de samme penge for at sidde og lave krukker. 
</p><p><b class="ext-link">LÆS ANMELDELSE</b><a class="embeddedlink" href="http://politiken.dk/kultur/musik/cd-beat/ECE2623659/ulige-numre-er-blevet-en-lidt-for-velsmurt-rockmaskine/">Ulige Numre er blevet en lidt 
for velsmurt rockmaskine</a></p><p><b>Det er okay</b>, at der er pres på. Det eneste svar, man kan give i den 
situation, er éns musik. Jeg har skrevet og udgivet to rockplader for de 
penge, og det, synes jeg, er et meget godt output. Tilliden har været et 
vigtigt skub for mig. 
</p><p><b>1960’erne er dælme</b> længe siden. I dag er rockstjernelivet 
effektivt og hårdt arbejde. Det handler om at blive ved med at presse på og 
skrive sange, for branchen venter ikke, og man er nødt til at stige på, hvis 
man vil spille næste sommer. 
</p><p><b>Når jeg kigger</b> mig selv i spejlet om morgenen, tænker jeg, at jeg 
skal gå tidligere i seng, spise sundere og blive klippet lidt oftere. Det er 
det. 
</p><p><b>Jeg er bange</b> for trafikken og rudekuverter, men jeg er ikke bange for 
de ting, som nyhederne siger, vi er bange for. Jeg har det fint med at gå 
rundt i København, og jeg var glad for at se, at folk bare trak på skuldrene 
efter skyderierne ved Krudttønden. Det havde ikke noget med idealisme at 
gøre. Det var jo bare en ung mand, som ledte fortvivlet efter en identitet. 
</p><p><b>Der er ikke så mange,</b> der siger noget på Christianshavn. Man får 
lov til at gå i sin egen verden. Jeg kan gemme mig lidt. Det er derfor, jeg 
godt kan lide at bo der. 
</p><p><b>De andre i bandet</b> elsker at drille mig med, at jeg er et mere kendt 
ansigt end dem, og lege, at jeg er en diva og trække stolen ud for mig. 
Sangene er en forlængelse af mig, men musikken afspejler hele Ulige Numre. 
</p><p><b class="ext-link">SE OGSÅ</b><a class="embeddedlink" href="http://politiken.dk/tv/kultur/ECE2623601/andet-album-fra-ulige-numre-er-glat-som-en-aal/">Andet album fra Ulige Numre er glat 
som en ål</a></p><p><b>Vi snakker ikke</b> så meget om teksterne, og det kan være hårdt at 
præsentere en ny tekst for drengene. Man udleverer sig selv på en måde, for 
hvis der er en personlig linje, kan de godt regne ud, hvad det handler om. 
De kender mig. 
</p><p><b>Jeg elsker, </b>at mit arbejde er delt op i noget, som er helt vildt privat 
og så at tage det og dele det med vildt mange mennesker. Voksne mænd, der 
står og tuder over vores sange, er det fedeste. 
</p><p><b>Dansk er et</b> meget fattigt sprog. Hvis man for eksempel skriver om 
kærlighed, er der meget få ord, der rimer, men det er meget direkte, og hvis 
man kan tøjle det og få det til at virke, kan det blive rigtig stærkt. 
</p><p><b>Min svenske kæreste</b> siger, at hun ikke kan høre, hvad danskere 
siger, fordi vi er så uartikulerede og flade i det. Men det er også det, der 
er det sjove. Det er en udfordring at få noget smukt ud af et sprog, som i 
andres ører er ret grimt. 
</p><p><b>Jeg bryder mig ikke</b> om den hverdagsomklamrende lyrik. Ulige Numre skal 
ikke være dagligdag og finurligheder. Jeg vil gerne plante billeder hos 
folk. 
</p><p><b>En sang er ikke</b> et digt eller en gåde, der skal knækkes, men hvis man 
kan have to perspektiver i samme fortælling, så folk kan fortolke den på to 
forskellige måder, synes jeg, det er en rigtig god tekst. 
</p><p class=" bl-elem"><b>Jeg prøver ikke </b>at tale ned til mit publikum. Folk er ikke dumme. 
</p>	
</div>

</div></body></html>
