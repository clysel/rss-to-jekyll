---
layout:     post
title: 	    "Veloplagt dansk sædekomedie kaster et vågent blik på parforholdet"
post_author:	    
post_date:	    Thu, 07 May 2015 12:36:14 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2659027/veloplagt-dansk-saedekomedie-kaster-et-vaagent-blik-paa-parforholdet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Lang historie kort 
</p><p class=" bl-elem">
Instr.: May el-Toukhy, 2015. 96 min.
</p>
</div>
</div><p>
For at gøre en ’Lang historie kort’, er May el-Toukhys første spillefilm ikke 
nogen skelsætter eller normbryder. 
</p><p>
Den er hverken den første eller den sidste danske film, der har skævet til 
dogmegenerationens komedietonefald og sitcom-traditionen for at fortælle en 
historie om ganske almindelige danskeres mere eller mindre selvskabte 
problemer. 
</p><p>
’Lang historie kort’ er en af den slags film, man har brug for med jævne 
mellemrum. Et vågent, vittigt og veloplagt blik på en generations bøvl med 
at få kærlighedens længsler og hverdagens rutiner til at gå op i en højere 
enhed – eller planken ud. 
</p><p>
En film om det moderne, autoriserede og ikke sjældent havarerede parforhold, 
der skal bære så meget på sine arme skuldre. 
</p><p>
Fordi det skal være så perfekt. Fordi man ikke vil gå glip af noget. Fordi 
frit valg på alle hylder giver smadret porcelæn på gulvet. 
</p><h3>
Otte kapitler over tre år 
</h3><p>
De filmskoleuddannede May el-Toukhy og Maren Louise Käehne tager i deres 
historie temperaturen på en gruppe venner, hvoraf nogle er kommet lidt sent 
i gang med at få børn, mens andre allerede er nået til det punkt, hvor 
børnene er store, og det rastløse blik har meldt sig. 
</p><p>
Og så er der den evige single, Ellen, der ikke kan slippe affæren med den 
gifte svensker Sebastian. Selv om forholdet er udsigtsløst og truer med at 
slå sprækker i den sammentømrede vennegruppe, der med jævne mellemrum mødes 
til fest. 
</p><p>
Også her satser ’Lang historie kort’ traditionelt med et tvist. I stedet for 
en familiefest eller fire bryllupper og en begravelse er ’Lang historie 
kort’ fortalt som otte kapitler over tre år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2638899/vinterbergs-periodedrama-er-unoedvendigt-for-filmkunsten/">Vinterbergs periodedrama er 
unødvendigt for filmkunsten</a></p><p>
Bryllup, begravelse og barnedåb, men også sankthans, jubilæum, og hvad man nu 
ellers kan stampe op af lejligheder til at holde fest, drikke sig vissen og 
sætte lus i skindpelsen. 
</p><p>
Der bliver tyllet rødvin og jokket i spinat, mens en gigantisk granddanois 
tumler rundt som symbol på den uregerlige seksualitet. Bogstavelig talt en 
stor hund i et spil for danske kegler. 
</p><h3>
Græsset er altid grønnere 
</h3><p>
Ellen vil have det, hun ikke kan få. Og hvis hun får det, vil hun alligevel 
ikke have det. Realiteterne lever ikke op til forventningerne. 
</p><p>
Græsset er grønnere, og hjertet slår hurtigere på den anden side af 
parforholdenes plankeværk. Imens går tiden, og man bliver ældre. De kvikke 
bemærkninger bliver trætte og ens kække særheder mindre charmerende. 
</p><p>
Mille Hoffmeyer Lehfeldts vankelmodige Ellen kunne have været en temmelig drøj 
hovedperson, men fungerer som omdrejningspunkt i en kollektivfortælling, 
hvor en stribe dygtige skuespillere får lov at brillere. 
</p><p>
Peter Gantzler har tidligere vist, at han trives i den slags kollektiver, og 
hans sagtmodige skolelærer Rolf bliver Ellens modpol. Ikke mindst i den 
rørende kærlighedshistorie mellem Rolf og Dina spillet så fint af Marijana 
Jankovic. 
</p><h3>
Dyrholm er i sit es 
</h3><p>
Trine Dyrholm er i sit es som den maskuline halvdel af det lesbiske par 
Annette og Maya (Danica Curkic), der slås med helt normale udfordringer i 
parforholdet. Børn eller fortsat fest? 
</p><p>
Annette arbejder for meget og drikker bl.a. derfor også for meget og gør 
efterhånden sin partner temmelig træt i ansigtet. Dyrholm spiller Annette <i>butch, 
</i>men uden at falde for klicheen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/cphpix/cphpixanmeldelser/ECE2622524/dansk-film-af-ung-og-autodidakt-instruktoer-er-talentfuld-men-ubeslutsom/">Dansk film af ung og 
autodidakt instruktør er talentfuld, men ubeslutsom </a></p><p>
Jens Albinus spiller den følelsesmæssigt forslåede Max, der efter en 
skilsmisse får et forhold til både Ellen og den vildtvoksende Rebekka. Som 
Dyrholm og Gantzler rammer Albinus sin figur på kornet, mens Janus Nabil 
Bakrawis forståeligt frustrerede ægtemand, Adam, har sværere ved at få 
fodfæste. 
</p><p>
Hvilket jo passer meget godt i en film, hvor kvinderne, især personificeret af 
Dya Josefine Hauchs skræmmende moderdyr Bolette, er de skrappe og 
sammenbidte ’politikvinder’ med dagsordener og spilleregler. Mens mændene må 
kæmpe for at hænge på og konstatere, at filmens klart mest potente maskuline 
præstation bliver leveret af Trine Dyrholm. 
</p><h3>
Fokus på de personlige problmer 
</h3><p>
’Lang historie kort’ er ikke, som det siges i anden sammenhæng, en film, der 
husker de små børn i Afrika. Den er helt fokuseret på de personlige 
problemer, der er så store og altoverskyggende for de fleste i et land, hvor 
man er så privilegeret at have tid og plads til det. 
</p><p class=" bl-elem">
Det kan ligne en forfærdelig omgang navlepilleri, men netop derfor er filmen 
en realistisk og velfungerende sædekomedie om det helt almindelige 
besværlige danske samliv. 
</p>	
</div>

</div></body></html>
