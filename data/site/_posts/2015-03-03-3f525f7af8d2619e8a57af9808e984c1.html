---
layout:     post
title: 	    "Superligaen står foran ny struktur"
post_author:	    
post_date:	    Tue, 03 Mar 2015 22:30:58 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2572267/superligaen-staar-foran-ny-struktur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Det er blevet kaldt den »mindst ringe« af alle løsninger. Superligaformatet 
med 12 hold og 33 spillerunder. Nu mener Divisionsforeningen imidlertid, at 
formatet trods alt kan blive endnu bedre. 
</p><p>
I morgen afslører Divisionsforeningen, at divisionsklubberne frem til juni i 
år vil forsøge at nå til enighed om en revision af Superligaen, så 
turneringen fra sommeren 2016 kan afvikles efter et nyt format. Det erfarer 
Politiken. 
</p><p>
Årsagen til, at Divisionsforeningen sætter gang i processen, er især et ønske 
fra klubberne om at løfte dansk klubfodbold og Superligaen væk fra den 
europæiske middelmådighed, så der igen kan komme skub i en god sportslig og 
økonomisk udvikling. 
</p><div class="art-fakta article-box">
<h4 class="">
Superligaen</h4>
<h5>
Struktur siden 1991</h5>
<div class="fakta-body" data-buildingblock="embedded_factboxlink">
<p>
I 1990 blev den gamle 1. division afviklet for sidste gang. Dengang startede 
og sluttede turneringen i samme kalenderår.
</p><p>
Superligaen blev indført i 1991. I første omgang spillede 10 hold en sæson i 
foråret for at omlægge Superligaen til den internationale kalender 
– fra sommer til sommer.
</p><p>
Fra sæsonen 1991/1992 spillede 10 hold et grundspil gennem efteråret. I 
foråret gik de 8 bedste videre til slutspillet, mens de 2 nederste måtte i 
kvalifikationsligaen med de 6 bedste fra 1. division om to pladser i næste 
sæsons grundspil.
</p><p class=" bl-elem">
Fra sommeren 1995 blev formatet, vi kender i dag, indført. 12 hold, der mødes 
indbyrdes tre gange – i alt 33 spillerunder.
</p>
</div>
</div><p>
Hvordan en kommende struktur skal se ud, er som udgangspunkt helt åbent. Men 
ifølge Politikens oplysninger bliver især den belgiske liga, Jupiler Pro 
League, betragtet som et forbillede for arbejdet. </p><p>
Af samme grund er det hollandske konsulentfirma Hybercube en vigtig partner i 
processen. Netop Hypercube stod bag forandringen af den belgiske liga, der 
fra sæson 2009/2010 blev slanket fra 18 til 16 hold. Til gengæld fik ligaen 
et slutspil om mesterskabet, et slutspil om en Europa League-plads og et 
nedrykningsspil. 
</p><p><b class="ext-link">Dansk deroute</b><a class="embeddedlink" href="http://politiken.dk/sport/fodbold/europaleague/ECE2554408/aab-er-paa-umulig-mission-for-at-bremse-dansk-rutsjetur/">AaB er på umulig mission for at 
bremse rutsjetur</a></p><p>
Siden er Belgien rykket fra en 14.- til en 10.-plads på den Uefa-rangliste, 
der ligger til grund for, hvor mange mange klubber de enkelte nationer 
kvalificerer til blandt andet Champions League. I samme periode er Danmark 
dykket fra fra 15.- til 22.-pladsen. Belgien har tilmed udsigt til 
yderligere avancement fra starten af den kommende sæson, mens Danmark til 
den tid vil dumpe to placeringer ned. 
</p><p><b>Strukturændring ikke nok</b></p><p>
Men der skal mere end en strukturændring til, hvis dansk fodbold skal kunne 
måle sig med en nation som Belgien, mener fodboldøkonomen Jesper Jørgensen 
fra Deloitte. For ti år siden satte Belgien nemlig gang i et omfattende 
talentprogram, og det er i høj grad det, som de belgiske topklubber i dag 
lukrerer på. 
</p><p>
»Det er rigtigt, at strukturen har været en del af festen i Belgien, men der 
er en lang række andre parametre, der er vigtige, hvis man skal skabe en 
succes«, siger sportsøkonomen, der dog mener, at det er fornuftigt, at 
Divisionsforeningen reviderer Superligaens 20 år gamle format. 
</p><p><b class="ext-link">Historisk </b><a class="embeddedlink" href="http://politiken.dk/sport/fodbold/europaleague/ECE1394694/belgisk-succes-truer-dansk-champions-league-plads/">Belgisk succes truer dansk Champions 
League-plads</a></p><p>
»Hvis man skal udvikle sin forretning, er det jo sundt en gang imellem at 
overveje sin strategi. Er der flere penge i at ændre strukturen? Og kan det 
give Danmark en større gennemslagskraft rent sportsligt? Det giver rigtig 
god mening. Især indførelsen af et slutspil vil rent kommercielt være det 
rigtige. Men så er der til gengæld nogle sportslige hensyn, man skal tage«, 
siger Jesper Jørgensen. 
</p><p><b>Norsk forlis</b></p><p>
Netop afvejningen mellem det kommercielle og sportslige er årsagen til, at et 
lignende norsk projekt er strandet midlertidigt. Siden Rosenborg triumferede 
i Champions League fra midt i 1990’erne og 10 år frem er nordmændene 
styrtdykket på Uefa’s rangliste og ligger i dag på en beskeden 26.-plads. 
</p><p>
Den Norske Divisionsforening (NTF) hyrede derfor præcis som 
Divisionsforeningen Hypercube til at udarbejde nye formater for Tippeligaen, 
men modstanden mod en mindre liga, et slutspil og nye datoer for 
pokalturneringen har været så massiv blandt klubberne, at forslagene er 
blevet forkastet, inden Det Norske Fodboldforbund (NFF) holder 
repræsentantskabsmøde i den kommende weekend. 
</p><p>
»Vi har brug for mere tid«, erkendte NTF-direktør Leif Øverland midt i januar. 
</p><p>
Sidst divisionsklubberne i Danmark forsøgte at blive enige om en ny struktur 
for Superligaen, var i 2003, hvor et kompromisforslag med et grundspil på 12 
hold i efteråret og et medaljeslutspil og et nedrykningsspil i foråret med 
hver 6 hold blev forkastet af DBU’s repræsentantskab. Dengang manglede der 
14 stemmer blandt repræsentantskabets 145 medlemmer for at nå det nødvendige 
trefjerdedels flertal. 
</p><p class=" bl-elem">
Bliver klubberne enige om en ny struktur, er det formelt Dansk Boldspil-Union, 
der skal godkende ændringerne. 
</p>	
</div>
</div></body></html>
