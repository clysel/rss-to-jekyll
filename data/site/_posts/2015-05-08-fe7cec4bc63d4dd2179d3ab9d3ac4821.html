---
layout:     post
title: 	    "Købnehavns Politi: Vi antager, at busbrandene er påsat"
post_author:	    
post_date:	    Fri, 08 May 2015 08:56:40 +0200
post_site:	    politiken.dk 
post_link:	    http://politiken.dk/indland/ECE2660523/koebnehavns-politi-vi-antager-at-busbrandene-er-paasat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kl. 02:31 natten til i dag brød der brand i 4 busser, der stod parkerede i 
busselskabet Arrivas garageanlæg på Borgervænget på Østerbro. 
</p><p>
Københavns Politi fortæller her til morgen, at man stadig er i begyndelsen af 
efterforskningen. 
</p><p>
»Det sker ikke så tit, at parkerede busser går i brand af sig selv. Derfor er 
der grund til at antage, at brandene er påsatte«, siger vagtchef ved 
Københavns Politi Kristian Aaskov. 
</p><p>
I forbindelse med brandene er der fundet politisk hærværk i form af grafitt 
med teksten »Boykot Israel - Free Gaza«. Politiet er nu i gang med at 
undersøge, om der ligger samme politiske motivation bag brandene. 
</p><p>
»Vi ved, at grafittien er udført på samme tid som brandene er startet. Men vi 
kan altså ikke sige med sikkerhed endnu, at der er en sammenhæng«, siger 
Kristian Aaskov. 
</p><h3>
Måske forbundet med busannoncer 
</h3><p>
På det seneste har bybusserne i København været centrum for en heftig debat, 
efter at et andet busselskab, Movia, har fjernet en række busreklamer fra 
Dansk Palæstinensisk Venskabsforening, der opfordrede til et boykot af varer 
produceret i Israelske bosættelser. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2650643/movia-folk-kalder-busreklamer-for-nazistiske/">Movia: Folk kalder busreklamer 
for nazistiske </a></p><p>
På nuværende tidspunkt ønsker politiet ikke at gisne om, hvorvidt der er 
sammenhæng mellem den sag og nattens busbrande. 
</p><p class=" bl-elem">
»Vi ved ikke endnu, om gerningsmændene bag hærværket har taget fejl af Movia 
og Arriva, om de bare har været ude efter Arriva, eller hvorvidt der 
overhovedet er en sammenhæng«, siger Kristian Aaskov. 
</p>	
</div>

</div></body></html>
