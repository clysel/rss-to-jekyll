---
layout:     post
title: 	    "Nyåbnet tech-iværksætterhus er Nordens største"
post_author:	    Christian Loiborg
post_date:	    Mon, 02 Mar 2015 14:14:40 +0000
post_site:	    www.version2.dk 
post_link:	    http://www.version2.dk/artikel/nyaabnet-tech-ivaerksaetterhus-er-nordens-stoerste-90168?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Rainmaking Loft er navnet på et ny tech-iværksætterhus, der netop har set dagens lys på Holmen i København. I weekenden åbnede huset, der ifølge virksomheden bag er Nordens største af sin art.</p>

<p>Omkring 240 pladser er allerede optaget af de i alt 320 kontorpladser, der samlet plads til i arbejdsfællesskabet. En af dem er iværksætter-udviklerne AppMonk, der bl.a. står bag en platform med navnet Brain+, der er blevet downloadet mere end en million gange i Apples App Store.</p>

<p>”Miljøet derude bringer os tættere på mange af de mennesker, vi gerne vil   være i nærheden af. Dels folk, der kan investere i vores forretning, men også dygtige programmører og andre IT-virksomheder, vi kan lave projekter sammen med,” udtaler Mathias Buch Iversen, direktør i AppMonk, i en pressemeddelelse for Rainmaking Loft.</p>

<p>Arbejdsfællesskabet Rainmaking Loft har hjemme i en fredet bygning fra 1888 på Holmen, og ligger i nærheden af Arkitektskolen. Iværksættere kan leje en skrivebordsplads fra 1.450 kroner, mens et 12-personerslokale koster 20.000 kroner.</p>

<p>Investorværket Business Angels Copenhagen og acceleratorprogrammet Startupbootcamp får begge hjemme i huset. Blandt de virksomheder, der foruden AppMonk er flyttet ind i huset i weekenden er Achoo,   Asosio, BetterNow, The Fashion, You Run Global, Scripler, Snaplytics, God Bank og Live Manager.</p>
  </section></div></body></html>
