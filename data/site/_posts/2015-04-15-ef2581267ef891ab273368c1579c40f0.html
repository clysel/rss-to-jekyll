---
layout:     post
title: 	    "Danske forlystelsesparker satser småt i 2015"
post_author:	    
post_date:	    Wed, 15 Apr 2015 12:58:32 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2628600/danske-forlystelsesparker-satser-smaat-i-2015/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her er årets vigtigste nyheder</h4>
<div class="fakta-body" data-buildingblock="embedded_factboxlink">
<p><b>Bakken</b><br/>
Korsbæk på Bakken er en lille by med gader og stræder og fem spisesteder, der 
er taget direkte ud af Erik Ballings berømte tv-serie. Selve Bakken er 
åbnet, men Korsbæk-delen åbner først 30. april. 
</p><p><b>Bonbonland</b><br/>
Bonbonland på Sydsjælland satser i 2015 på maskotter, så stedets maskotteam nu 
er oppe på seks. De tre nye i flokken hedder Anna Albatros, Fætter Andemad 
og Viggo Vildsvin. De vil bl.a. være omdrejningspunkt for Bonbonlands shows 
i højsæsonen. Bonbonland åbner 25. april.
</p><p><b>Djurs Sommerland</b><br/>
Satsningen i Djurs Sommerland hedder Bondegårdsland og er på 10.000 
kvadratmeter og 10 forlystelser samt et efter sigende idyllisk landsbymiljø 
med dyr og fine huse. Djurs Sommerland åbner 1. maj.
</p><p><b>Fårup Sommerland</b><br/>
I modsætning til mange andre forlystelsesparker åbner Fårup Sommerland hele to 
nye vandrutsjebaner i stedets Aquapark. Den ene – Vandkanonen – er med frit 
fald og dobbelt loop en verdensnyhed. I Vandfaldet rutsjer man 35 meter ned. 
Fårup Sommerland åbner 1. maj. Aquaparken åbner 5. juni.
</p><p><b>Knuthenborg Safaripark</b><br/>
Sidste år åbnede Nordeuropas største safaripark Danmarks længste 
vandrutsjebane på 395 meter, Congo Splash. I år indgår den i nyheden 
Limpopoland, der er et stort temaområde, hvor gæster også kan finde 
spisesteder og natur- og vandlegeplads. Knuthenborg Safaripark åbner 25. 
april.
</p><p><b>Legoland</b><br/>
I forlystelsesparken i Billund kan Star Wars-fans denne sommer se verdens 
største model af Lego-klodser, nemlig Luke Skywalkers Lego X-wing 
Starfighter, der er bygget af mere end 5 millioner klodser. Modellen er 3 
meter høj, har et vingefang på 13 meter og vejer mere end 20 tons. Legoland 
er åbnet.
</p><p class=" bl-elem"><b>Tivoli Friheden</b><br/>
8 millioner kroner har Tivoli Friheden investeret i Bille By, en helt ny bydel 
rettet mod familier med mindre børn. Her kan man finde enorme insekter og på 
byens torv står Græshoppen, der hopper og snurrer rundt, indtil passagererne 
når op i en højde af 11 meter. Tivoli Friheden er åbnet.
</p>
</div>
</div><p>
Havde du glædet dig til et hav af nye vilde rutsjebaner – dem, der ryster 
tarmene igennem og får liv til at passere revy – er det ikke de danske 
forlystelsesparker, du skal frekventere i 2015. 
</p><p>
Men mindre kan også gøre det. For flere steder er der investeret i 
attraktioner, der særligt henvender sig til børnefamilierne. 
</p><p>
I Djurs Sommerland åbner Bondegårdsland, Knuthenborg Safaripark lancerer 
temaområdet Limpopoland – Limpopo er en flod i det sydlige Afrika – og Bille 
By opstår i aarhusianske Tivoli Friheden, mens der bliver skruet op for 
antallet af maskotter i andre parker og bygget en minikopi af tv-serien over 
dem alle, ’Matador’. I alt er der investeret omkring 125 millioner kroner i 
de danske forlystelsesparker til sæson 2015. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2313542/verdens-forlystelsesparker-satser-paa-vilde-rutsjebaner-af-trae-og-skruer/">Verdens forlystelsesparker 
satser på vilde rutsjebaner af træ og skruer</a></p><p>
Direktør i Djurs Sommerland Henrik B. Nielsen fortæller, at parken har 
investeret 45 millioner kroner i det 10.000 kvadratmeter store 
Bondegårdsland med 10 forlystelser, stråtækte huse, vandmøller og alt, hvad 
der ellers hører sig til af landidyl. En klar forbedring for 
børnefamilierne, der ifølge Henrik B. Nielsen de seneste år har været lidt 
underprioriteret. 
</p><p>
»Nu er det på tide, at vi har fokus på denne målgruppe igen. Og alle kan 
identificere sig med et bondegårdstema. Der er ikke meget andet, der er så 
dansk som stråtag og bindingsværk«, siger direktøren for Djurs Sommerland. 
</p><p>
Desuden fortæller Henrik B. Nielsen, at bondegårdslandet også afhjælper en 
anden udfordring. 
</p><p>
»Vi har med et stigende besøgstal i parken behov for mere kapacitet både her 
og nu, men også på længere sigt, så vi kan afhjælpe køerne ved vores 
forlystelser«, siger Henrik B. Nielsen. 
</p><h3>
Hvad med rutsjebanerne? 
</h3><p>
Den mere afdæmpede profil for 2015 giver god mening ifølge Lars Nielsen, der 
er chefrådgiver i Tourlex, et kompetencecenter for turismeoplevelsessalg. 
</p><p>
»Mange parker har de seneste par år haft fokus på de store vilde ting og 
ekspanderet kraftigt. Nu konsoliderer man og vil have bedre fat i 
børnefamilierne«, siger Lars Nielsen. 
</p><p>
Han er spændt på at se Bakken nord for Københavns nye satsning – et 
temaområde, Korsbæk på Bakken, med gader og bygninger, der bygger på 
tematikken i tv-serien ’Matador’. 
</p><p>
»Bakken er jo utrolig dansk, og det er verdens ældste forlystelsespark. Hvis 
noget nyt skal ind på Bakken, skal det være noget, hele Danmark kan samles 
om. Og ’Matador’ er et univers, der går under huden på alle danskere«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2199461/tivoli-direktoer-lars-liebst-her-er-forlystelsesparkerne-du-skal-besoege/">Tivoli-direktør Lars Liebst: 
Her er forlystelsesparkerne, du skal besøge</a></p><p>
Og hvad så med de store grumme rutsjebaner? Tænker parkerne slet ikke på den 
målgruppe, der vil have et ordentligt skud adrenalin? Jo, siger Henrik B. 
Nielsen fra Djurs Sommerland. 
</p><p>
»Djurs Sommerland er nok det sted, der har investeret mest i grundproduktet 
’forlystelser’, og det har vi til hensigt at fortsætte med. Og det kræver 
nye investeringer fremover«. 
</p><p>
Lars Nielsen mener heller ikke, at vi skal vente længe på nye store 
forlystelser. 
</p><p>
»For de penge, der er blevet investeret i år, kan du sagtens få en fed 
rutsjebane. Det er ikke sådan, at pengene ikke er der, men de bliver bare 
brugt på noget andet. For det skal også til«. 
</p><p>
Han forventer blandt andet, at både Tivoli i København og Legoland i Billund 
rykker de kommende år. 
</p><p class=" bl-elem">
»Tivoli skal til at tage sig lidt sammen på forlystelsessiden, og også i 
Legoland forventer jeg at se en spændende forlystelsesnyhed næste år. I 
lyset af hvad de to parker rent faktisk kan præstere, synes jeg, at deres 
nyheder i år er lidt skuffende«. 
</p>	
</div>

</div></body></html>
