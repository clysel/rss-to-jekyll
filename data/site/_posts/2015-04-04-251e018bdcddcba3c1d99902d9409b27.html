---
layout:     post
title: 	    "Google: Sats for milliarder i sundhedsområdet"
post_author:	    
post_date:	    Sat, 04 Apr 2015 18:55:08 +0200
post_site:	    politiken.dk 
post_link:	    http://politiken.dk/oekonomi/ft/ECE2613595/google-sats-for-milliarder-i-sundhedsomraadet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Anvendelse af personlige data for at forbedre sine brugeres sundhed har længe 
været blandt Googles højeste ambitioner. Men selskabets vidtrækkende 
muligheder for dataindsamling har endnu ikke resulteret i en førende 
position inden for digital sundhed. 
</p><p>
Tjenesten Google Health, hvor brugerne kunne lægge deres egne 
helbredsoplysninger og patientjournaler op, blev lanceret i 2008 og taget af 
markedet igen i 2011. Larry Page, administrerende direktør og medstifter af 
Google, sagde sidste år, at reglerne for beskyttelse af personlige 
oplysninger forhindrede medicinsk forskning og begrænsede brugen af 
tjenester som Google Health. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2217718/samsungs-nye-fitness-tracker-er-ogsaa-et-smartur/">Samsungs nye fitness-tracker 
er også et smartur</a></p><p>
Trods Larry Pages frustration har Google ikke opgivet at grave sig dybere ind 
i sektoren. Med Google Fit, det seneste forsøg på at skabe en platform til 
formålet, har selskabet droppet patientjournaler for at fokusere på en anden 
type oplysninger. 
</p><div class="art-quote article-box">
<p class="quote"/>
<blockquote>
<p class="quote-txt">
Mere end en tredjedel af de 13,7 milliarder kroner, er indtil videre blevet 
placeret i sundheds- og <i>life science-</i>industrien 
</p>
</blockquote>
</div><p>
Google Fit er designet til at hente oplysninger fra computere og mobiler, der 
kører med operativsystemet Android, og bruge apps fra andre virksomheder, 
som indsamler motions- eller helbredsoplysninger. </p><p>
Google har begået en række satsninger, der vidner om selskabets store 
interesse på sundhedsområdet, heriblandt Google Genomics, hvor forskere kan 
lagre dna-oplysninger. Og man har investeret massivt i firmaet 23andMe, der 
tilbyder gentest til private. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2358102/medicinalkaempe-skyder-droemmekapital-i-dansk-biotekselskab/">Medicinalkæmpe skyder 
drømmekapital i dansk biotekselskab</a></p><p>
Mere end en tredjedel af de 13,7 milliarder kroner, der indtil videre er 
blevet investeret af Google Ventures, koncernens afdeling for 
venturekapital, er blevet placeret i sundheds- og <i>life science</i>-industrien 
(farma, biotek og medico), som dermed udgør den største portfolio. 
</p><p class=" bl-elem">
Google har muligvis investeret endnu flere penge i Calico, selskabets nye 
biotekvirksomhed med fokus på aldersbetingede lidelser. Og sidste år 
meddelte Google, at de har investeret godt 10 milliarder kroner i et 
forsknings- og udviklingslaboratorium ved San Francisco Bay som led i et 
samarbejde mellem Calico og AbbVie, et forskningsbaseret biofarmaceutisk 
selskab. 
</p>	
</div>

</div></body></html>
