---
layout:     post
title: 	    "Ekspert kalder britisk valg helt uforudsigeligt"
post_author:	    
post_date:	    Mon, 30 Mar 2015 09:30:26 +0200
post_site:	    politiken.dk 
post_link:	    http://politiken.dk/udland/ECE2609641/ekspert-kalder-britisk-valg-helt-uforudsigeligt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>
Hvis det ender, som det plejer, tror jeg, vi vil se folk marchere i protest 
mod Westminster. Vælgerne vil ikke blive ved med at finde sig i det
</p><p class=" bl-elem"/>

<p class="sender">
Natalie Bennett, leder af De Grønne 
</p>
</blockquote>
</div><p>
Harry og Allan sad i toget på vej hjem fra en rugbykamp en søndag eftermiddag. 
De var begge ingeniører i telefonselskabet British Telecom, og begge havde 
stærke meninger om politik. 
</p><p>
Harry vidste allerede, at han ville stemme på Labour ved det kommende valg. 
</p><p>
»Det har jeg altid gjort«, sagde han. 
</p><p>
Men hans sidemand Allan havde tænkt sig at bryde med alle sine politiske 
traditioner. »Jeg stemmer på Ukip denne her gang«, sagde han med 
overbevisning. 
</p><p>
»Men hvad mener du egentlig om deres politik?«, spurgte hans kollega og 
rugby-kammerat. 
</p><p>
»Det handler ikke om deres politik. Det handler om at give den her til de to 
store partier«, sagde Allan og stak to fingre op, som briterne har for vane 
for at udvise den yderste foragt. 
</p><p>
»De ligner alligevel hinanden, og jeg er dødtræt af at høre på dem. Jeg ved 
godt, at de selvfølgelig ikke vinder valget, men jeg føler bare, at det er 
den eneste måde, jeg kan gøre min mening gældende«, sagde Allan. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2609646/britisk-valg-syv-ud-af-ti-stemmer-spildt/">Britisk valg: Syv ud af ti 
stemmer spildt</a></p><p>
Han er ikke alene. 
</p><p>
De britiske vælgere er frustrerede over et valgsystem, der favoriserer de 
store partier, og selv om en mangfoldighed af andre partier eksisterer i 
Storbritannien, er der reelt kun et valg mellem de konservative og Labour, 
når det 7. maj skal afgøres, hvem der skal sidde ved bordenden i Downing 
Street 10. 
</p><p>
Og de har tænkt sig at vise frustrationen ved at droppe konventionerne og 
stemme uforudsigeligt, mener de fleste valgeksperter. 
</p><p>
»Jeg har dækket britisk politik i 48 år«, siger administrerende direktør for 
meningsmålingsinstituttet YouGov, Peter Kellner, der, inden han stiftede 
YouGov, var politisk journalist. 
</p><p>
»Aldrig nogen sinde har jeg dækket et valg, der var så uforudsigeligt. Hvis 
nogen siger, at de kan forudse resultatet af det britiske valg, er de enten 
dumme eller fulde af løgn«, mener han. 
</p><p>
Det britiske valgsystem, som betyder, at den kandidat, der ganske enkelt har 
flest stemmer, vinder en valgkreds, er med til at sørge for, at 
tilslutningen til et parti målt i eksempelvis medlemstal eller tilslutning i 
befolkningen i procent ikke kan omsættes til mandater. 
</p><h3>
Ukip og De Grønne bliver snydt 
</h3><p>
De store partier har alle kort på hånden, kontrasterne er store, og det skaber 
mange skævheder: 
</p><p>
Ukip står til at vinde mellem 15 og 20 procent af briternes stemmer og kun 
kunne omsætte det til omkring fem mandater. 
</p><p>
Scottish National Party kan mønstre omkring 4 procent af vælgernes stemmer og 
opnår med det, fordi de står til at vinde de fleste valgkredse i Skotland, 
56 mandater. 
</p><p>
Frustrationen over systemet er især stor hos de mindre partier. Som 
eksempelvis De Grønne, der har oplevet en gigantisk vælgertilslutning 
tidligt i valgkampen, hvor medlemstallet i løbet af nogle dage voksede med 
2.000 medlemmer om dagen i protest over, at partiet muligvis ville blive 
skåret ud af tv-debatter. Partiet har nu knap 45.000 medlemmer. Det er flere 
end Liberaldemokraterne, der er i regering og står til at få omkring 30 
mandater ved det kommende valg. For De Grønne tegner det til et enkelt 
mandat i kystbyen Brighton. 
</p><p>
»Det er frustrerende«, erkender partileder af de Grønne, Natalie Bennett. Hun 
mener, at det kommende valg kan blive det sidste, hvor de britiske vælgere 
vil finde sig i et system, der efter hendes mening ikke længere reflekterer, 
hvordan den britiske befolkning mener, at deres land skal drives politisk. 
</p><p>
»Hvis det ender, som det plejer, tror jeg, vi vil se folk marchere i protest 
mod Westminster. Vælgerne vil ikke blive ved med at finde sig i det«, siger 
hun til Politiken. 
</p><h3>
Cameron klemt 
</h3><p>
Hos protestpartiet Ukip, der især ønsker at få meldt Storbritannien ud af EU, 
har man også mærket, hvordan systemet har gjort det svært at slå igennem. 
</p><p>
Partiet sluger både tilslutning fra det gamle arbejderparti Labour og fra det 
konservative parti, hvor flere såkaldt sikre valgkredse er under angreb fra 
det relativt nye parti. Det har fået premierminister David Cameron til at 
appellere til sine vælgere på en måde, der måske mest af alt sætter fingeren 
på problemet i det nuværende system. 
</p><p>
»Stem på Ukip og få Labour i regeringen«, har han truet sine vælgere og håber 
dermed, at tanken om, at regeringen kunne blive arvefjenden, vil få vælgerne 
til at blive hos de konservative, uanset hvor fristet de føler sig af Ukip’s 
retorik. 
</p><p class=" bl-elem">
Det er bare ikke et argument, der indtil videre har appelleret til Allan. 
</p>	
</div>

</div></body></html>
