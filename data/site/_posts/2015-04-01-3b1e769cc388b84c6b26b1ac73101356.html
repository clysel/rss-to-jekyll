---
layout:     post
title: 	    "Engelsk topfodbold giver overskud efter 15 år med minus"
post_author:	    
post_date:	    Wed, 01 Apr 2015 20:53:32 +0200
post_site:	    politiken.dk 
post_link:	    http://politiken.dk/oekonomi/ft/ECE2610100/engelsk-topfodbold-giver-overskud-efter-15-aar-med-minus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Engelsk topfodbold har længere været et bundløst hul, som pengene bare er 
forsvundet ned i. I de seneste ti år har de 20 hold i Premier League således 
tegnet sig for et samlet tab på 2,6 milliarder pund (26 milliarder kroner). 
Indtægterne fra de lukrative tv-rettigheder er nemlig langt hen ad vejen 
blevet brugt til stadig højere spillerlønninger. 
</p><p>
Men i sidste sæson begyndte der at ske en genopretning. I sidste uge udsendte 
revisionsfirmaet Deloitte nye tal, der viser, at Premier League-klubberne i 
sidste sæson kunne notere et overskud før skat for første gang i 15 år. 
Overskuddet før skat på 190 millioner pund (1,9 mia. kr.) i regnskabsåret 
2013-14 var næsten fire gange så stort som den hidtidige rekord på 49 
millioner pund (490 mio. kr.) i 1997-98. 
</p><h3>
Nye regler har haft en betydning
</h3><p>
Deloittes analyse af klubbernes årsregnskaber viser, at lønstigningerne er 
gået langsommere, siden man indførte regler, der har til formål at bremse de 
skyhøje lønninger udbudt af holdejere med dybe lommer. 
</p><p>
Lønniveauet steg blot seks procent til 1,9 milliarder pund (19 mia. kr.) 
sidste år, selv om sæsonen også udgjorde det første år med indtægter fra den 
lukrative aftale om tv-rettigheder på tre milliarder pund (30 mia. kr.), der 
blev indgået i 2012. Lønudgifter som andel af omsætningen faldt til det 
laveste niveau siden 1998-99. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/premierleague/ECE2602560/stjernekeeper-vil-vaek-fra-chelsea-baenk/">Stjernekeeper vil væk fra 
Chelsea-bænk</a></p><p>
Ifølge Dan Jones fra Deloittes afdeling for sportsklubber skyldes den store 
forandring nye finansregler, som kræver, at sportsklubberne skal have 
balance i regnskaberne.
</p><p>
I februar betalte BT og BSkyB mere end fem milliarder pund (50 mia. kr.) for 
rettighederne til at transmittere Premier League-kampe mellem 2016 og 2019. 
Nu tyder det på, at langt flere af de penge vil kunne ses på klubbernes 
bundlinje i stedet for i spillernes lønningsposer. 
</p><p>
Dan Jones understreger dog, at ændringen ikke betyder, at sportsklubberne nu 
er blevet de rene pengemaskiner.
</p><p class=" bl-elem"><i class=" bl-elem">Oversættelse: Mette Skodborg<br/>
Med licens fra Financial Times</i></p>	
</div>

</div></body></html>
