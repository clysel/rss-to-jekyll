---
layout:     post
title: 	    "Københavnske restauratører sigtet for salg af lattergas"
post_author:	    
post_date:	    Wed, 22 Apr 2015 18:01:11 +0200
post_site:	    politiken.dk 
post_link:	    http://politiken.dk/ibyen/byliv/ECE2637336/koebenhavnske-restauratoerer-sigtet-for-salg-af-lattergas/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi fik en dato for, hvornår det ville blive ulovligt, og så stoppede vi 
weekenden inden. Der var nærmest ophørsudsalg, kan man sige.
</p>
<p class="sender">
Anthon Louis, ejer af Jupiter Club 
</p>
</blockquote>
</div><p>
Flere barer og diskoteker i de større danske byer har længe haft 
lattergaspatroner på menukortet på linje med drinks, fadøl og shots. 
</p><p>
Ved indgangen til april er det blevet forbudt at sælge patronerne med det 
formål at opnå en rus, og Københavns Politi har allerede sigtet ejere af det 
første sted, der ikke har fået pillet lattergassen af menuen. Samtidig er 
lageret af lattergaspatroner blevet beslaglagt på stedet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2540146/casper-tager-lattergas-til-fester-man-foeler-sig-som-en-anden-i-30-sekunder/">Casper tager lattergas til 
fester: »Man føler sig som en anden i 30 sekunder«</a></p><p>
Lattergas bliver normalt brugt som bedøvelsesmiddel hos tandlægen eller på 
fødegangen. Desuden bliver gassen brugt som drivgas til barberskum og til at 
lave flødeskum i en chiffon, og det er netop gennem en flødeskumschiffon, at 
lattergassen har fundet vej til bylivet. 
</p><p>
Her er det hurtigt blevet en god forretning at fylde balloner med gassen fra 
patronerne og sælge dem til gæsterne, der inhalerer gassen for at opnå en 
kort rus på cirka 30 sekunder. En ballon har kostet mellem 20 og 50 kroner, 
og nogle steder har en såkaldt ballonpige været på gulvet for at sælge 
balloner og instruere gæsterne i, hvordan de indtager gassen. 
</p><p>
For to år siden skrev Politiken første gang om lattergassens voksende 
popularitet i bymiljøet, og dengang sagde Københavns Politi, at de var i 
dialog med Sundhedsstyrelsen og bevillingsafsnittet i København, da man så 
»store risici« ved den måde, lattergassen blev brugt på. 
</p><h3>
Stoppede med et ophørsudsalg 
</h3><p>
Læger har advaret om kvælning, fordi patronerne, i modsætning til den 
lattergas, tandlægen bruger, ikke er blandet op med ilt. Restauratører og 
sælgere har talt for, at lattergassen ikke er farlig, og på Vibes Apotek på 
Nørrebro, der var et af de første steder, der begyndte at sælge lattergas, 
har ejer Thomas Vibe tidligere sagt, at han sælger gassen med god 
samvittighed. 
</p><p>
»Det er kun for sjov, vi gør det. Skulle det vise sig, at det blev ulovligt, 
eller at bevillingstagere ikke længere måtte sælge det, så har vi også tænkt 
os at lade være med at gøre det«, sagde han dengang til Politiken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/madnyt/ECE1951852/barejer-vi-saelger-lattergas-med-god-samvittighed/">Barejer: Vi sælger lattergas 
med god samvittighed</a></p><p>
Nu er det så blevet ulovligt. 
</p><p>
Et notat fra Sundhedsstyrelsen, der også gennemgår en række sundhedsmæssige 
risici som kvælning, svimmelhed, fald og nedsat omsætning af vitamin B12, 
slår fast, at det er forbudt at sælge gassen med henblik på at opnå en rus. 
</p><p>
Det sker med baggrund i en paragraf i produktsikkerhedsloven om sikre 
produkter og deres anvendelse. Fordi lattergassen er produceret til 
industrielle formål, er det ulovligt at sælge den som et beruselsesmiddel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/ECE2541235/laege-advarer-du-kan-blive-kvalt-af-at-inhalere-lattergas/">Læge advarer: Du kan blive 
kvalt af at inhalere lattergas</a></p><p>
Det synes ejer af Jupiter Club, Anthon Louis, giver god mening. I hans bar er 
der blevet solgt store mængder af lattergas, men det er slut nu. 
</p><p>
»Vi fik en dato for, hvornår det ville blive ulovligt, og så stoppede vi 
weekenden inden. Der var nærmest ophørsudsalg, kan man sige«, siger han og 
laver et hurtigt regnestykke over, hvad forbuddet kommer til at betyde for 
omsætningen på på Jupiter Club: 
</p><p>
»Vi mister måske 10.000 kroner per aften, men hvis bevillingen ryger, så 
tjener vi slet ikke noget. Den risiko vil vi ikke løbe«. 
</p><h3>
Øget indsats mod lattergassalg 
</h3><p>
Politiets øgede kontrol med salget af lattergaspatroner har da også allerede 
haft konsekvenser for en restauration, der i modsætning til Jupiter Club, 
ikke havde taget lattergassen af menuen. 
</p><p>
Tom Struve, leder af Afdelingen for special- og udlændingekontrol ved 
Københavns Politi, kan ikke udtale sig om konkrete sager, men han bekræfter, 
at man har sigtet en eller flere restauratører, og at et parti 
lattergaspatroner i samme anledning er blevet beslaglagt, efter politiet 1. 
april har fået adgang til at bruge produktsikkerhedslovgivningen til at 
sigte restauratører, der sælger lattergas til deres gæster. 
</p><p>
»Det handler kun om salget. I sig selv er det jo ikke ulovligt at være i 
besiddelse af lattergas, og der vil være nogle restaurationer, der har brug 
for det i form af flødeskumspatroner, men hvis man udleverer det i 
beruselsesøjemed, så er det en overtrædelse«, siger Tom Struve, der står i 
spidsen for den kontrolindsats, der er iværksat og som det næste stykke tid 
vil betyde, at barer og restauranter, der har solgt lattergaspatroner, kan 
få besøg af politiet. 
</p><p>
»Det kan være livsfarligt at indånde, så vi gør vores for at sikre, at der 
ikke foregår salg«, siger Tom Struve. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/madnyt/ECE1952161/overlaege-lattergas-paa-drinkskortet-boer-koste-bevillingen/">Overlæge: Lattergas på 
drinkskortet bør koste bevillingen</a></p><p>
På Jupiter Club får de, som det er standard i Københavns natteliv, 
regelmæssigt besøg af politiet. 
</p><p>
De kommer ofte civilklædt og skaber ikke for meget opmærksomhed, når de søger 
efter illegale stoffer på barer og diskoteker. 
</p><p>
Og selvom Anthon Louis hellere så, at politiet bruger kræfterne på at knalde 
dem, der tager de hårde stoffer i stedet for at gå efter 
lattergaspatronerne, så forstår han godt prioriteringen. 
</p><p class=" bl-elem">
»Vi er en stor fisk i vandet i forhold til lattergas. I forhold til stoffer er 
vi en lille. De fanger måske to, der render sammen på lokum med et gram, men 
hvis de kan forhindre, at 900 mennesker tre gange om ugen tager lattergas, 
så kan jeg godt forstå, at de slår ned der«, siger han. 
</p>	
</div>

</div></body></html>
