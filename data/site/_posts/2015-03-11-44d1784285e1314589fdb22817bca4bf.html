---
layout:     post
title: 	    "Manhattan: Luksuslejligheder skyder op som tomme glassøjler "
post_author:	    
post_date:	    Wed, 11 Mar 2015 08:44:52 +0100
post_site:	    politiken.dk 
post_link:	    http://politiken.dk/oekonomi/bolig/ECE2581426/manhattan-luksuslejligheder-skyder-op-som-tomme-glassoejler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lillejuleaften var der hammerslag på New Yorks dyreste lejlighed. Den anonyme 
køber lagde 100,5 millioner dollars – tæt ved 700 millioner kroner – for 
penthouse-lejligheden på 89. og 90 etage i det nybyggede One57-tårn ved den 
sydlige ende af Central Park. 
</p><p>
One57 står som symbolet på et boligmarked i New York, der er ved at knække 
over mellem de rige og de absurd rige. Selv om de slanke boligtårne skyder 
op overalt i byen lige nu, kan bygherrerne ganske enkelt ikke følge med 
efterspørgslen. 
</p><p>
»Boligmarkedet i New York lige nu er hot, hot, hot«, skrev ejendomsudvikler 
Todd Schoenberger hos CNBC i august. »Faktisk er det så hot, at 
entreprenørerne ikke kan bygge hurtigt nok, og de, der er ledige, bliver 
afsat hurtigere, end man kan sige ’fuldmagt’« 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2576595/de-dyre-omraader-bliver-dyrere/">De dyre områder bliver dyrere</a></p><p>
Der er ikke bopælspligt i de nye luksuslejligheder, og de fleste købere er 
ikke newyorkere, men hovedrige udlændinge. 
</p><p class="art-ext article-box">

</p><p>Dels vil nogle – når lystyachten, privatflyet og fodboldklubben er i hus – 
også have en lejlighed i New York. Måske til en forkælet datter. Den 
hidtidige rekord i købesum på sølle 88 millioner dollars blev ifølge Forbes 
Magazine sat af Jekaterina Rybolovleva, hvis far er en russisk 
gødningsmagnat. 
</p><h3>
Hele beløbet i en kuffert 
</h3><p>
Men muligheden for at købe anonymt gennem selskaber betyder ifølge New York 
Magazine også, at luksuslejlighederne er blevet den nye schweiziske 
bankkonto. Mens alpelandet øger reguleringen, oplever ejendomsmæglere som 
Luigi Rosabianca ofte, at købere kommer med hele beløbet i en kuffert med 
yuan eller rubler. »Fast ejendom er en vidunderlig måde at hvidvaske penge 
på. Så snart du har købt den, er det glemt, hvor de kontanter kom fra«, 
siger Rosabianca. 
</p><div class="art-quote article-box">
<p class="quote"/>
<blockquote>
<p class="quote-txt">
Fast ejendom er en vidunderlig måde at hvidvaske penge på. Så snart du 
har købt den, er det glemt , hvor de kontanter kom fra
</p>
<p class="sender">
</p><p class=" bl-elem">Luigi Rosabianca, ejendomsmægler</p> 

</blockquote>
</div><p>
Den groteske situation er således, at det nemt kan ske, at stort set ingen 
mennesker faktisk bor i den over 300 meter høje bygning eller dens mindre 
søskende på ’Billionaire’s Row’, som det lille stykke af 57th Street nu 
kaldes. Mens pengene vælter ind, og skyskraberne skyder op, står mange af de 
nye investeringsobjekter tomme. 30 procent af alle lejligheder i den 
luksuriøse firkant med siderne Park og 5th Avenue mellem 49th og 70th Street 
er ubeboede i mindst ti måneder om året, vurderer USA’s 
folketællingsstyrelse.</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2576588/nu-slaar-boligpriser-i-koebenhavn-rekord-men-ny-boble-er-ikke-paa-vej/">Nu slår boligpriser i 
København rekord, men ny boble er ikke på vej</a></p><p>
Udviklingen og de mange nye boligprojekter rettet mod den globale pengeelite 
får nu flere med kendskab til markedet til at advare mod en ny boligboble i 
New York. 
</p><div class="art-fakta article-box">
<h4 class="">
Serie</h4>
<h5>
Det delte land - og den skæve verden</h5>
<div class="fakta-body" data-buildingblock="embedded_factboxlink">
<p>
Boligfesten er i gang i København og andre store byer. Imens står huspriserne 
i stampe ude på landet, og mange flytter væk. Men ikke alle har givet op. 
Politiken undersøger ugen igennem det skæve Danmark med udgangspunkt i 
København - og Odsherred, der mod alle odds har skabt en positiv udvikling i 
det nordvestlige hjørne af Sjælland. 
</p><p class=" bl-elem">
I dag udvider vi perspektivet og aflægger besøg i fem af verdens storbyer. 
</p>
</div>
</div><p>»Hvis man kunne spille på, at priserne falder, ville jeg gøre det med 
glæde«, sagde direktør Ofer Yardeni fra ejendomsudviklingsselskabet 
Stonehenge Partners forleden i New York Daily News. »Hvor mange mennesker er 
der i verden, der har råd til at betale 20 eller 25 millioner dollar for en 
lejlighed? Det her er ikke holdbart. Hvis du på et tidspunkt ikke kan finde 
en køber til en bolig på 500 kvadratmeter, så kan du ikke dele den op i 
mindre enheder, som folk har råd til. Så er du færdig«, sagde Yardeni, der 
har investeringer for omkring 2 milliarder dollars i området. 
</p><h3>
Brooklyn på højde med Manhattan 
</h3><p>
Spørgsmålet er, hvad der sker, hvis de amerikanske politikere lukker de 
skatte- og selskabsregler, der muliggør de enorme udenlandske investeringer 
i New Yorks boligmarked. »Et boligboble-brist som intet andet, man tidligere 
har set i verdens prægtigste by«, forudser Todd Schoenberger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2576579/anne-og-fabian-fik-hjaelp-til-at-komme-uden-om-alle-maegler-trickene/">Anne og Fabian fik hjælp til 
at komme uden om alle mægler-trickene</a></p><p>
Det vil også påvirke almindelige newyorkere dramatisk. Selv om priserne også 
stiger på de mere ydmyge lejligheder, kan man fortsat finde en lille 
lejlighed til omkring 750.000 dollars på Lower Manhattan – særligt i de 
såkaldte co-op’s, der ikke kan erhverves af udlændinge. I attraktive 
kvarterer som West Village kan man få en renoveringsmoden etværelses for de 
penge, mens de helt oppe nordpå i Inwood rækker til en ældre fireværelses på 
omkring 130 kvadratmeter. 
</p><p class=" bl-elem">
Den hippe Brooklyn-bydel, der var første tilflugtssted for kunstgallerier, 
barer og bohemer, der ikke længere kunne betale huslejen på Manhattan, er 
flere steder nu prismæssigt på højde med Manhattan. 
</p>	
</div>
</div></body></html>
