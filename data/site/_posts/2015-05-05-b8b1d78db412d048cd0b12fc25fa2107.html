---
layout:     post
title: 	    "Hver anden astmatiker tager sin medicin forkert"
post_author:	    
post_date:	    Tue, 05 May 2015 11:24:21 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2655334/hver-anden-astmatiker-tager-sin-medicin-forkert/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Halvdelen af de henved 400.000 danskere, der lider af astma, tager deres 
medicin forkert. 
</p><p>
Så klar er meldingen fra Danmarks Lungeforening. 
</p><p>
»En række undersøgelser har gennem det seneste år vist, at næsten halvdelen af 
alt astmamedicin til inhalation bruges forkert af både voksne og børn«, 
skriver de i en pressemeddelelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2436950/boern-kan-faa-mareridt-af-astma-medicin/">Børn kan få mareridt af 
astma-medicin</a></p><p>
Og det skyldes blandt andet de mange forskellige inhalatorer på markedet, 
mener Søren Pedersen, der er professor i astma. 
</p><p>
»En stor del af astmatikerne bruger inhalatoren forkert, selv om man i årevis 
har forsøgt at instruere i brugen. Samtidig opfinder medicinalindustrien 
hele tiden nye astmainhalatorer, der jo alle sammen er bedre end de gamle. 
For 40 år siden fandtes der to, og i dag findes der 90, og når de alle skal 
tages på forskellige måder, så er der ingen, der får stor erfaring med den 
enkelte inhalator«, fortæller han og fortsætter: 
</p><p>
»Og så er der dem, der simpelthen glemmer at tage medicinen«. 
</p><h3>
Sundhedspersonalet skal uddannes 
</h3><p>
Hidtil har instrueringen af inhalatorbrugen været i form af skrevne 
instruktioner og videoer, men ifølge Søren Pedersen er man nødt til at tænke 
i nye baner, hvis man vil gøre op med det høje antal, der tager medicinen 
forkert. 
</p><div class="art-quote article-box">
<p class="quote"/>
<blockquote>
<p class="quote-txt">
Man er nødt til at sætte ressourcer af til det, så det bliver et 
prioriteringsprojekt
</p>
<p class="sender">
Søren Pedersen 
</p>
</blockquote>
</div><p/><p>
»Vi har desværre ikke retningslinjer for, at inhalatorbrugen skal tjekkes 
nogle gange om året, så vi er nødt til at sætte ressourcer af til det, så 
det bliver et prioriteringsprojekt. Dertil er der en stor del af 
sundhedspersonalet, som heller ikke ved, hvordan man bruger inhalatorerne 
korrekt, og det skal de selvfølgelig lære«, siger Søren Pedersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2137561/astma-goer-det-markant-svaerere-for-kvinder-at-blive-gravide/">Astma gør det markant sværere 
for kvinder at blive gravide</a></p><p>
Han foreslår samtidig, at det vil være en mulighed at »lægge« det ud til 
apotekerne, hvor sundhedspersonale kunne rådgive astmatikere i korrekt brug 
af inhalatorer, men han understreger, at der vil være visse ressourcer 
forbundet med den løsning. 
</p><p>
»Sundhedspersonalet på apoteket skal have kendskab til de mange forskellige 
former for inhalatorer, og det er ressourcekrævende«. 
</p><h3>
Tung økonomisk byrde 
</h3><p>
Astma er den mest udbredte kroniske sygdom, og fejlmedicineringen kan ifølge 
Søren Pedersen have have alvorlige konsekvenser for både patienten og 
samfundet. 
</p><p>
»Først og fremmest bruger patienten en masse penge på medicin, der ikke 
virker. Og så ved vi, at astma, der ikke bliver behandlet, koster samfundet 
utrolig mange penge i form af indlæggelse og sygefravær. For børns 
vedkommende gælder det, at forkert behandling kan føre til fedme og 
livstilssygdomme. Så det vil altså være en økonomisk god investering, at 
komme det til livs«, siger Søren Pedersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/velvaere/ECE2277715/pollen-vaccine-kan-fjerne-aarsagen-til-din-allergi/">Pollen-vaccine kan fjerne 
årsagen til din allergi</a></p><p>
Han efterlyser samtidig, at patienten får bedre muligheder for at se, hvornår 
inhalatoren er tom. 
</p><p class=" bl-elem">
I anledningen af World Asthma Day i dag bliver Rådhuspladsen i København 
omdannet til en allergivenlig have, hvor det blandt andet vil være muligt at 
få målt sin lungefunktion fra klokken 12.00 til 16.30.
</p>	
</div>

</div></body></html>
