---
layout:     post
title: 	    "Eksperter er kritiske over for blå bloks rangordning af religioner"
post_author:	    
post_date:	    Sat, 11 Apr 2015 13:06:11 +0200
post_site:	    politiken.dk 
post_link:	    http://politiken.dk/indland/ECE2623753/eksperter-er-kritiske-over-for-blaa-bloks-rangordning-af-religioner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi er nødt til at reflektere kritisk over traditionerne
</p>
<p class="sender">
Nils Holtug, Centre for Advanced Migrations Studies, Københavns Universitet 
</p>
</blockquote>
</div><p>
»Kristendommen skal favoriseres i Danmark«. »Staten er ikke og skal ikke være 
værdineutral«. 
</p><p>
Sådan lyder et udsnit af det seneste indlæg i debatten i dagens avis om 
religion i Danmark fra en ledende konservativ politiker. 
</p><p>
Rasmus Jarlov, der er formand for den konservative gruppe på Københavns Rådhus 
og kandidat ved det kommende folketingsvalg, mener ikke, at der er noget, 
som bør ændres, men han vil gerne understrege, at dansk kultur hænger tæt 
sammen med den kristne tro, som derfor skal have forrang her i landet. 
</p><p><b class="ext-link">LÆS DEBATINDLÆG FRA RASMUS JARLOV</b><a class="embeddedlink" href="http://politiken.dk/debat/profiler/rasmus-jarlov/ECE2618230/kristendommen-skal-favoriseres-i-danmark/">Kristendommen 
skal favoriseres i Danmark</a></p><p>
Også i andre europæiske lande, der ligesom Danmark har en forfatningsmæssig 
binding mellem stat og kirke, er der kommet markante konservative 
udmeldinger, hvor det kristne fundament er centralt. Senest var det i påsken 
den britiske konservative premierminister David Cameron, som i en tale 
sagde, at briterne skulle være stolte af at bo i et kristent land. 
</p><p>
Centralt i det nationalkonservative argument står ofte, at kristendommen skal 
forhindre, at kulturen udvandes. Og over for det står ofte et liberalt 
synspunkt om, at borgerne i et demokrati uanset religion skal være lige. 
Debatten er dog ikke enkel, for der er også minoritetsreligioner, som taler 
for et bånd mellem kirke og stat, fordi det understreger, at religion 
generelt har en særlig plads i samfundet. 
</p><h3>
Snævert identitetsbegreb 
</h3><p>
Men et problem med Rasmus Jarlovs og de konservatives argumentation er, at det 
nationale identitetsbegreb bliver meget snævert, mener professor i politisk 
filosofi Nils Holtug. 
</p><p>
»Når dansk national identitet forstås kulturelt og som en bestemt religion, 
som langtfra alle danskere følger, kan der være mange danskere, der har 
svært ved at føle sig hjemme i den, eksempelvis ateister, jøder og 
muslimer«, siger Nils Holtug, som er leder af Centre for Advanced Migrations 
Studies på Københavns Universitet. 
</p><p>
Han forklarer, at det nationale fællesskab i stedet kunne baseres på det 
liberale demokratis principper som religionsfrihed, tolerance og lige 
muligheder. Nils Holtug kritiserer også, at Rasmus Jarlovs hovedargument 
blot er en henvisning til traditionen: at kristendommen er vores historie og 
vores fundament. 
</p><p>
»Vi er nødt til at reflektere kritisk over traditionerne. Ellers ville kvinder 
stadig ikke have stemmeret og homoseksualitet ville stadig være forbudt. På 
samme måde kan man sætte spørgsmålstegn ved Jarlovs eksempel om, at 
statsoverhovedet nødvendigvis skal være lutheraner. Vi ville aldrig stille 
krav om, at statsministeren skulle tilhøre en bestemt religion. Det ville vi 
finde diskriminerende. Og det er ikke oplagt, hvorfor vi skal tænke 
anderledes om statsoverhovedet, som jo trods alt også skal repræsentere hele 
folket«. 
</p><p><b class="ext-link">LÆS OM DE POLITISKE UDMELDINGER</b><a class="embeddedlink" href="http://politiken.dk/indland/politik/ECE2623748/krig-om-religion-bryder-ud-i-blaa-blok/">Krig om 
religion bryder ud i blå blok</a></p><p>
I folkekirken er modstanden mod at bevare traditionen mindre. På det punkt 
bakker domprovst i København, Anders Gadegaard, Rasmus Jarlov op. 
</p><p>
»Det er legitimt og meget velkomment at bekræfte tingenes tilstand, nemlig at 
kristendommen har en særlig position. Det gælder også i folkeskolen, hvor 
det er indlysende, at vi underviser mere i kristendom end i islam, ligesom 
vi underviser uforholdsmæssigt mere i dansk end i thailandsk historie«, 
siger Anders Gadegaard, der dog understreger, at mindretallene skal 
behandles ordentligt. 
</p><p>
»Hvis vi fortsat vil have en statskirke, fordi vi bygger vores samfund på 
kristne værdier, så forpligter vi os til at have særligt fokus på, hvordan 
vi forholder os til anderledes troende. Det burde Rasmus Jarlov være optaget 
af, for det ligger i det kristne menneskesyn, at vi er forpligtet over for 
dem, som er i en mindretalssituation«. 
</p><div class="art-quote article-box">
<p class="quote"/>
<blockquote>
<p class="quote-txt">
Sådan et modsætningsforhold skal ikke fremelskes
</p>
<p class="sender">
Anders Gadegaard, domprovst i København 
</p>
</blockquote>
</div><p>
Anders Gadegaard understreger derfor, at han ikke bryder sig om, at 
kristendommen skal »favoriseres«, eller at kristendommen er bedre end 
eksempelvis islam. </p><p>
»Kristendommen er naturligvis sand for os, som tror, at Kristus er Guds søn. 
Men sådan at sætte sig på en piedestal og erklære sin tro bedre er faktisk 
en ukristelig konklusion. Kristendommen er ikke optaget af at være bedre end 
andre, og hvis man taler om at favorisere, lyder det, som om man vil 
diskriminere, og det vil være forkert«. 
</p><h3>
Unødvendigt modsætningsforhold 
</h3><p>
Domprovsten mener, at Rasmus Jarlov fremmer et unødvendigt modsætningsforhold 
mellem kristendommen og andre trossamfund. 
</p><p>
»Sådan et modsætningsforhold skal ikke fremelskes. Hvis man vil fremme det 
kristne, så skal man samtidig være optaget af at inkludere andre og kalde 
det bedste frem i deres tro«. 
</p><p>
Anders Berg-Sørensen, som er lektor i statskundskab på Københavns Universitet 
og har forsket i religionen i det offentlige rum, bider mærke i, at der er 
et godt stykke fra de konservative udmeldinger om kristendom til tidligere 
statsminister Anders Fogh Rasmussen (V), der i 2006 meldte ud, at religion 
var et anliggende mellem den enkelte og Gud, hvorfor han ville have 
religionen ud af det offentlige rum. Den konservative udmelding er på to 
fronter afgørende forskellig fra Foghs, forklarer Anders Berg-Sørensen. Ikke 
kun er religion nu et politisk anliggende – der er også tale om en 
forskydning fra »en kristen kulturel fremhævelse til kristen selvhævdelse«. 
</p><p class=" bl-elem">
»I Foghs udlægning var der tale om, at vi skulle besinde os på sondringen 
mellem religion og politik som en del af en kristen kulturarv, mens der nu 
er tale om, at de konservative fremhæver kristendommen som afgørende og 
bedre«, siger Anders Berg-Sørensen. 
</p>	
</div>

</div></body></html>
