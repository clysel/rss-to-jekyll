---
layout:     post
title: 	    "Hun fik simpelthen så ondt i fødderne, men så fik hun en god ide"
post_author:	    
post_date:	    Thu, 26 Feb 2015 06:00:34 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2562791/hun-fik-simpelthen-saa-ondt-i-foedderne-men-saa-fik-hun-en-god-ide/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er nærmest et indlysende spørgsmål, når man tænker over det: Hvorfor skal 
man vælge mellem at gå i smukke højhælede sko og blive radbrækket og at gå i 
fornuftige, men kedelige sko? 
</p><p>
Formentlig er det et af de dilemmaer, skobranchen har forsøgt at løse i 
årevis. Nu er den 27-årige dansker Nanna Liv kommet med sit bud på en 
løsning, takket være en baggrund i industrielt design, en stor viden om mode 
og en endnu større portion stædighed. 
</p><p>
Ideen opstod, da Nanna Liv arbejdede for Pandora-kæden i Storbritannien og i 
timevis måtte stå på messer i høje sko. 
</p><p>
»Jeg fik simpelthen så ondt i fødderne og tænkte på, at det jo i grunden er 
mærkeligt, at de fleste stiletter er designet af mænd, der ikke selv skal gå 
med dem«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2489988/ivaerksaettersucces-danske-michael-spinder-guld-paa-ellevilde-bloggere/">Iværksættersucces: Danske 
Michael spinder guld på ellevilde bloggere</a></p><p>
Da ideen først var født, gik Nanna Liv til opgaven med en systematik, der 
gjorde, at det tog næsten 3 år, inden hun var tilfreds. 
</p><p>
»Måske er jeg ikke den første, der har stillet sig selv den opgave at opfinde 
en komfortabel stilet, men jeg er perfektionist, og jeg blev ved og ved, 
indtil jeg var tilfreds med resultatet. Jeg gav ikke op på noget tidspunkt, 
selv ikke når det blev hårdt«, siger hun. 
</p><h3>
76 par sko fra Amazon 
</h3><p>
En del af researchen bestod blandt andet i at købe 76 forskellige par sko på 
Amazon og klippe sålerne i stykker for at forstå, hvordan de fungerede, og 
hvad der var komfortabelt. 
</p><div class="art-fakta article-box">
<h4 class="">
fakta </h4>
<h5>
Sargossa sko </h5>
<div class="fakta-body" data-buildingblock="embedded_factboxlink">
<p><b>Den 27-årige </b>dansker Nanna Liv har på et år skabt en virksomhed 
med 7 ansatte og et stort set udsolgt varelager ved at designe en komfortabel 
stiletsko. 
</p><p>
Hun har indgivet patentansøgning på den særlige sål af et materiale, der 
også bruges af Nasa. Skoenes hældning er blandt andet fundet ved 
konsultation af fodlæger. 
</p><p class=" bl-elem"><b>Nanna Liv er </b>uddannet i teknisk design og har tidligere arbejdet med 
salg for Pandora i Storbritannien.
</p>
</div>
</div><p>»Amazon må have tænkt, at jeg var en underlig kunde. Hvad skal et 
menneske med 76 par sko?«, griner Nanna Liv. 
</p><p>
De mange sko var kun begyndelsen. Herefter fulgte et større arbejde med at 
kontakte Storbritanniens ledende fodlæger for at forstå fodens anatomi 
grundlæggende og med det som udgangspunkt designe skoene. 
</p><p>
Herefter gik Nanna Liv selv i gang med at designe skoene og finde den rigtige 
producent. Hun måtte igennem producenter i blandt andet Portugal og Spanien, 
før hun, efter næsten 3 år, stod med den perfekte sko i hånden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2302483/storsaelger-af-sneakers-folk-skal-have-fat-i-de-her-sko-koste-hvad-det-koste-vil/">Storsælger af sneakers: »Folk 
skal have fat i de her sko, koste hvad det koste vil«</a></p><p>
Noget af tiden arbejdede hun stadig med salg, men til sidst besluttede hun sig 
for at sige det faste job op, bruge en del af sin opsparing og satse alt på 
at få sin idé om komfortable stiletter til at blive til virkelighed. 
</p><p>
»Der var da folk, der syntes, jeg var ude i et lidt vanvittigt projekt – at 
ville skabe komfortable stiletter – men jeg tænkte på den anden side: Hvad 
er det værste, der kan ske? Det var vel bare, at jeg kunne miste mine penge 
og skulle flytte hjem til mine forældre. Men det er jo ikke noget, jeg ville 
dø af«, siger hun. 
</p><p>
Ikke desto mindre var vejen til den perfekte løsning på, hvordan man kan gå i 
høje hæle og samtidig skåne sin ryg og sine fødder, ikke helt smertefri. 
</p><p>
»Jeg er perfektionist, så det tog lang tid, før jeg fik en sko i hånden, jeg 
ikke var skuffet over«, siger hun. 
</p><p>
Men for halvandet år siden ankom den helt rigtige sko fra Kina, og Nanna Liv 
kunne gå i gang med sin patentansøgning, der dækker den særlige sål, der 
blandt andet gør brug af et fibermateriale, der også anvendes af Nasa. 
</p><h3>
Høje hæle og ambitioner 
</h3><p>
Sidste år på London Fashion Week var Sargossa Shoes et enkvindes-firma. Men 
det var et firma, der bød på et produkt, der har fået britiske 
modejournalister til at falde i svime over, hvad de betegner som en 
revolution inden for kvindesko. Omtalen i de britiske aviser har været med 
til at sikre, at Sargossa i dag sælger så godt, at firmaet har 8 
medarbejdere inklusive Nanna Liv. 
</p><p>
I denne uge har hun udstillet på London Fashion Week for anden gang, og de 
fleste af skoene fra dette års kollektion er udsolgt, inden de overhovedet 
har forladt fabrikken i Kina. 
</p><p>
»Jeg bliver vildt glad, når jeg kan se, at kunderne kommer tilbage til vores 
webshop, og at de typisk køber to par sko i stedet for et. Det er sådan 
noget, jeg bliver stolt over«, siger Nanna Liv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2481221/mange-danskere-er-blevet-mini-ivaerksaettere/">Mange danskere er blevet 
mini-iværksættere</a></p><p>
Ambitionerne stopper ikke ved hverken London Fashion Week eller på nettet. 
Nanna Liv har sin salgserfaring fra Pandora med i baghovedet, når hun 
planlægger fremtiden for Sargossa. Som 22-årig blev hun ansat til at åbne 
nye butikker i London-området. Inden hun fik sit eget firma, nåede hun at 
åbne over 50 af slagsen. 
</p><p>
»Jeg er endnu ikke kommet til det punkt, hvor jeg er begyndt at forhandle med 
investorer, men det er klart en ambition, at vi skal åbne en butikskæde med 
Sargossa-sko«, siger Nanna Liv. 
</p><p>
I dag er hun en del af den skandinaviske udstilling på London Fashion Week og 
har fået særlig opmærksomhed fra British Fashion Council. 
</p><p class=" bl-elem">
»De er interesserede i, at jeg gør noget anderledes. For mig er udgangspunktet 
ikke kun, at en sko skal være smuk. Det er først og fremmest, at den skal 
være behagelig at bruge for den, der skal gå med den«. 
</p>	
</div>
</div></body></html>
