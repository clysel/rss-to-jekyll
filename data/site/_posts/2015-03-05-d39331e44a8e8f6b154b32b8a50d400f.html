---
layout:     post
title: 	    "It-konsulent får betinget fængsel for at true omstridt imam"
post_author:	    
post_date:	    Thu, 05 Mar 2015 17:46:32 +0100
post_site:	    politiken.dk 
post_link:	    http://politiken.dk/indland/ECE2575388/it-konsulent-faar-betinget-faengsel-for-at-true-omstridt-imam/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Normalt er Odsherred Teater et idyllisk kulturhus, der har 
komedieforestillinger, talkshows, gæstespil og egnsarrangementer på 
repertoiret. 
</p><p>
Men 3. september sidste år var der på et kontor inde i teatres 
administrationsafdeling anderledes dårlig stemning. Et par computere skulle 
opdateres og gøres klar med regnskabsprogrammer, og til den opgave blev en 
33-årig konsulent, JH, fra et mindre it-firma hidkaldt. Nu sad konsulenten 
alene ved computeren, men han nøjedes ikke med at udføre de planlagte 
arbejdsopgaver. It-konsulenten brugte også computerens internetforbindelse 
til at besøge en række nyhedssider, herunder BT’s netavis, hvor han læste om 
Islamisk Stats fremfærd i Mellemøsten. 
</p><p>
Om det var disse artikler, der fik frustrationen til at boble i den 33-årige 
mand, er uvist. Men lidt efter frokost, klokken 12.22, oprettede han en 
anonym mailkonto hos Microsoft med navnet ’rendk@outlook.dk’. Og syv 
minutter senere, 12.31, sendte han en mail til Politiets 
Efterretningstjeneste (PET) og Ekstra Bladet, hvori han truede med selvtægt, 
hvis ikke der blev skredet ind over for formanden for den omstridte moske på 
Grimhøjvej i Aarhus, Oussama el-Saadi, og Hizb ut-Tahrirs danske talsmand, 
Junes Kock. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/ECE2573866/trusler-imod-syrien-formand-giver-30-dages-faengsel/">Trusler imod Syrien-formand 
giver 30 dages fængsel</a></p><p>
»Den imam, der har udtalt sig om IS (Islamisk Stat, red.) ude i 
Grimhøj-moskeen: Fjern ham inden søndag den 7/9 2014, ellers fjerner vi ham. 
Den jordbærfarvede plastik-perker Junes Kock ude i Mjølnerparken: Fjern ham 
inden tirsdag den 9/9 2014, ellers fjerner vi ham«, hed det i mailen, der 
fortsatte: 
</p><p>
»Alle salafister og jihadister, der støtter IS, vil fra i dag af være lovløse. 
Der er åben jagtsæson, og de vil alle få den samme behandling, som de selv 
praktiserer, nemlig konvertér til Kristendom eller bliv likvideret«. 
</p><p>
Herefter lod JH i mailen forstå, at »hvis ikke dette sker, mobiliserer vi 
tropperne og starter ’operation affaldskværn’«. 
</p><p><b>Uskyldig mand anholdt</b></p><p>
At mailen blev taget særdeles alvorligt af PET, fremgik i går ved Retten på 
Frederiksberg, da anklagemyndigheden ville have JH idømt for træ måneders 
fængsel for truslerne. 
</p><p>
Efterforskningsarbejdet involverede blandt andet kontakter til Microsoft i 
USA, og før politiet kunne skride til anholdelse af den 33-årige, blev en 
uskyldig person i Høje Gladsaxe ransaget, anholdt, sigtet og siden løsladt. 
Årsagen var, at it-konsulenten ved oprettelsen af den anonyme mailkonto 
opgav en falsk navn, der var identisk var navnet på den uskyldige mand. 
</p><p>
Ved retten i går forklarede den tiltalte it-konsulent, at han ikke mente 
truslerne bogstaveligt: 
</p><p>
»Jeg har måske en sygere humor, end så mange andre, men det er vel ikke 
ulovligt?«, spurgte han tilføjede, at mailen var som en slags ventil for 
ham. 
</p><p>
»Det var bare som at slå i en boksepude fem gange og få det hele ud«. 
</p><p><b>Begge parter er tilfredse</b></p><p>
Konsulenten fortalte også i retten, at hans valg af kodeordet ’HeilHitler’ til 
mailkontoen bare var »for sjov«. 
</p><p>
I retten takserede dommeren konsulentens trusler til tre måneders betinget 
fængsel og 60 timers samfundstjeneste. Og det er hans forsvarer, Poul Hauch 
Fenger, fint tilfreds med, selv om han også betegner sin klient som »et 
offer for den periode, vi befinder os i«: 
</p><p>
»Vi noterer os med tilfredshed, at det blev en betinget dom. Navnlig når 
dommen er afsagt i en meget ladet og intens periode i forhold til, hvad man 
må sige og ikke må sige. Man kan meget let fare vild i noget, der ikke 
nødvendigvis var ment så alvorligt«. 
</p><p>
Specialanklager Jakob Buch-Jepsen var også tilfreds med dommens længde: 
</p><p class=" bl-elem">
»Det er et angreb på den demokratiske samfundsordenen, og det synes jeg også, 
at retten lagde vægt på. Jeg synes, dommer sender et stærk signal om, at man 
skal være påpasselig med at sende truende udtalelser«. 
</p>	
</div>
</div></body></html>
