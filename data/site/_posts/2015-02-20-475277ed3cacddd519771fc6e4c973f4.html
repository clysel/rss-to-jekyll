---
layout:     post
title: 	    "Kriseramt sport ensretter hjelme"
post_author:	    
post_date:	    Fri, 20 Feb 2015 08:45:56 +0100
post_site:	    politiken.dk 
post_link:	    http://politiken.dk/sport/formel1/ECE2555018/kriseramt-sport-ensretter-hjelme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Motorsportens kongeklasse er i krise. TV-seerne i Europa siver fra formel 1, 
de uafhængige hold har svært ved at få økonomien til at hænge sammen, og 
trods en firedobbelt verdensmester i skikkelse af Sebastian Vettel er der 
for første gang i 55 år udsigt til en sæson uden tysk grandprix. 
</p><p>
Noget må gøres, mener sportens promotor Bernie Ecclestone og Den 
Internationale Bilunion, FIA. Et af de mere kuriøse tiltag for igen at få 
fat i tilskuerne er et påbud til de aktive om at køre med den samme hjelm 
hele sæsonen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2277308/den-dag-det-utaenkelige-skete/">Den dag, det utænkelige skete</a></p><p>
Sidste år fik kørerne et fast nummer som det kendes fra fodbold, hvor den 
enkelte spillers rygnummer er det samme, og nu skal hjelmene ensrettes. 
</p><p>
Ecclestone og FIA er bange for, at fans blandt andet er trætte af, at kørerne 
konstant skifter designet på deres hjelme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2380931/skoenhed-og-potens-formel-1-biler-gennem-syv-aartier/">Skønhed og potens: Formel 
1-biler gennem syv årtier </a></p><div class="art-fakta article-box">
<h4 class="">
Fakta</h4>
<h5>
formel 1 2015</h5>
<div class="fakta-body" data-buildingblock="embedded_factboxlink">
<p><b>15. marts:</b> Australien 
</p><p><b>29. marts:</b> Malaysia 
</p><p><b>12. april:</b> Kina 
</p><p><b>19. april:</b> Bahrain 
</p><p><b>10. maj:</b> Spanien 
</p><p><b>24. maj:</b> Monaco 
</p><p><b>7. juni:</b> Canada 
</p><p><b>21. juni:</b> Østrig 
</p><p><b>5. juli:</b> Storbritannien 
</p><p><b>26. juli:</b> Ungarn 
</p><p><b>23. august:</b> Belgien 
</p><p><b>6. september:</b> Italien 
</p><p><b>20. september:</b> Singapore 
</p><p><b>27. september:</b> Japan 
</p><p><b>11. oktober:</b> Rusland 
</p><p><b>25. oktober:</b> USA 
</p><p><b>1. november:</b> Mexico 
</p><p><b>15. november:</b> Brasilien 
</p><p class=" bl-elem"><b>29. november:</b> Abu Dhabi 
</p>
</div>
</div><p>
I forne tider var hjelmens design en del af kørerens appel til formel 
1-sportens fans, og den nu afdøde Ayrton Sennas legendariske gule og grønne 
hjelm er for længst blevet ikon.</p><p>
Nu om dage er der kørere i formel 1-feltet, der skifter hjelmens design til 
hvert løb. Et af de mest ekstreme eksempler er Sebastian Vettel, der i løbet 
af sin karriere foreløbig har brugt omkring 60 forskellige designs. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2414767/selv-holdkammerater-er-fjender-i-formel-1/">Selv holdkammerater er fjender 
i formel 1</a></p><p>
Ifølge et nyt regelsæt, der skal godkendes af FIA's motorsportsråd inden 
sæsonstarten i marts, skal kørerne bruge det samme design på hjelmen hele 
året. 
</p><p class=" bl-elem">
Håbet er, at tilskuerne lettere kan identificere køreren både på banen og i 
tv. 
</p>	
</div>
</div></body></html>
