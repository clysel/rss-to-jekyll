---
layout:     post
title: 	    "20-årigt dansk baskettalent er fundet død i sit hjem i Belgien"
post_author:	    
post_date:	    Wed, 13 May 2015 18:55:22 +0200
post_site:	    politiken.dk 
post_link:	    http://politiken.dk/sport/ECE2668844/20-aarigt-dansk-baskettalent-er-fundet-doed-i-sit-hjem-i-belgien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den danske basketballspiller Rasmus Glarbjerg Larsen er fundet død i sit eget 
hjem i den belgiske by Jumet.
</p><p>
Til dagligt spillede 20-årige Rasmus Glarbjerg Larsen for den belgiske 
basketball-klub Proximus Spirou, som er nået frem til semifinalerne i kampen 
om det belgiske mesterskab.
</p><p>
Klubben er chokeret og udtrykte onsdag dybfølt medfølelse med familien til 
Rasmus Glarbjerg Larsen, som også har været med på det danske landshold.
</p><p>
»Det er en stor tragedie for hans familie og pårørende. Vi er alle kede af 
det«, skriver klubben på sin hjemmeside.
</p><p>
På grund af det tragiske dødsfald er onsdagens semifinale blevet udsat. Det 
bekræftede den belgiske liga onsdag eftermiddag, da den triste nyhed kom 
frem.
</p><p class=" bl-elem">
Indtil videre er der ikke kommet noget frem om årsagen til dødsfaldet. Klubben 
blev bekymret, da Rasmus Glarbjerg Larsen ikke dukkede op til træning og 
fandt senere danskeren død i sit hjem.
</p>	
</div>

</div></body></html>
