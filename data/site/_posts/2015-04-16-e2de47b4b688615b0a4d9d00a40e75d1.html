---
layout:     post
title: 	    "Franske 'Samba' er ubeslutsom indvandrerromantik"
post_author:	    
post_date:	    Thu, 16 Apr 2015 15:58:09 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2630304/franske-samba-er-ubeslutsom-indvandrerromantik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Filmanmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p>
SAMBA
</p><p>
Komedie. Biografpremiere
</p><p>
Instr.: Eric Toledano &amp; Olivier Nakache
</p><p class=" bl-elem">
Frankrig, 2014. 118 min.
</p>
</div>
</div><p>
Uretfærdigt kan det synes, at efterfølgeren til en dundersucces uvægerligt må 
stumpe, når den måles på samme skala som – i dette tilfælde – ’De Urørlige’. 
</p><p>
Hvordan præstere et sidestykke til dén films bundcharmerende kultursammenstød 
mellem den multilammede milliardær i kørestolen (Francois Cluzet) og så den 
kæmpemæssige, sorte indvandrer (Omar Sy), der tvinges i jobtræning som 
rigmandens personlige assistent? 
</p><p>
’De Urørlige’s feel-good greb om grumme alvorlige emner som invaliditet, 
indvandring og integration, endda baseret på virkelige skæbner, blev et 
velfortjent hit verden over og en af de bedst indtjenende franske film 
nogensinde. 
</p><h3>
Ti år i ventesalen 
</h3><p>
Men folkene bag ’Samba’ er mildest talt selv ude om sammenligningen: Samme 
instruktørpar caster nu samme karismatiske charmetrold, Omar Sy, til en 
lignende rolle som den illegale indvandrer Samba Cissé fra Senegal og lader 
ham (igen) møde myndighedernes bureaukratiske krav plus en ny individuel 
modsætning: kvinden Alice, som i Charlotte Gainsbourgs benede og lige så 
karismatiske skikkelse er en chef fra erhvervslivet, der er brudt sammen af 
stress og ensomhed og nu prøver at komme sig ved at arbejde som frivillig 
flygtningerådgiver. 
</p><div class="art-quote article-box">
<p class="quote"/>
<blockquote>
<p class="quote-txt">
Vel er hun hæmmet af generthed og sammenbrud og han af ydmyg høflighed, men 
man når faktisk at tvivle på, om der overhovedet er erotisk tiltrækning 
mellem de to eller bare venlig sympati? 
</p>
</blockquote>
</div><p>
Efter ti år ’i ventesalen’ med stadig fornyede opholdstilladelser bliver den 
samvittighedsfulde opvasker Samba udvist ved et tilfælde, må leve skjult hos 
en gammel onkel og hutle sig til daglejerjobs med vinduespudsning og 
affaldssortering på falske arbejdstilladelser. </p><p>
Alice følger det gode råd at holde professionel distance til flygtningene ved 
straks at give ham sit telefonnummer (!) – men er uger og måneder om at 
komme nærmere. Vel er hun hæmmet af generthed og sammenbrud og han af ydmyg 
høflighed, men man når faktisk at tvivle på, om der overhovedet er erotisk 
tiltrækning mellem de to eller bare venlig sympati? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2614620/xavier-dolans-prisvindende-mommy-er-en-totalt-overvaeldende-film/">Xavier Dolans prisvindende 
'Mommy' er en totalt overvældende film</a></p><p>
Er der lagt en alvorsdæmper på Sy, er hans fandenivoldske humør fra ’De 
Urørlige’ til gengæld her overført til hans lige så illegale flygtningeven 
Wilson, angivelig brasilianer, men døbt Walid. I den rolle trykker Tahar 
Rahim (bl.a. fra sidste års iranske ’Fortiden’) den af, ikke mindst i en 
vidunderligt svimmel scene, hvor han stripper som vinduespudser uden for en 
hel flok kvindelige kontorassistenters panoramarude på 20. etage, med 
Défense-triumfbuen som baggrund! 
</p><p class=" bl-elem">
Hans grin savner man, hver gang kameraet søger andetsteds hen. Hvad det 
ustandselig gør, fordi Toledano &amp; Nakache under en årelang 
tilblivelsesproces åbenbart hverken har besindet sig på birollehavernes 
potentialer eller besluttet sig for, om de to ’sikre’ verdensstjerner skal 
levere myndighedskritik eller ubehjælpsomhedens kærlighedskomedie. Filmen 
forbliver selv i ventesalen. 
</p>	
</div>

</div></body></html>
