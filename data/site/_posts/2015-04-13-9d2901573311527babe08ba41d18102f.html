---
layout:     post
title: 	    "Dronningen om indvandrerkommentar: »Det drejer sig ikke om frikadeller« "
post_author:	    
post_date:	    Mon, 13 Apr 2015 16:21:32 +0200
post_site:	    politiken.dk 
post_link:	    http://politiken.dk/indland/ECE2625903/dronningen-om-indvandrerkommentar-det-drejer-sig-ikke-om-frikadeller/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kongehuset deltager sjældent i politiske debatter. 
</p><p>
Men i weekenden har dronning Margrethe vakt opsigt med et par markante 
udtalelser om indvandrere i et interview med <a class=" bl-elem" href="http://www.b.dk/personlig-udvikling/eksklusivt-interview-med-dronningen-vi-skal-ikke-lade-os-kyse" target="_blank">Berlingske.</a></p><p>
Og de udtalelser var flere journalister interesseret i at få uddybet på 
eftermiddagens pressemøde på Fredensborg Slot. 
</p><p>
»Hvis man ved, at det kan være vanskeligt at tilpasse sig (det danske samfund, 
red.), så tror jeg, at det kan være nemmere, når man kommer hertil«, sagde 
dronningen på pressemødet, der blev afholdt i anledning af regentens 75-års 
fødselsdag på torsdag. 
</p><p>
»De skal ikke skifte religion eller spise noget andet. Det drejer sig ikke om 
frikadeller. Det drejer sig om at tilpasse sig det land, de er kommet til«, 
forklarede dronning Margrethe og tilføjede, at det blandt andet kan være at 
få en uddannelse og lidt løsere tøjler. 
</p><h3>
Dronningen: Vi må gerne stille krav til indvandrere 
</h3><p>
Udmeldingen kommer efter et opsigtsvækkende interview i søndagens udgave af 
Berlingske, hvor dronning Margrethe, med udgangspunkt i terrorangrebet i 
København i februar, fremsætter flere markante budskaber om indvandrere. 
</p><p>
I interviewet slår hun blandt andet fast, at Danmark skal være et land med 
plads til flygtninge og indvandrere, men hun forklarer samtidig, at der også 
godt må stilles krav til dem, der kommer til landet. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2624556/dronningen-vi-maa-gerne-stille-krav-til-indvandrere/">Dronningen: Vi må gerne stille krav 
til indvandrere</a></p><p>
»Det er klart, at når et samfund modtager mange mennesker udefra, må man også 
stille det krav, at de forstår, hvor de er kommet hen. Vi vil gerne give 
plads, men de er kommet til vores samfund, og de kan derfor ikke forvente, 
at deres gamle samfundsmodel bare kan videreføres her i landet«, sagde 
dronningen ifølge Berlingske, og her kom hun også med en anden 
bemærkelsesværdig udtalelse: 
</p><p>
»De skal kunne gå i moské, når de gerne vil det - skulle bare mangle! - men 
når de begynder at gøre ting, som ikke stemmer overens med det store mønster 
i det danske samfund, må de indse, at den går ikke«, sagde dronningen videre 
til avisen. 
</p><h3>
Udtalelse har mødt kritik 
</h3><p>
Weekendens udtalelser har fået flere flere eksperter til i medierne at sige, 
at dronningen burde afholde sig fra at deltage i politiske debatter, og hun 
bliver også kritiseret for at bevæge sig på grænsen til det politiserende. 
</p><p>
På pressemødet kom det heller ikke bag på dronning Margrethe, at der var 
blevet lagt mærke til hendes kommentar til indvandrerdebatten: 
</p><p>
»Men jeg mener stadig, at det er inden for det, jeg godt føler, jeg kan sige. 
Og jeg tror, det er praktisk, hvis vi alle sammen ved, hvad vi mener og også 
siger noget om, hvad vi mener«, sagde regenten i dag på pressemødet. 
</p><h3>
Ikke første gang 
</h3><p>
Det er dog ikke første gang, at dronning Margrethe udtaler sig om 
indvandrer-problematikker. 
</p><p>
Flere gange har hun opfordret danskerne til at tage godt imod flygtninge og 
indvandrere, og særligt vakte hun opsigt, da hun i nytårstalen fra 1984 
mente, at danskerne skulle afholde sig fra »små, dumsmarte bemærkninger«, 
kølighed og chikane over for udlændinge. 
</p><p>
Talen blev holdt på et tidspunkt, hvor der var politisk og offentlig debat om 
udlændinges rettigheder, blandt andet i forhold til opholdstilladelser. 
</p><p><b class="ext-link">DRONNINGENS LIV I BILLEDER</b><a class="embeddedlink" href="http://politiken.dk/fotografier/historiskefoto/ECE941689/foto-dronning-margrethes-liv-i-billeder/">Foto: Dronning 
Margrethes liv i billeder</a></p><p>
På eftermiddagens pressemøde blev dronning Margrethe også spurgt til, om 
hendes holdning til indvandrere havde ændret sig siden udtalelsen om »de 
dumsmarte bemærkninger« i 1984. 
</p><p>
Hertil svarede hun: 
</p><p class=" bl-elem">
»Jeg tror, vi alle sammen har flyttet os. Også danskerne. Selv også de 
dumsmarte bemærkninger har måske også flyttet sig lidt. Der er sket meget i 
Danmark siden dengang. Vi har vænnet os til, at der kommer mange mennesker 
fra fjerne egne til Danmark«. 
</p>	
</div>

</div></body></html>
