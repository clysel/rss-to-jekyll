---
layout:     post
title: 	    "Pundet runder det skarpe hjørne på 10 kroner"
post_author:	    
post_date:	    Wed, 18 Feb 2015 09:45:15 +0100
post_site:	    politiken.dk 
post_link:	    http://politiken.dk/rejser/ECE2550602/pundet-runder-det-skarpe-hjoerne-paa-10-kroner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er blevet uhyre let at regne ud, hvad tingene koster på en tur til London 
eller resten af Storbritannien. 
</p><p>
Man skal nemlig bare gange med 10 for at få prisen i pund omregnet til kroner. 
I den seneste håndfuld år har pundet ellers været et godt stykke under 10 
kroner – faktisk helt nede på 7,70 kroner, oplyser forbrugerøkonom Johan 
Juul-Jensen, Nykredit, til Politiken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2241691/snart-er-det-slut-med-kontanter-i-londons-busser/">Snart er det slut med 
kontanter i Londons busser</a></p><p>
»Du skal tilbage til januar-februar i 2008 for at finde et tidspunkt, hvor 
pundet sidst var oppe på 10 kroner«, siger Johan Juul-Jensen. 
</p><h3>
Langt nede i slutningen af 2008 
</h3><p>
Dermed var 2008 et rent rutschebaneår for pundet, for senere på året tog 
kursen et styrtdyk: 
</p><p>
»Pundet var nede i 7,70 kroner i slutningen af 2008. Det var dengang, at man i 
bankkredse snakkede om, at pundet var tæt på at have samme kurs som euroen«, 
siger Johan Juul-Jensen. 
</p><p>
Han har et bud på årsagen til stigningen i pundkursen: 
</p><p>
»Stigningen skyldes lidt det samme som dollarens himmelflugt. Økonomien i både 
Storbritannien og USA er længere fremme i opretningsforløbet efter den 
finansielle krise«. 
</p><h3>
Yderligere stigning i år 
</h3><p>
Forbrugerøkonomen forventer, at pundkursen vil stige yderligere i løbet af det 
næste år: 
</p><p>
»Det er gået stærkt i år, hvor pundet er sprunget fra 9,50 til lidt over 10 
kroner på meget kort tid. Vi har i Nykredit lavet en analyse, der siger, at 
pundet om et år vil stå i 10,30 kroner. Stigningen vil altså ikke foregår i 
samme tempo som på det seneste«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2502849/300-unikke-elvis-genstande-udstilles-i-london/">300 unikke Elvis-genstande 
udstilles i London</a></p><p>
Johan Juul-Jensen ser ingen grund til at gå ud og hamstre pund i stor stil 
</p><p>
»Men hvis man selv føler, at pundet vil stige, kan man låse sig fast på dagens 
kurs ved at booke og betale hotel til en ferietur senere på året allerede 
nu«. 
</p><h3>
Gynger og karruseller 
</h3><p>
Han peger også på den store mængde flyafgange til London, der kan betyde, at 
man kan sikre sig meget billige flybilletter. 
</p><p class=" bl-elem">
»Hvis man er lidt omhyggelig med at finde billige flybilletter, kan noget af 
det, man taber på gyngerne – i form af valutakursen – måske tjenes ind på 
karrusellerne, som er flybilletterne«, siger Johan Juul Jensen. 
</p>	
</div>
</div></body></html>
