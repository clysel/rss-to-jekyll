---
layout:     post
title: 	    "Millioner skal forebygge selvmord "
post_author:	    
post_date:	    Mon, 27 Apr 2015 19:09:22 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2645031/millioner-skal-forebygge-selvmord/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan afsættes selvmordspengene:</h4>
<div class="fakta-body" data-buildingblock="embedded_factboxlink">
<p>
Regeringen, SF og Enhedslisten blev enige om en forebyggelsespulje på 194 
millioner kr., som del af finanslovsaftalen for 2015. Pengene skal bruges 
på flere initiativer fra 20016-2018. 
</p><p>
Puljen skal støtte især dårligt socialt stillede borgere og børn, så de får 
relevante forebyggelsestilbud på det rette tidspunkt og være med til at 
sikre, at forebyggelsesindsatsen bliver mere ensartet og vidensbaseret. 
</p><p>
På selvmordsområdet sættes til følgende initiativer: 
</p><p/><p>
Der afsættes i alt 9 mio. kr. med 3 mio. kr. årligt i perioden 2016-2018 til 
partnerskabet til analysearbejde, konferencer, koordination og øvrige 
tiltag. 
</p><p>
Der afsættes en pulje på i alt 30 mio. kr. med 10 mio. kr. årligt i perioden 
2016-2018 til styrkelse af den kommunale indsats. 
</p><p>
Der afsættes i alt 4 mio. kr. i perioden 2016-2018 til en finansiering af 
natåbning af Livsliniens telefonrådgivning, såfremt resultatet af den 
igangværende evaluering er tilfredsstillende. 
</p><p class=" bl-elem">
Kilde: Sundhedsministeriet 
</p>
</div>
</div><p>
»Jeg kan ikke love noget. Men jeg håber, at det får effekt«. 
</p><p>
Sådan siger professor, overlæge, psykiater Merete Nordentoft, der er en af 
Danmarks førende eksperter i selvmord og selvmordsforsøg. 
</p><p>
Regeringen, SF og Enhedslisten er netop afsat 43 millioner kroner over de 
næste tre år til forebyggelse af selvmord, som en del af den næsten 
200-millioner kroner store forebyggelsespulje, som regeringen og de to 
partier blev enige om ved årets finanslov. 
</p><p>
30 millioner er afsat til kommunerne til et øget fokus på særligt de unge 
piger og de ældre mænds selvmordsforsøg. 
</p><p><b class="ext-link">LÆS MERE: </b><a class="embeddedlink" href="http://politiken.dk/forbrugogliv/sundhedogmotion/ECE2503486/selvmordsindsats-for-unge-har-slaaet-fejl/">Selvmordsindsats for unge har 
slået fejl</a></p><p>
Ni millioner skal bruges til nationel partnerskaber mellem offentlige 
myndigheder og frivillige organisationer til analysearbejde, konferencer, 
koordination og øvrige tiltag. 
</p><p>
Og fire millioner kroner er afsat til Livslinjen, der er en frivillig 
telefonrådgivningslinje, hvor folk kan ringe anonymt, hvis de går med 
selvmordstanker. Pegene skal sikre rådgivning døgnet rundt. 
</p><p>
Omkring 10-12.000 danskere forsøger hvert år at tage deres eget liv. Et tal, 
der tidligere voksede og voksede, men som er stagneret de senere år. Ifølge 
professor Merete Nordentoft skyldes det, at de store pakninger på svage 
smertestillende lægemidler som Panodil kom på recept forrige år. 
</p><p><b class="ext-link">LÆS MERE:</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2411534/ekspert-selvmordsmoden-skifter-hele-tiden/">Ekspert: Selvmordsmoden skifter 
hele tiden</a></p><p>
»Så det <i>kan </i>lykkes at vende udviklingen for særlige grupper, 
vi har fokus på, som vi eksempelvis så det med de unge piger og 
pakningsbegrænsningen. Der er interventioner, der virker. Men vi mangler et 
’kort’, så vi kan navigere vores indsats mere præcist, for ret beset ved vi 
ikke særligt meget«, siger Merete Nordentoft. 
</p><p>
Derfor er hun også særligt glad for de ni millioner kroner, der skal være med 
til at målrette tiltag til de særlige risikogrupper, der er. 
</p><h3>
Vi savner viden 
</h3><p>
»I dag ved vi ret beset ikke, hvorfor selvmord eller selvmordsforsøg stiger og 
falder over tid for de enkelte risikogrupper – det kunne være de unge piger, 
de ældre mænd eller de psykisk syge. Vi savner i den grad viden«, siger 
Merete Nordentoft. 
</p><p>
Mens 600 danskere dør hvert år af et selvmord, så er tallet for trafikdrab 
’kun’ omkring 170 årlige dødsfald. Alligevel er det store paradoks, ifølge 
Merete Nordentoft, at der er langt mere detaljeret viden om de langt færre 
trafikdrab end om selvmordene. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2077509/faerre-forsoeger-selvmord-med-haandkoebsmedicin/">Færre forsøger selvmord med 
håndkøbsmedicin</a></p><p>
»Vi ved præcis, hvor mange trafikdrab, der skyldes højresvingsulykker fra 
lastbiler uden dobbelte sidespejl. Så detaljeret viden har vi slet ikke på 
selvmordsområdet, selvom det kræver langt flere liv hvert år. Derfor er 
vores indsats også langt mere famlende«, siger hun. 
</p><h3>
Hvorfor forgiftes flere mænd 
</h3><p>
Professoren forklarer, at der i øjeblikket sker en stigning med 
forgiftningsselvmord blandt mænd. Men ingen ved præcis, hvilke metoder de 
har benyttet til disse forgiftninger. 
</p><p class=" bl-elem">
»Dermed kan vi jo heller ikke tænke intervention, der hjælper, når vi ikke 
kender detaljerne. Vi ved også, at der er mange selvmordsforsøg, når psykisk 
syge udskrives, og derfor laver vi rundt omkring i landet mange forskellige 
tiltag, der skal forebygge netop disse selvmordsforsøg. Men vi ved bare 
ikke, om det virker. Og det er desværre en af pointerne på det her område – 
vi ved for lidt. Det skal en del af de afsatte ni millioner kroner forsøge 
at råde bod på. Og det håber jeg kan hjælpe«, siger hun. 
</p>	
</div>

</div></body></html>
