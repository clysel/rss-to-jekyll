---
layout:     post
title: 	    "Thorning: Intet tyder på, at gerningsmand var en del af en terrorcelle"
post_author:	    
post_date:	    Mon, 16 Feb 2015 15:58:07 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2549069/thorning-intet-tyder-paa-at-gerningsmand-var-en-del-af-en-terrorcelle/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Alt tyder på, at den mand, politiet formoder stod bag terrorangrebene ved 
Krudttønden på Østerbro og den jødiske synagoge i det indre København, 
handlede på egen hånd. 
</p><p>
Det oplyser statsminister Helle Thorning-Schmidt (S). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2548987/politiet-gerningsmand-besoegte-netcaf-loerdag-aften/">Politiet: Gerningsmand 
besøgte netcafé lørdag aften</a></p><p>
»Der er tale om en ung mand på 22 år. Han er dansk statsborger og født i 
Danmark. Han var kendt af politiet for flere kriminelle handlinger - 
herunder vold af særlig grov karakter. Det var også velkendt, at han havde 
forbindelser til en kriminel bande i København, men jeg vil gerne 
understrege, at vi på nuværende tidspunkt ingen beviser har for, at han var 
del af en celle og at det skulle have ført ham til, hvor han er nu«, siger 
hun. 
</p><h3>
Afviser kritik af beskyttelse 
</h3><h3 class="tvheader">Helle Thorning taler til verdenspressen</h3>
<p>Thorning har netop afholdt en velbesøgt pressekonference for 
internationale medier i Statsministeriet. 
</p><p>
Her blev hun foruden deltajer om den formodede gerningsmand Omar Abdel Hamid 
El-Hussein blandt andet spurgt til kritikken af beskyttelsen af det jødiske 
samfund, som flere mener, ikke var god nok i forbindelse med attentatet mod 
synagogen i København. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2548573/ekspert-sigtede-for-medvirken-til-attentater-risikerer-livstid/">Ekspert: Sigtede for medvirken 
til attentater risikerer livstid</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/Terror_i_K_benhavn_913907k.jpg" alt="" border="0"/><span class="caption"><span class="f-img-caption">BLIV. 
</span>Statsminister Helle Thorning-Schmidt (S) opfordrer de danske jøder til at blive i Danmark.</span></span>
Thorning afviser kritikken fuldstændig: 
</p><p>
»Beskyttelsen af den jødiske synagoge har været styrket siden angrebene i 
Paris, og som del af standardproduceren, styrkede det danske politi straks 
efter angrebet lørdag eftemiddag beskyttelsen af synagogen yderligere«, 
siger statsministeren. 
</p><p>
»Jeg vil også understrege, at hvad vi så lørdag og natten til søndag, er 
tydeligt udtryk for, at vi har det rette sikkerhedsniveau. Det er meget 
klart, at når vi ser nærmere på de her angreb, så kunne situationen være 
endt meget værre, hvis ikke vi havde haft det høje sikkerhedsniveau, som vi 
havde. Jeg er meget ked af tabet af to civile, men det står også klart for 
mig, at hvis vi ikke havde haft den beskyttelse af de to steder, kunne 
ulykken have været meget større. Vi var heldige«. 
</p><h3>
Opfordrer jøder til at blive 
</h3><p>
Helle Thorning-Schmidt benyttede samtidig lejligheden til endnu engang at slå 
fast, hvor vigtig en del af det danske samfund, de danske jøder er. Den 
israelske premierminister Benjamin Netanyahu opfordrede i går alle jøder til 
at emigrere til deres »hjem«, Israel. Men det ser Thorning, der i går modtog 
kondolencer fra netop Netanyahu, ingen grund til: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/udland/ECE2548478/israel-til-danske-joeder-kom-hjem/">Israel til danske jøder: 
Kom hjem</a></p><p>
»Det jødiske samfund har været i dette land i århundreder. Det hører til i 
Danmark. Det er en del af det danske samfund, og vi ville ikke være de samme 
uden det jødiske samfund i Danmark. Alle kan gøre, hvad de vil, men det er 
mit budskab til det jødiske samfund«, siger hun. 
</p><p class=" bl-elem">
Statsministeren deltager ligesom tusindvis af andre i aftenens store 
mindehøjtidlighed i Fælledparken i København i aften. 
</p>	
</div>
</div></body></html>
