---
layout:     post
title: 	    "Freddie Grays familie ønsker fred, mens sønnens død efterforskes som drab"
post_author:	    
post_date:	    Sat, 02 May 2015 14:37:02 +0200
post_site:	    politiken.dk 
post_link:	    http://politiken.dk/udland/ECE2651983/freddie-grays-familie-oensker-fred-mens-soennens-doed-efterforskes-som-drab/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter en uge med gadekampe, vold og uro trænger Baltimore til fred og ro. 
</p><p>
For rullende kameraer har stedfaren til den afdøde Freddie Gray appelleret 
til, at byen, der har været vidne til nogle af de værste optøjer i mange år, 
kommer tilbage i arbejde. 
</p><p>
»Vi beder om, at alle, der kommer til vores by - som vi elsker, og som vi bor 
i - kommer med fred. Hvis du ikke kommer med fred, så lad være med at 
komme«, siger stedfaren Richard Shipley på en pressekonference. 
</p><p>
»Det sidste, Freddie ville have ønsket, er at se det hårdtarbejdende folk i 
Baltimore miste deres arbejde og forretning på grund af hans død. I ved, at 
det er en forkastelse af alt, vi arbejder frem mod. Uden retfærdighed er der 
ingen fred, men lad os bevare freden i jagten på retfærdighed«, siger han. 
</p><p>
Freddie Gray døde af en skade på rygsøjlen, som han pådrog sig i politiets 
varetægt for knap tre uger siden. Hans begravelse i mandags udløste voldsom 
uro, og i går meddelte anklager Marilyn Mosby, at forløbet frem til hans død 
nu bliver efterforsket som et manddrab. 
</p><p><b class="ext-link">SIGTELSE</b><a class="embeddedlink" href="http://politiken.dk/udland/ECE2651705/politibetjent-i-baltimore-sigtet-for-drab/">Politibetjent i Baltimore sigtet for drab</a></p><p>
Seks betjente er sigtet i sagen, en af dem for manddrab, mens de øvrige er 
sigtet for blandt andet vold, embedsmisbrug og ulovlig tilbageholdelse. 
Richard Shipley er »tilfreds med sigtelserne«, som, han mener, er et vigtigt 
skridt i kampen for retfærdighed for sønnen. 
</p><h3>
Et uhørt hastværk 
</h3><p>
Nyheden om sigtelserne blev også mødt med glæde og lettelse blandt borgere i 
den amerikanske by. 
</p><p>
»Det var folket i gaderne, der fik det her til at ske«, siger aktivisten 
Osagyefo Sekou til Reuters, der beretter om jubel i de gader, der indtil for 
ganske nylig udgjorde scenen for voldsomme kampe. 
</p><p>
Biler dyttede, folk omfavnede hinanden, og knyttede næver røg i vejret som 
triumf - i hvert fald indtil klokken 22 i aftes lokal tid, hvor det indførte 
udgangsforbud endnu en gang trådte i kraft og lagde byen forholdsvis stille. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/int_usa/ECE2619783/her-er-nogle-af-de-sager-der-har-udloest-raceuro-i-usa/">Her er nogle af de sager, der har udløst 
raceuro i USA</a></p><p>
De sigtede betjentes advokat Michael Davey varsler modsat, at der ikke er 
grund til at glæde sig for tidligt. Betjentene har handlet fornuftigt og 
fuldt ud i overensstemmelse med, hvad de var trænet til, mener han. 
</p><p>
»Disse betjente gjorde ikke noget galt«, sagde han på et pressemøde i går, 
hvor han kaldte sigtelserne for et »uhørt hastværk mod en dom«. 
</p><p>
»Ingen betjent har såret Mr. Gray eller påført ham skade, og de er oprigtigt 
kede af hans død«, sagde han. 
</p><p>
Også betjentenes fagforbund har kritiseret sigtelserne og har krævet en 
uvildig anklager, idet man mener, at byens statsanklager Marilyn Mosby har 
interessekonflikter i sagen. Ønsket er dog indtil videre blevet afvist. 
</p><h3>
Obama: Sandheden skal frem 
</h3><p>
Barack Obama har også kommenteret sigtelserne og påpeget, at det er »absolut 
nødvendigt, at sandheden, om hvad der skete med Freddie Gray, kommer frem«. 
</p><p>
»Jeg tror, befolkningen i Baltimore frem for alt vil have sandheden frem. Det 
er, hvad folket i vores land forventer«, lød det ifølge CNN fra præsidenten. 
</p><p>
Tidligere på ugen gik præsidentkandidat Hillary Clinton også ind i sagen og 
krævede, at amerikansk politi fremover udstyres med kropskameraer, som kan 
dokumentere, hvad der foregår, når en person dør efter mødet med politiet. 
</p><p>
De mest voldsomme protester i Baltimore fandt sted i mandags, hvor Freddie 
Gray blev begravet. Flere betjente blev såret, og hundredvis af mennesker 
blev anholdt. Efterfølgende indførte byen et udgangsforbud om natten, som 
talstærkt politi har håndhævet ugen igennem. 
</p><p><b class="ext-link">URO</b><a class="embeddedlink" href="http://politiken.dk/udland/ECE2645958/baltimore-i-undtagelsestilstand-efter-gadekampe-i-nat/">Baltimore i undtagelsestilstand efter 
gadekampe i nat</a></p><p class=" bl-elem">
Sagen om Freddie Gray er den seneste i en række, hvor politiets behandling af 
sorte har fået byer til at eksplodere i uroligheder og sendt demonstranter 
ud på gaderne. 
</p>	
</div>

</div></body></html>
