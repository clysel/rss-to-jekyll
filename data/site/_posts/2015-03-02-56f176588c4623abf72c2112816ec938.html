---
layout:     post
title: 	    "Usikkert hvordan blå blok vil udforme et 'moderne kontanthjælpsloft' "
post_author:	    
post_date:	    Mon, 02 Mar 2015 14:06:22 +0100
post_site:	    politiken.dk 
post_link:	    http://politiken.dk/indland/politik/ECE2569791/usikkert-hvordan-blaa-blok-vil-udforme-et-moderne-kontanthjaelpsloft/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med en ny kampagne sætter Venstre fokus på, at det skal kunne betale sig at 
arbejde. 
</p><p>
Det skal i alle tilfælde være mere attraktivt at tage et job end at være på 
offentlig forsørgelse. 
</p><p>
Det budskab er resten af blå blok enig i. Men spørgsmålet er, hvordan et 
eventuelt borgerligt flertal forestiller sig, at det skal gøres. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2569253/venstre-lancerer-kampagne-kontanthjaelpen-er-for-hoej/">Venstre lancerer kampagne: 
Kontanthjælpen er for høj</a></p><p>
Overordnet set er Venstre, konservative og Dansk Folkeparti enige om at 
indføre det, de kalder et moderne kontanthjælpsloft. Der skal være en 
begrænsning for, hvor meget den ledige samlet set kan modtage fra staten i 
ydelser som for eksempel kontanthjælp, børnecheck, særlig støtte osv., som 
det var tilfældet fra 2002 til 2012, hvor den nuværende regeringen fjernede 
det. 
</p><p>
Hvordan loftet præcis skal se ud, og hvor grænsen skal gå, er det imidlertid 
småt med bud på. 
</p><h3>
Venstre 
</h3><p>
Det var Venstres formand Lars Løkke Rasmussen, der første gang præsenterede 
idéen om et moderne kontanthjælploft, da han i oktober 2013 holdt tale på 
Venstres landsmøde. 
</p><div class="art-quote article-box">
<p class="quote"/>
<blockquote>
<p class="quote-txt">
Det her drejer sig ikke bare om, at folk skal have mindre i løn. Det drejer 
sig om, at vi får lavet et system, der understøtter, at folk får en chance 
for at blive selvforsørgende
</p>
<p class="sender">
René Christensen (DF) 
</p>
</blockquote>
</div><p>
Her slog han fast, at »hver en krone, vi sparer på et nyt, moderne 
kontanthjælpsloft, skal bruges til at sænke skatten for de laveste 
indkomster«. Han kom dog ikke med en model for, hvordan det nye loft skal 
strikkes sammen. Ifølge Venstres politiske ordfører Inger Støjberg er det 
stadig under udarbejdelse: </p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2569585/minister-om-v-udspil-alle-har-gevinst-ved-at-arbejde/">Minister om V-udspil: Alle har 
gevinst ved at arbejde</a></p><p>
»Det er vi ikke færdige med endnu, men princippet i det er, at det altid skal 
kunne betale sig at arbejde, og at man jo dermed også bliver medlem af det 
fællesskabet, som arbejdsmarkedet er«, siger hun til DR. 
</p><p>
Støjberg afviser, at sætte en konkret beløbsgrænse på nuværende tidspunkt, 
fordi for hende »handler det her også om principper«, siger hun. 
</p><h3>
Dansk Folkeparti 
</h3><div class="art-quote article-box">
<p class="quote"/>
<blockquote>
<p class="quote-txt">
Det her drejer sig ikke bare om, at folk skal have mindre i løn. Det drejer 
sig om, at vi får lavet et system, der understøtter, at folk får en chance 
for at blive selvforsørgende
</p>
<p class="sender">
René Christensen (DF) 
</p>
</blockquote>
</div><p>
Hos Dansk Folkeparti er man ligeså forsigtig med at lægge sig fast på en 
konkret model. </p><p>
»Det her drejer sig ikke bare om, at folk skal have mindre i løn. Det drejer 
sig om, at vi får lavet et system, der understøtter, at folk får en chance 
for at blive selvforsørgende. Det, der er vigtigt for os, er at kigge på, 
hvorfor familie X ikke er selvforsørgende. Hvorfor er de på passiv 
forsørgelse? Er det fordi, de ikke har et job, eller er det fordi, de ikke 
har en uddannelse eksempelvis. Og hvordan får vi så gjort det muligt, at 
folk kan tage en uddannelse, selv om de er blevet over 30 år, har stiftet 
familie, er forsørgere osv.?«. siger finansordfører René Christensen. 
</p><p>
»Så kan det godt være, at der er nogen, der i en periode får en høj ydelse, 
men så er mulighederne for at blive selvforsørgende efterfølgende også til 
stede. Men overskriften er selvfølgelig, at det skal kunne betale sig at 
arbejde«, siger René Christensen. 
</p><h3>
Konservative Folkeparti 
</h3><p>
De konservative vil også diskutere et moderne kontanthjælpsloft, men de går 
til eventuelle forhandlingerne med ren tavle. 
</p><p>
»Vi vil gerne være med til at gøre det mere attraktivt at tage et job og tage 
ansvar for sig selv, så vi ikke skaber et system, som holder folk på 
overførselsindkomst, og som også gør, at børn bliver motiveret til at blive 
på overførselsindkomst, fordi de kan se, at det sådan set er rigtig fint på 
passiv forsørgelse i forhold til at have et arbejde«, siger finansordfører 
Mike Legarth. 
</p><p><b class="ext-link">FAKTA </b><a class="embeddedlink" href="http://politiken.dk/indland/politik/politikfakta/ECE2569315/fakta-derfor-kan-en-boernefamilie-paa-fem-faa-454000-i-offentlig-stoette/">Derfor kan en børnefamilie på fem få 
454.000 i offentlig støtte</a></p><p>
Målet er, at alle danskere skal have en gevinst på minimum 3.000 kroner om 
måneden ved at tage et normalt fuldtidsarbejde i forhold til at stå uden for 
arbejdsmarkedet. 
</p><p>
Derfor foreslår de konservative - udover mærkesagen - lavere skatter i tilgift 
til et moderne kontanthjælpsloft, at man øger beskæftigelsesfradraget med 
1.000 kroner ekstra om måneden. Det vil koste seks milliarder kroner om 
året, som partiet finder blandt andet ved at indføre nul-vækst i den 
offentlige sektor og afskaffe efterlønnen. 
</p><p>
Samtidig åbner de konservative for at justere på dagpengene til forskellige 
grupper. 
</p><h3>
Liberal Alliance 
</h3><p>
Liberal Alliance er det parti i blå blok, der på nuværende tidspunkt er mest 
konkret i sit forslag til, hvordan man øger forskellen på at arbejde og være 
på offentlig forsørgelse. 
</p><p>
Partiet vil for det første skære i kontanthjælpen, så den svarer til den 
ungeydelse personer under 30 år på kontanthjælp får. Den er på 6.889 kroner 
om måneden. I dag får en person over 30 uden børn 10.689 kroner om måneden i 
kontanthjælp. En person med børn får 14.203 kroner om måneden. 
</p><p>
Til gengæld skal kontanthjælpsmodtageren have lov til at tjene op til 1.000 
kroner om måneden ved siden af, uden at det bliver modregnet, og derudover 
kan man få lov at låne 1.500 kroner ti gange på 10 måneder, som så skal 
tilbagebetales, når man kommer i arbejde. 
</p><p>
Liberal Alliance vil desuden forhøje bundfradraget for folk i beskæftigelse, 
så ingen, der er i beskæftigelse, skal betale indkomstskat af de første 
7.000 kroner, de tjener om måneden. 
</p><p>
Det giver ifølge finansordfører Ole Birk Olesen en skattelettelse til alle i 
arbejde på 1.700 kroner om måneden og øger dermed forskelsbeløbet på at være 
i arbejde kontra ikke at være i arbejde med det samme beløb. 
</p><p class=" bl-elem">
»Den skattelettelse koster et lille stykke over 40 milliarder kroner, hvilket 
vi finansierer med den del af vores økonomiske plan, som handler om at 
effektivisere den offentlige sektor med 10 procent«, siger Ole Birk Olesen. 
</p>	
</div>
</div></body></html>
