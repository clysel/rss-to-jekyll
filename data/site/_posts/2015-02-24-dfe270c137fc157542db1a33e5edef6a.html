---
layout:     post
title: 	    "»Man havde ikke den mindste mistanke om, at der kom en gerningsmand med en maskinpistol«"
post_author:	    
post_date:	    Tue, 24 Feb 2015 19:52:33 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2561662/man-havde-ikke-den-mindste-mistanke-om-at-der-kom-en-gerningsmand-med-en-maskinpistol/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
To ansatte i kulturhuset Krudttønden kritiserede i går politiets for deres 
indsats 14. februar. 
</p><p>
De to vidner var til stede under kulturhusets arrangement på Østerbro, da en 
gerningsmand affyrede 28 skud, splintrede kulturhusets glasparti og dræbte 
den 55-årige filminstruktør Finn Nørgaard. Og de ansatte hævder blandt 
andet, at de to fremmødte betjente sad med ryggen til Krudttøndens hoveddør 
og drak kaffe, at den ene ikke havde sin udleverede skudsikre vest på, og at 
der ikke var betjente udenfor. 
</p><p><b class="ext-link">KRITIKKEN FRA DE ANSATTE </b><a class="embeddedlink" href="http://politiken.dk/indland/fokus_danmark/fokus_terror/ECE2559980/ansatte-paa-krudttoenden-sikkerheden-var-enormt-userioes/">Sikkerheden var »enormt 
useriøs«</a></p><p>
Københavns Politi kan på nuværende tidspunkt ikke kommentere på »detaljer og 
enkeltdele af forrige weekends omfattende indsats«, skriver deres 
pressetjeneste i en mail til Politiken. 
</p><p>
»Den Uafhængige Politiklagemyndighed er i gang med at undersøge dele af 
forløbet, og politiet vil herudover på sædvanlig vis foretage en samlet 
opsamling af erfaringer og læringspunkter. Først når myndighederne har et 
samlet overblik over forløbet, vil Københavns Politi kunne kommentere på 
forholdene«, tilføjer Københavns Politi. 
</p><p>
Heller ikke PET vil kommentere på anklagerne fra de to vidner. 
</p><p>
Men formand for Politiforbundet, Claus Oxfeldt, finder det ikke kritisabelt, 
at de to betjente sad med ryggen til indgangen, da gerningsmanden angreb og 
bagefter flygtede. Formanden mener, sagen bliver blæst op. 
</p><p><i class=" bl-elem">Vidner fortæller, at de to uniformerede betjente, der var til stede på 
Krudttønden, da kulturhuset blev angrebet, sad med ryggen til 
indgangspartiet og drak kaffe. Hvad er din kommentar til det? </i></p><p>
»Jeg kan ikke sige andet, end at det er deres vurdering af situationen. Jeg 
ved ikke, hvad der er sket, men det er klart, at hvis vi havde kunnet se ind 
i fremtiden, så havde vi reageret anderledes. Dog kan jeg ikke svare på, om 
det er rigtigt, de sad og drak kaffe. Det gør man jo fra tid til anden. Man 
er til stede. Havde man vidst, der ville komme et angreb, så havde 
sikkerheden dog været på et helt andet niveau«. 
</p><p><i class=" bl-elem">Men man anbringer vel som udgangspunkt to betjente i bygningen, fordi man 
ved, der er en risiko for et angreb?</i></p><div class="art-quote article-box">
<p class="quote"/>
<blockquote>
<p class="quote-txt">
Man troede, det her var stille og roligt
</p>
<p class="sender">
Claus Oxfeldt, formand for Politiforbundet 
</p>
</blockquote>
</div><p>
»Ja«. </p><p><i class=" bl-elem">Du finder det ikke kritisabelt, at de så sidder med ryggen til 
indgangspartiet? </i></p><p>
»Jamen for Søren; skulle man have ligget på lur og have peget med en 
maskinpistol ud mod gaden?«
</p><p><i class=" bl-elem">Man kunne vel til at begynde med vende stolen 180 grader? </i></p><p>
»Det kan man sige, men der kunne jo også være kommet et angreb indefra. 
Faktisk vil jeg helst ikke bevæge mig ind i nogle hypoteser om, hvad man 
kunne have gjort. Jeg siger bare i al stilfærdighed, at hvis man havde 
kunnet forudsige, hvad der ville ske, så havde man selvfølgelig ageret og 
reageret på en anden måde«. 
</p><p><b class="ext-link">OVERBLIK</b><a class="embeddedlink" href="http://politiken.dk/indland/fokus_danmark/fokus_terror/ECE2559230/overblik-det-ved-vi-om-gerningsmandens-22-aarige-liv/">Det ved vi om gerningsmandens 22-årige 
liv</a></p><p><i class=" bl-elem">Så du kan ikke se noget mærkeligt i, at man har et højrisiko-arrangement, 
hvor de to eneste uniformerede betjente indenfor vælger at sætte sig med 
ryggen til indgangen? </i></p><p>
»Man skal dække alle vinkler. Om nogen så har vendt hovedet væk fra 
vinduespartiet og nogen den anden vej, det giver rigtig god mening. Hvis man 
alle sammen kigger samme sted hen, så er man ikke forberedt på et angreb 
indefra. Så vidt jeg er orienteret, har han også være bagved bygningen, så 
måske giver det faktisk god mening, at man også fokuserer på den anden vej«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2551220/gerningsmand-ledte-forgaeves-efter-en-vej-ind-til-krudttoenden/">Gerningsmand ledte forgæves 
efter en vej ind til Krudttønden</a></p><p>
»Der er tale om en uhyggelig skarp situation, hvor en mand bliver skudt med et 
maskinpistol af en gerningsmand. Man havde ikke haft den mindste mistanke 
om, at der kom en gerningsmand med en maskinpistol. Havde man det, så kan 
jeg garantere dig for, at politiet havde reageret helt anderledes, end man 
gjorde. Man troede, det her var stille og roligt«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Skudattentatet620_915685a.gif" alt="" border="0"/></span></p><p><i class=" bl-elem">Man havde ikke en mistanke, når man sætter angiveligt fem livvagter til at 
beskytte personer til arrangementet? </i></p><div class="art-quote article-box">
<p class="quote"/>
<blockquote>
<p class="quote-txt">
Man er jo til stede med livvagter og politi indenfor, så man har jo taget de 
sikkerhedsforanstaltninger, man umiddelbart kan tage
</p>
<p class="sender">
Claus Oxfeldt, formand for Politiforbundet 
</p>
</blockquote>
</div><p>
»Man havde ikke en mistanke. Man havde taget sikkerhedsforanstaltninger, hvis 
det her skulle ske. Igen: Havde man vidst, der ville komme en gerningsmand, 
der ville skyde med en maskinpistol, så havde man reageret anderledes«. 
</p><p><i class=" bl-elem">Man ved vel aldrig, hvornår en terrorist slår til. De ringer vel ikke i 
forvejen og varsler. </i></p><p>
»Nej, men selvfølgelig kan man forberede sig så meget, som muligt, i forhold 
til trusselsvurderinger og PET’s efterretninger og så videre. Men du kan jo 
aldrig hundrede procent vide, hvordan noget kommer til at forløbe. Man kan 
have en fornemmelse af det, og det er klart, at man skruer op og ned i 
forhold til, hvor stor en mistanke man har om, der sker et eller andet«. 
</p><p><b class="ext-link">PORTRÆT AF GERNINGSMAND</b><a class="embeddedlink" href="http://politiken.dk/indland/fokus_danmark/fokus_terror/ECE2548342/portraet-den-kvikke-og-antaendelige-mand-endte-som-terrormistaenkt/">Den kvikke og 
antændelige mand endte som terrormistænkt</a></p><p><i class=" bl-elem">Men du argumenterer meget med, at man altid kan være bagklog, når man 
kigger i bakspejlet, og du siger, at havde man vidst, det ville ske, så 
havde man ageret anderledes. </i></p><p>
»Ja, men det er vigtigt at huske, at man jo har garderet sig her. Man er jo 
til stede med livvagter og politi indenfor, så man har jo taget de 
sikkerhedsforanstaltninger, man umiddelbart kan tage«. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/RevideretKrudtt_nde_914904y.jpg" alt="" border="0"/><span class="caption"><span class="f-img-caption">1. 
</span>Vidne observerer den formodede gerningsmand første gang. 2. Vidne observerer den formodede gerningsmand anden gang. 3. Gerningsmanden har ledt efter andre indgange end hovedindgangen, men ender med at angribe ved hovedindgangen. 4. Et vidne ser gerningsmanden flygte via en passage til bebyggelsen bag Krudttønden. Grafik: Jens Mørch</span></span></p><p><i class=" bl-elem">Så det her kommer til at betyde, at man ændrer procedurer i fremtiden? </i></p><p>
»Det er klart, at vi er nødt til at forholde os til den her nye virkelighed 
med fem politibetjente, som var tæt på at blive slået ihjel. Faktisk var der 
seks – en betjent ved Krudttønden blev også ramt af glasskår«. 
</p><div class="art-quote article-box">
<p class="quote"/>
<blockquote>
<p class="quote-txt">
Havde man vidst, der kom en med maskinpistol, så havde der været meget mere 
politi til stede. Jeg mener, den her sag bliver blæst op
</p>
<p class="sender">
Claus Oxfeldt, formand for Politiforbundet 
</p>
</blockquote>
</div><p>
»Og det gør man ikke kun i Danmark. Efter Utøya var man i Danmark i gang med 
at kigge på dansk politis beredskabsparathed. Så skete der den her 
forfærdelige begivenhed i Paris og så det her. Så man var i fuld sving med 
at kigge på Danmark, da det her skete«. </p><p><i class=" bl-elem">Vidner fortæller, at en kvindelig betjent først iførte sig skudsikker vest, 
efter angrebet faktisk var sket. Hvad er din kommentar til det? </i></p><p>
»Det vil jeg ikke sige noget til. Hvis ikke forholdsordren har været, at man 
skulle have skudsikker vest på i første omgang, så giver det mening, man 
ikke har den på«. 
</p><p><i class=" bl-elem">Men hvis den anden betjent har? </i></p><p>
»Jeg vil ikke bevæge mig ind i hypoteser. Havde der været en mistanke, som jeg 
sagde før, så havde de selvfølgelig haft skudsikker vest på«. 
</p><p>
»Det er jo nemt bagefter at efterrationalisere. Politifolk skal reagere på en 
brøkdel af et sekund. Så kan det godt være, der bagefter er noget, man kan 
pege på, vi skulle gøre anderledes. Og det er der uomtvisteligt. Der er 
selvfølgelig ting, vi skal lære af. Men det gør vi i alle store, skarpe 
situationer. Det har ikke været fejlfrit«. 
</p><h3 class="tvheader">Finn Nørgaard blev første offer for terrorangrebet i København</h3>
<p/><p><i class=" bl-elem">De to vidner, jeg har talt med, har et indtryk af, at politiets fokus 
udelukkende var på de mennesker, der var inviteret for at debattere. Især 
Lars Vilks. </i></p><p>
»Livvagter passer jo også på publikum. En livvagt passer jo også på publikum. 
Og jeg betragter det bestemt ikke som om, PET ikke passede på publikum også. 
Det mener jeg bestemt også, de gør. Selvfølgelig er han (Lars Vilks, red.) 
det primære mål, men jeg synes godt, man kan sige, de gør begge dele«. 
</p><p><i class=" bl-elem">Synes du, der var for få betjente til stede 14. februar ved Krudttønden?</i></p><p>
»Det kan jeg for så vidt godt sige. Det synes jeg måske også, når der var en, 
der blev slået ihjel. Men man vidste jo ikke, det ville ske«. 
</p><p><i class=" bl-elem">Hvorfor var der ingen betjente udenfor, men kun inde i kulturhuset?</i></p><p>
»Det ved jeg ikke. Men det var godt, der ikke var«. 
</p><p><i class=" bl-elem">Hvorfor siger du det? </i></p><p>
»Havde der stået en udenfor, så var han muligvis blevet slået ihjel«. 
</p><p><i class=" bl-elem">Men filminstruktøren Finn Nørgaard blev slået ihjel. </i></p><p>
»Ja, men han var heller ikke VIP. Det var ikke ham, man skulle passe på i 
første omgang. Det var Lars Vilks, som var terrormål«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2560483/offer-fra-krudttoenden-bisaettes-under-stort-sikkerhedsopbud/">Offer fra Krudttønden bisættes 
under stort sikkerhedsopbud</a></p><p><i class=" bl-elem">Men betjente udenfor kunne måske have forhindret, at gerningsmanden 
flygtede? </i></p><p>
»Jeg ved det ikke. Det er meget nemt at sige, hvad man skulle have gjort. 
Havde man vidst, der kom en med maskinpistol, så havde der været meget mere 
politi til stede. Jeg mener, den her sag bliver blæst op«. 
</p><p><i class=" bl-elem">Men faktum er jo, at en mand endte med at angribe med et automatvåben – et 
sted, hvor man kun havde to uniformerede betjente. Hvordan kan du så sige, 
at det er at blæse sagen op, når man selvfølgelig sætter spørgsmålstegn ved 
politiets arbejde bagefter? </i></p><div class="art-quote article-box">
<p class="quote"/>
<blockquote>
<p class="quote-txt">
Man kan aldrig gardere sig mod ensomme ulve. I stedet kan man gøre, hvad man 
kan, for at undgå det. I mine øjne ved at have synligt politi
</p>
<p class="sender">
Claus Oxfeldt, formand for Politiforbundet 
</p>
</blockquote>
</div><p>
»Man vidste det jo ikke, før det skete, for Søren. Det samme med Utøya, 
Blekingegadebanden og en hel masse andre ting. Hvis man havde vidst det med 
Amagermanden eller andre drab, så er det klart, man også havde ageret 
anderledes«. </p><p><i class=" bl-elem">Kan man stole på, at dansk politi er gearet til at beskytte danskerne – 
også selvom terroristen ikke ringer i forvejen og varsler? </i></p><p>
»Jeg skal ikke være terrorekspert, men jeg må bare sige, at man aldrig kan 
gardere sig hundrede procent. Man kan aldrig gardere sig mod ensomme ulve. I 
stedet kan man gøre, hvad man kan, for at undgå det. I mine øjne ved at have 
synligt politi«. 
</p><p><i class=" bl-elem">Når du siger det: Var det nok med to betjente indenfor?</i></p><p class=" bl-elem">
»Nej, det var det vel ikke. To betjente er ikke nok til en mand med 
maskinpistol«. 
</p>	
</div>
</div></body></html>
