---
layout:     post
title: 	    "Medarbejder på arkitektskole mistænkes for underslæb på 3,2 mio. kr."
post_author:	    
post_date:	    Wed, 08 Apr 2015 18:58:51 +0200
post_site:	    politiken.dk 
post_link:	    http://politiken.dk/kultur/ECE2620453/medarbejder-paa-arkitektskole-mistaenkes-for-underslaeb-paa-32-mio-kr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Kadk </p><p>Fakta </p>
<div class="fakta-body" data-buildingblock="embedded_factboxlink">
<p><b>Kunstakademiets Arkitektskole</b>, hvor underslæbet menes at være begyndt i 
2008, var en del af Det Kongelige Danske Akademi, som blev stiftet i 1754. 
Kunstakademiet har været igennem en række organisatoriske 
ændringer, og i 1968-2011 var Arkitektskolen en selvstændig 
uddannelsesinstitution.
</p><p class=" bl-elem"><b>I 2011 fusionerede</b> Arkitektskolen og Konservatorskolen med Danmarks 
Designskole til Det Kongelige Danske Kunstakademis Skoler for Arkitektur, 
Design og Konservering (KADK), som <b>får 275,4 millioner kroner i 
driftsbevilling </b>på finansloven (2015). 
</p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
Når det foregår på en skole i det omfang, burde ledelsen simpelthen have 
fundet ud af det
</p>
<p class="sender">
Christian Hjorth-Andersen, professor 
</p>
</blockquote>
</div><div class="art-quote article-box">
<p class="quote"/>
<blockquote>
<p class="quote-txt">
Den stående vittighed ved kaffeautomaten hos det administrative personale er, 
at var KADK en privat virksomhed, var den gået nedenom og hjem mindst 20 
gange
</p>
</blockquote>
</div><p>
Balladen fortsætter på Det Kongelige Danske Kunstakademis Skoler for 
Arkitektur, Design og Konservering (KADK). Sagen om en regnskabsmedarbejder, 
der er mistænkt for underslæb for 3,2 mio. kr., kommer efter en række sager 
om økonomiske problemer og dårligt arbejds- og uddannelsesmiljø. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/arkitektur/ECE2284046/arkitektskolen-er-under-haard-kritik/">Arkitektskolen er under hård 
kritik</a></p><p>
I 2013 havde KADK oparbejdet et underskud på 8 millioner kroner, sidste år var 
tallet godt 6 millioner. Dertil kommer den række sager gennem det seneste 
år, hvor KADK, og særlig ledelsen, er blevet kritiseret af ansatte, 
studerende og eksperter udefra. I maj sidste år viste en 
arbejdspladsvurdering blandt 110 ansatte forskere, ledere, administrative og 
undervisere på KADK udpræget utilfredshed med organisationen. De ansatte 
klagede over dårlig omgangstone og ugennemsigtige beslutningsgange. Kun lidt 
over hver femte havde ifølge undersøgelsen i høj eller meget høj grad 
»tillid til de udmeldinger, det strategiske ledelsesteam kommer med«, og 
under halvdelen føler sig anerkendt af ledelsen. 
</p><p>
»Jeg tager arbejdspladsvurderingen dybt alvorligt, og vi kommer også til at 
gøre noget ved det«, sagde skolens rektor, Lene Dammand Lund, i den 
forbindelse. 
</p><p>
Fem måneder efter gik formanden for KADK’s bestyrelse af, da Rigsrevisionen 
fandt, at der var »usædvanlig mange brud på cirkulærer, love, overenskomster 
og andre regler« i åremålskontrakten for rektor Lene Dammand Lund, som blev 
ansat ved ved fusionen i 2008. 
</p><p>
Senest – for en måned siden – beklagede en lang række studerende sig over 
undervisningens niveau. Der er for lidt undervisning, og når den endelig er 
der, er niveauet for lavt, sagde de studerende. Og problemerne er blevet 
forværret af, at skolerne har undergået nogle omstruktureringer og 
nedskæringer, som stadig er ved at blive implementeret. 
</p><p><b>Mistanke om underslæb på 3,2 millioner</b></p><p>
Senest har skolen har bortvist en regnskabsmedarbejder efter mistanke om, at 
medarbejderen i en periode fra omkring 2008 til i år har begået underslæb 
for 3,2 millioner kroner. 
</p><p>
»Det er korrekt, at der er en sag, men det er også en personalesag og en 
politisag, så jeg kan ikke sige ret meget«, siger skolens prorektor, Svend 
Lawaetz. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2241485/stort-underskud-bringer-kunstakademiet-i-knae/">Stort underskud bringer 
Kunstakademiet i knæ</a></p><p>
Medarbejderne på skolen er blevet orienteret om sagen, som bliver undersøgt af 
revisions- og konsulentvirksomheden Price Waterhouse Coopers. 
</p><p>
»De er færdige med deres undersøgelse om et par uger, så kan vi få lidt mere 
klarhed over sagen«, siger prorektoren. 
</p><p>
Ifølge Christian Hjorth-Andersen, professor med speciale i kulturøkonomi ved 
økonomisk institut på Københavns Universitet, vidner sagen om ledelsessvigt. 
</p><p>
»Når det foregår på en skole i det omfang, burde ledelsen simpelthen have 
fundet ud af det«, siger han. 
</p><p><b>Medarbejdere: Det sejler </b></p><p>
Politiken har talt med flere ansatte på KADK og erfarer, at stemningen i det 
tekniske og administrative personale er yderst anstrengt. Der er 
medarbejdere, som er udmattede, og medarbejdere, der er stressede. Den 
stående vittighed ved kaffeautomaten hos det administrative personale er, at 
var KADK en privat virksomhed, var den gået nedenom og hjem mindst 20 gange. 
</p><p>
Samtidig, minder flere om, kan man aldrig gardere sig mod medarbejdere, der 
stjæler. Men den nye episode understreger, at der bør strammes gevaldigt op 
i ledelsen, der beskrives i problemer og som en, der ikke har overskud til 
at udstikke de overordnede linjer for, hvordan de sammenlagte skoler skal 
komme videre. 
</p><p>
Professor Christian Hjorth-Andersen mindes ikke lignende sager i dansk 
kulturliv. 
</p><p>
»Hvis man har et nogenlunde fornuftigt budget, kan der altså ikke bare sive 
3,2 millioner ud«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2306616/rektor-for-arkitektskolen-der-er-brug-for-koordinering-for-at-kunne-specialisere/">Rektor for Arkitektskolen: Der 
er brug for koordinering for at kunne specialisere</a></p><p>
Politiken har forsøgt at få et interview med rektor Lene Dammand Lund, der dog 
ikke havde mulighed for at deltage, men henviste til KADK’s prorektor, Svend 
Lawaetz. 
</p><p>
Han forklarer, at ledelsen i sommeren 2013 kunne se, at der var usikkerhed i 
økonomien og økonomistyringen, og derfor satte et revisionsfirma og senere 
Rigsrevisionen på sagen for sammen med skolen at lægge en strategi for 
økonomien. 
</p><p><i class=" bl-elem">Burde I have set, at der manglede 3,2 millioner kroner? </i></p><p>
»Det her er foregået over flere år og under flere forskellige rektorer og 
administrationsansvarlige, og det gør sagen ekstra svær. Jeg vil tro, at vi 
er den mest gennemtestede statsinstitution på det økonomiske område lige nu. 
Det at få sådan en sag her havde vi ikke på nogen måde forventet, men at vi 
har strammet op på styringen er blandt andet for at sikre, at man har styr 
på kronerne, og at det er de rigtige, der får pengene«, siger han. 
</p><p>
Han afviser, at der generelt er krisetilstand i skolens ledelse eller på 
skolen generelt, og understreger også, at arbejdsmiljøet er blevet væsentlig 
forbedret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2569401/elever-raser-over-niveauet-paa-de-danske-designskoler/">Elever raser over niveauet på 
de danske designskoler</a></p><p>
»Der er helt klart områder, der skal arbejdes på, og det bliver der også. Vi 
ser frem til en bedre arbejdspladsvurdering end sidst, hvor den altså blev 
gennemført midt i en organisationsforandring og en sparerunde«, siger han. 
</p><p>
»Jeg mener faktisk, at vi er rigtig, rigtig godt rustet til at løfte de 
opgaver, vi er sat i verden for at løse. Den økonomiske usikkerhed, der har 
været, er væk, så vi nu forventer et overskud. Underslæbssagen er blevet 
stoppet og politianmeldt. Vi har etablereret en helt ny, enstrenget 
organisation med en enkelt rektor i stedet for flere. I den kommende periode 
kan vi fokusere på kvaliteten af vores uddannelse«. 
</p><p class=" bl-elem">
Det har i dag ikke været muligt at få en kommentar i sagen fra 
uddannelsesminister Sofie Carsten Nielsen (R), som har ansvaret for skolen. 
</p>	
</div>

</div></body></html>
