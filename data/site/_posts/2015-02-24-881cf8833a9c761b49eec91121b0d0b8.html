---
layout:     post
title: 	    "Jagten på bycyklens brugere: God ide - men det ser besværligt ud"
post_author:	    
post_date:	    Tue, 24 Feb 2015 09:29:36 +0100
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2559223/jagten-paa-bycyklens-brugere-god-ide---men-det-ser-besvaerligt-ud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ved indgangen til Københavns Hovedbanegård skinner 18 af de 426 bycykler, som 
Københavns Kommune samlet set har bragt til byen i et samarbejde med DSB og 
Frederiksberg Kommune. De er hvide, næsten nylakerede og alle udstyret med <span class="img-contimg-fl-right"><img class="image inlineLightBox" src="http://multimedia.pol.dk/archive/00915/nye_bycykler_i_kbh__915714w.jpg" alt="" border="0"/><span class="caption"><span class="f-img-caption">Voxpop. 
</span>Kim Jensen. »Jeg kan bedre lide at gå eller køre bil. Hvis man cykler bliver man svedig«. Foto: Lasse Kofod</span></span>både 
elektrisk motor og en tablet som styresystem. Kort og godt, de er <i>hightech</i>. </p><p>
Men trods det prangende ydre er cyklerne knap så eftertragtede denne morgen. 
De pendlere, som efter planen skulle hoppe direkte ud af toget og op på 
sadlen, iler tilsyneladende lige forbi. Enkelte kaster et par forvirrede 
morgenblikke hen ad rækken af el-bycykler, men sænker ikke farten. 
</p><p>
»Jeg skal nå bussen«, vrisser en midaldrende dame med rød hue. 
</p><p>
Morgentravlheden er intens. De fleste på gaden har musik i ørerne og snuderne 
rettet mod deres arbejdspladser, eller hvor de nu skal hen. 
</p><p>
Selvom der mangler otte eksemplarer i stativet til el-bycykler foran 
Hovedbanegården, som i alt har plads til 26 bycykler, er cyklerne heller 
ikke at spore på cykelstierne. Centurion, Raleigh, Kildemoes... Alle mærker 
er så godt som repræsenteret, undtagen dem fra firmaet Gobike, der står bag 
el-bycyklerne. <span class="img-contimg-fl-left"><img class="image inlineLightBox" src="http://multimedia.pol.dk/archive/00915/nye_bycykler_i_kbh__915717w.jpg" alt="" border="0"/><span class="caption"><span class="f-img-caption">Voxpop. 
</span>Henrik Smedegaard: »Forleden så jeg flere gange, at der kom turister kørende forbi på bycykler«. Foto: Lasse Kofod</span></span></p><p>
Lene Boslund har aldrig prøvet en af de nye bycykler. I mørk pelsfrakke og med 
kraftig grøn øjenskygge beklager hun sig til gengæld over bycyklernes plads 
midt i det hele. Selv kunne hun aldrig finde på at bruge dem. »Jeg har jo 
min egen«, konstaterer hun og skynder sig videre. 
</p><h3>
Nemmere med bussen 
</h3><p>
41-årige Henrik Schmidt skynder sig også. Han er tidligere togpendler, men 
kører nu i bil til sin arbejdsplads, en it-virksomhed i Nærum. Med sig i 
toget havde han altid sin cykel. Og hvis han skulle pendle igen, er Henrik 
Schmidt ikke i tvivl om, at han ville vælge at medbringe egen cykel. 
</p><p>
»Men jeg kunne måske godt finde på at bruge bycyklerne på en sightseeingtur 
med drengene«, siger han og løber op til sin familie, der er gået i 
forvejen. 
</p><p>
El-bycyklerne er både tiltænkt lokale københavnere, turister og pendlere. Kun 
256 har i dag valgt at tilmelde sig den ordning om abonnement, der giver 
mere fordelagtige priser. Samtidig ligger tallene for antal kørte ture på 
mellem 670 og 5.793 om måneden, viser tal fra By- og Pendlercykelfonden. 
Markant højest har brugen været i sommermånederne. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/nye_bycykler_i_kbh__915713w.jpg" alt="" border="0"/><span class="caption"><span class="f-img-caption">Voxpop. 
</span>Merete Gade: »Det er et godt signal at sende til turister. Ideen er god nok. Det ser bare lidt besværligt ud«. Foto: Lasse Kofod</span></span>
Efter planen skal der i alt være 105 ladestationer, hvor brugere kan hente og 
aflevere bycyklerne, men lige nu står kun 27 boltet i den københavnske 
asfalt. 
</p><p>
En af stationerne er placeret ved Vesterport, hvor 47-årige Merete Gade fra 
Valby trækker sin punkterede cykel forbi på vej til arbejde i Industriens 
Pension. Selv ikke skaden på cyklen får hende til at overveje kommunens 
alternativ, for cyklen »satser« hun på at få ordnet inden hjemturen. 
</p><p>
»Men det er et godt signal at sende til turister. Ideen er god nok. Det ser 
bare lidt besværligt ud. Jeg må indrømme, at jeg troede, det var ligesom i 
gamle dage, hvor man tog en cykel og stillede den tilbage for så at få sin 
mønt igen. Hvis man ikke lige hurtigt kan finde ud af, hvordan de virker, så 
gider man jo ikke bruge dem«, mener hun. 
</p><h3>
Ved ikke, hvordan man bruger dem 
</h3><p>
Under et halvtag venter 22-årige Camilla Pedersen på bussen. 
</p><p>
Hun er kommet med toget fra Køge og skal videre til Københavns Universitet, 
hvor hun studerer Jordbrugsøkonomi. Kun få <span class="img-contimg-fl-left"><img class="image inlineLightBox" src="http://multimedia.pol.dk/archive/00915/nye_bycykler_i_kbh__915716w.jpg" alt="" border="0"/><span class="caption"><span class="f-img-caption">Voxpop. 
</span>Saso Nedelkovski: »I virkeligheden burde det være en gratis service til dem, der besøger byen«. Foto: Lasse Kofod</span></span>meter 
væk står el-bycyklerne klar til at fragte hende. Men Camilla Pedersen er 
ikke interesseret. 
</p><p>
»Det er nemmere lige at hoppe på bussen«, siger hun: 
</p><p>
»Og så har jeg jo mit kort«. Hun fisker et periodekort, der giver gratis 
adgang til tog og bus, op af frakken og vifter med det. 
</p><p>
Ved siden af busskuret forsøger et informationsskilt at få Camilla Pedersen 
til at ændre mening. »Tag en bycykel og få medvind på cykelstierne«, råber 
det med versaler. 
</p><p>
»Nogle gange har jeg også selv min cykel med, men jeg tager aldrig bycyklerne. 
Jeg ved heller ikke rigtig, hvordan man bruger dem«, når hun at tilføje, 
inden bussen mod Flintholm Station kommer. Hun viser sit pendlerkort til 
chaufføren og forsvinder ind gennem busdøren. 
</p><p>
På Vester Voldgade ved Rådhuspladsen parkerer 34-årige Saso Nedelkovski sin 
cykel af mærket Centurion i et cykelstativ lige over for standeren til de 
nye bycykler. Han klemmer en anakonda af en blåsort kædelås rundt om 
forhjulet. 
</p><p>
Saso Nedelkovski arbejder til dagligt i FSB og cykler fra hjemmet på Islands 
Brygge. Men aldrig på en el-bycykel, selvom de også er tilgængelige i hans 
kvarter. 
</p><p>
»Jeg bor i byen og har selv en cykel«, siger han, som var det en selvfølge: 
</p><p>
»Men det er en god mulighed for turister. I virkeligheden burde det være en 
gratis service til dem, der besøger byen«. 
</p><p>
Saso Nedelkovski er samtidig ikke afvisende over for tanken om at hoppe på en 
bycykel, hvis hans egen skulle punktere en dag. »Det tror jeg godt, jeg 
kunne finde på«, siger han knap så overbevisende. 
</p><h3>
Bilen er mere behagelig 
</h3><p>
Batteriniveauet er lavt på en af cyklerne, fremgår det af den indbyggede 
computer. Men ellers ser alle de kommunale el-bycykler ud til at virke 
upåklageligt ved Frederiksberg Runddel. 
</p><p>
Pendleren Kim Jensen har arbejdet som murerarbejdsmand i 36 år og renoverer 
for tiden en bygning få hundrede meter fra ladestationen med bycykler ved 
runddelen. Alligevel tager han med glæde bilen fra Farum hver morgen, når 
han skal på job. Bycyklen frister ikke. 
</p><p>
»Jeg kan bedre lide at gå eller køre bil. Hvis man cykler går det måske 
hurtigere, men til gengæld bliver man svedig. At sætte sig ind i en bil 
eller at tage sig tid til at gå er bare mere behageligt«, siger han: 
</p><p>
Måske gemmer brugerne sig ved Zoologisk Have, der tiltrækker mange turister? 
</p><p>
Ved de fleste standere tyder enkelte ledige pladser på, at bycyklerne trods 
alt bliver brugt. Til gengæld er brugerne stadig ikke i sigte, heller ikke 
ved Dybbølsbro på Vesterbro. 
</p><p>
Cykelforhandleren Baisikeli, der ligger et stenkast fra ladestationen med 
bycykler på Dybbølsbro, udlejer til turister og er derfor i konkurrence med 
bycyklerne. Og ejeren 31-årige Henrik Smedegaard Mortensen har faktisk set 
flere af de ellers forsvundne brugere gennem de sorte designerbriller, som 
matcher det kraftige skæg. 
</p><p>
»Forleden lejede jeg ikke en eneste cykel ud, og jeg så flere gange, at der 
kom turister kørende forbi på bycykler,« siger han. 
</p><p>
Mens en el-bycykel koster 25 kroner i timen, tager Baisikeli 50 kroner for en 
dags leje af en cykel, »men så skal man jo også her tilbage«, erkender 
Henrik Smedegaard Mortensen. 
</p><p>
Inden jagten indstilles får Hovedbanegården en sidste chance. To timer efter 
begyndelsen er der stadig 18 bycykler parkeret i ladestationen foran 
hovedindgangen. Måske har nogle af cyklerne været på tur i mellemtiden. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00915/gobikeJH-300px-MFC-_915619a.jpg" alt="" border="0"/></span></p>	
</div>
</div></body></html>
