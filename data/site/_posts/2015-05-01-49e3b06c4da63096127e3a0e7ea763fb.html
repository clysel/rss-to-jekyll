---
layout:     post
title: 	    "Den yngste satte alle stjernerne effektivt på plads"
post_author:	    
post_date:	    Fri, 01 May 2015 19:59:56 +0200
post_site:	    politiken.dk 
post_link:	    http://politiken.dk/sport/cykling/ECE2651745/den-yngste-satte-alle-stjernerne-effektivt-paa-plads/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Mens kandidaterne til de endelige topplaceringer koncentrerede sig om at nå sikkert til mål inden morgendagens kongeetape og den afsluttende enkeltstart søndag, fejrede den yngste af de tilbageværende 134 aktører i World-Tour-løbet Tour de Romandie, schweizeren Stefan Küng (BMC), sin endnu meget korte landevejskarrieres fornemste triumf.</p><p>På den 169,8 km lange færd fra Neuveville til Fribourg kastede den 21-årige Küng, der i hjemlandet sammenlignes med superstjernen Fabian Cancellara, sig straks fra start ud i en offensiv sammen med belgieren Jan Bakelants (Ag2r-La Mondiale), hollænderen Lieuwe Westra (Astana), hollænderen Bert-Jan Lindeman (Lotto-Jumbo) samt de to russiske Katusha-holdkammerater Pevel Kovetjkov og Anton Vorobyev.</p><h3>Verdensmester på bane i februar</h3><p>Med cirka 20 km tilbage besluttede den unge schweizer sig for at udnytte sine exceptionelle tempokvaliteter, som i slutningen af februar gjorde ham til verdensmester i 4 km individuelt forfølgelsesløb, til et solofremstød.</p><p>Han sagde farvel til de sidste af sine følgesvende, og i den øsende regn, der havde ledsaget rytterne hele vejen, kæmpede han sig til vejs ende 38 sekunder foran Bakelants og med yderligere et sekund til Lindeman, mens tyskeren Tony Martin, der i den afsluttende fase havde angrebet fra hovedfeltet sammen med sin franske Etixx-Quick Step-holdkammerat Julian Alaphilippe, klarerde fjerdepladsen i hus med et minus på 45 sekunder.</p><p>For Stefan Küng, der er i gang med sin første sæson på højeste niveau, var det årets anden sejr. For knap en måned siden satsede han også succesrigt alene i det hollandske Volta Limburg Classic og nåede til mål 27 sekunder foran en femmandsgruppe, hvor danskerne Rasmus Guldhammer (Cult Energy) og Søren Kragh Andersen (Team Trefor-Blue Water) befandt sig.</p><h3>Schweizer får endnu en dag i førertrøjen</h3><p>Etapen forrykkede intet væsentligt sammenlagt, eftersom alle favoritterne sad i det felt på 54 ryttere, som fulgte syv sekunder efter Tony Martin.</p><p>Dermed får schweizeren Michael Albasini (Orica-GreenEdge) endnu en dag i førertrøjen, men med fire skrappe 1. kategori-stigninger i morgen, vil det overraske meget, hvis eventyret ikke er forbi for hans vedkommende.</p><p>Alabsinis forspring er stadig på 20 sekunder til hans italienske holdkammerat Ivan Santaromita, briten Chris Froome og en tredje Orica-GreenEdge-rytter englænderen Simon Yates.</p><h3>Fuglsang og Chris Anker holder stand</h3><p>Jakob Fuglsang er nr. 13, én position efter holdkammeraten Vincenzo Nibali, og de er ligesom to andre Astana-ryttere italieneren Michele Scarponi og estlænderen Rein Taaramäe 37 sekunder efter Albasini.</p><p>Tinkoff-Saxo-trioen bestående af polakken Rafal Majka, kroaten Robert Kiserlovski og Chris Anker Sørensen holdt ligeledes stand og er som nr. 32, 34 og 35 1.15 minut bagud,</p><p class=" bl-elem">På dagens etape var det russiske mandskab stærkt repræsenteret i hovedfeltet. Foruden de tre nævnte var også Jesper Hansen, polakken Pawel Poljanski og russeren Ivan Rovny med hjem i det selskab, mens portugiseren Bruno Pires og Christopher Juul-Jensen satte henholdsvis 3.31 og 8.15 minutter til.</p>	
</div>

</div></body></html>
