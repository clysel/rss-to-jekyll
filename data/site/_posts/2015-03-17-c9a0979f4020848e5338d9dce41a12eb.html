---
layout:     post
title: 	    "Regeringen ændrer kurs: Spiontjeneste skal forbi dommer før overvågning "
post_author:	    
post_date:	    Tue, 17 Mar 2015 17:28:50 +0100
post_site:	    politiken.dk 
post_link:	    http://politiken.dk/indland/ECE2592043/regeringen-aendrer-kurs-spiontjeneste-skal-forbi-dommer-foer-overvaagning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00921/agent_921581w.jpg" alt=""/></div>
</div>
<p>
Regeringen bøjer sig nu for den massive kritik fra en række juridiske 
eksperter. 
</p><p>
Forslaget i terrorpakken om, at Forsvarets Efterretningstjeneste (FE) skal 
kunne overvåge danske statsborgere i udlandet uden retskendelse bliver 
ændret, så en uafhængig dommer nu skal ind og godkende overvågningen, før 
den sættes i værk. 
</p><p>
»Jeg har siden, at regeringen præsenterede forslaget, lyttet til råd fra mange 
forskellige sider, og jeg synes, at meget taler for en model, hvor vi 
målrettet kan følge de her <i>foreign fighters</i> når de rejser 
ud, men at vi gør det ved at FE i hvert tilfælde indhenter en kendelse fra 
en dommer. Det kan FE ikke i dag, så det vil kræve at vi ændrer FE-loven, så 
FE får hjemmel til at indhente egne retskendelser som grundlag for sådan en 
målrettet efterretningsmæssig indsats«, siger forsvarsminister Nicolai 
Wammen (S) til Politiken. 
</p><p>
Kursændringen kommer efter, at en lang række hjemlige juridiske eksperter og 
organisationer som Dommerforeningen og Djøf har advaret mod, at regeringens 
forslag underminerer danske borgeres frihedsrettigheder og kortslutter 
magtens tredeling. 
</p><p><b>Søger bredest mulige opbakning</b></p><p>
I dag skal politiets og PET's aflytning og overvågning af danske borgere 
forinden godkendes af en uafhængig dommer. Men regeringen ville med sin 
terrorpakke ændre loven, så Forsvarets Efterretningstjeneste (FE) kan 
udspionere danske borgere i eksempelvis Syrien og Irak uden en forudgående 
retskendelse og uden en egentlig mistanke. 
</p><p>
Regeringen med Nicolai Wammen i spidsen har indtil nu argumenteret for, at 
borgernes retssikkerhed vil være intakt, fordi chefen for FE skal godkende 
hver enkelt aflytning, og fordi et tilsyn efterfølgende skal vurdere 
indgrebet. 
</p><p>
Men efter politiske forhandlinger har regeringen valgt at give sig ved at 
acceptere, at en uafhængig dommer skal ind over, før indgrebet sættes i 
værk. 
</p><p>
»Det er mit indtryk, at en sådan løsning vil kunne samle den bredest mulige 
opbakning, og det er vigtigt i en sag som denne her«, siger Nicolai Wammen. 
</p><p>
Regeringens mål med indgrebet ser ud til at blive bevaret, således at 
spiontjenesten på et tidligere tidspunkt, end hvad der er muligt i dag, får 
adgang til at overvåge danske borgere, der rejser til eksempelvis Syrien 
eller Irak for at kæmpe med islamistiske grupper. Men der vil blive indført 
den retsgaranti for borgerne, der ligger i, at en uafhængig dommer vurderer 
hvert tilfælde. 
</p><p class=" bl-elem"><i class=" bl-elem">Opdateres</i></p>	
</div>
</div></body></html>
