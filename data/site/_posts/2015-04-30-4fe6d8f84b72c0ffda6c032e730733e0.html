---
layout:     post
title: 	    "Sportsdøgnet: Viborg-målmand leverer i den forkerte ende"
post_author:	    
post_date:	    Thu, 30 Apr 2015 20:29:31 +0200
post_site:	    politiken.dk 
post_link:	    http://politiken.dk/sport/ECE2649350/sportsdoegnet-viborg-maalmand-leverer-i-den-forkerte-ende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold: </b>Selv om målene raslede ind og de to gange var bagud i 
hjemmekampen mod Vejle, så fik Viborgs ubestridte tophold i 1. division via 
3-3 det ene point ud af anstrengelserne. Målmand Peter Friis Jensen har 
spillet en fremragende sæson for Viborg siden skiftet fra Randers og har 
holdt nullet 15 gange. Totalt har han blot lukket 16 mål ind. Men i den 
anden ende leverer han også. Mod Vejle fik Friis i tillægstiden nemlig 
sidste fod på bolden, inden Vejle-keeperen hårdt presset fumlede bolden i 
mål. Viborg fører med 5 point ned til AGF og har direkte kurs mod 
Superligaen. 
</p><p><b>Fodbold: </b>17-årige Ainsley Maitland-Niles har alle kvaliteter til at 
blive kendt som en god fodboldspiller. Men i øjeblikket er det teenagerens 
mor, der skaber overskrifter. Ainsley Maitland-Niles, der debuterede for 
Arsenal i Champions League i efteråret, havde i sidste måned besøg af sin 
mor på træningsbanen, og her gik mrs. Maitland-Niles – uvist af hvilke 
årsager - til angreb på en klubofficial og sønnens agent. Arsenal har ifølge 
BBC kvitteret for optøjerne ved at udstede forbud til den 36-årige kvinde om 
at befinde sig på klubbens anlæg. Det forbud har trodsede Ainsley 
Maitland-Niles’ mor i sidste uge, da hun dukkede op til en U21-kamp, hvor 
hun truede med at tage sin søn ud af kampen og med hjem. Det fik Arsenal til 
at tilkalde ordensmagten. 
</p><p><b class="ext-link">Håndbold: </b>Det mandlige landsholdet fortsætter kursen mod EM i 
Polen næste år med storsejr i Hviderusland. <a class="embeddedlink" href="http://politiken.dk/sport/haandbold/ECE2650450/mikkel-hansen-og-co-banker-36-maal-ind-paa-udebane/">Mikkel 
Hansen og co. bankede 36 mål ind i MInsk </a></p><p><b>Ishockey:</b> Så er det officielt. Danmark får ikke glæde af Frans Nielsen 
til VM i ishockey. Hans klub NY Islanders holder ham hjemme grundet en 
ankelskade. 
</p><p><b class="ext-link">Fodbold: </b>Dortmunds midtbanestjerne, Ilkay Gündogan, har valgt ikke at 
forlænge den kontrakt, han har med tyskerne, der løber indtil 2016. Det 
meddeler Dortmund på sin <a href="https://twitter.com/BVB" target="_blank">Twitter-konto</a>. 
Udmeldingen puster nyt liv i de rygter, der sender Gündogan til enten Bayern 
München eller Manchester United efter denne sæson. 
</p><p><b>Baseball: </b>For første gang i historien afviklede den amerikanske 
baseball-liga MLB i nat en kamp for tomme tribuner. Tilskuere blev nægtet 
adgang til Baltimore Orioles' kamp mod Chicago White Sox, fordi de lokale 
myndigheder vurderede, at det var nødvendigt for at mindske sikkerhedsrisici 
i kølvandet på de seneste dages uroligheder i Baltimore. Orioles formåede 
trods den manglende opbakning at vinde kampen, men kan se frem til flere 
amputerede hjemmekampe, da man af sikkerhedshensyn har besluttet at rykke de 
næste tre kampe til Florida. 
</p><p><b class="ext-link">Fodbold: </b>Kasper Schmeichels temperamentsfulde træner i Leicester, Nigel 
Pearson, trækker igen overskrifter i engelske medier. Efter gårsdagens 
nederlag til Chelsea overfusede Pearce en engelsk journalist med en 
besynderlig sammenligning. »Du må være utrolig dum. Er du en struds? Dit 
hoved må være begravet i sandet. Eller er du fleksibel nok til at få dit 
hoved derned?«, skulle Pearce have spurgt i et iltert toneleje, inden han 
udvandrede fra pressemødet. Pearson har allerede to gange i denne sæson 
været involveret i kontroverser efter han i december angiveligt bad en af 
klubbens fans om at<a href="http://politiken.dk/sport/fodbold/premierleague/ECE2481873/fa-aabner-sag-mod-schmeichels-boss-efter-fan-skaenderi/"> 
"skride og dø"</a>, og i februar blev truet med fyring efter 
at have <a href="http://politiken.dk/sport/fodbold/premierleague/ECE2541804/manager-slipper-ustraffet-fra-halsgreb-paa-palace-spiller/">taget 
kvælertag på en modstander</a> . 
</p><p><b>Fodbold: </b>En af 1990'ernes bedste sydamerikanske spillere er 
tilsyneladende kommet ud i noget skidt. Colombianeren Freddy Rincon 
efterlyses af Interpol, som mistænker den tidligere midtbanespiller for at 
være involveret i narkokriminalitet i Panama. Interpol, der efterforsker 
international kriminalitet, mener også, at den nu 48-årige Rincon har 
deltaget i hvidvaskning af penge. Ifølge colombianske medier har Rincon i 
partnerskab med en af landets narkobaroner erhvervs- og 
ejendomsinvesteringer i Panama. Freddy Rincon har spillet 84 landskampe og 
har spillet sammen med Michael Laudrup en enkelt sæson i Real Madrid. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00932/Soccer_Rincon_Inter_932442y.jpg" alt="" border="0"/></span></p><p><b>Fodbold: </b>To FCK-spillere slipper for straffe efter at Fodboldens 
Disciplinærinstans har set nærmere på to kontroversielle episoder i 
københavnernes kamp i Randers i søndags. <b class="ext-link">Læs mere her:</b><a class="embeddedlink" href="http://politiken.dk/sport/fodbold/superligaen/ECE2650143/fckere-slipper-for-straf-kritikken-hagler-ned-over-dbu/">Kritikken 
hagler ned over DBU</a></p><p><b class="ext-link">Fodbold: </b>Rygterne talte sandt. <a class="embeddedlink" href="http://politiken.dk/sport/fodbold/superligaen/ECE2649503/soenderjyske-aktiverer-klausul-og-henter-ny-traener/">Jakob Michelsen er 
ny træner i Sønderjyske fra 1. juli</a></p><p><b>Fodbold: </b>Borussia Dortmund må undvære en af Tysklands verdensmestre, 
Kevin Grosskreutz, i de næste fire uger. »Han har problemer med sit knæ 
igen. Her til morgen fik han fjernet en slimsæk«, siger træner Jürgen Klopp. 
Forsvarsspilleren går glip af de kommende op til fire uger og har dermed 
spillet sin sidste kamp i Bundesligaen i denne sæson. Til gengæld skulle der 
stadig være mulighed for, at han kan nå at være med i pokalfinalen mod 
Wolfsburg den 30. maj. 
</p><p><b>Håndbold:</b> Det danske landshold for mænd spiller torsdag 
EM-kvalifikationskamp på en ishockeybane i Minsk. Isen i Hviderusland er dog 
overdækket og gjort til en håndboldarena. Men ikke uden problemer. Ved 
onsdagens træning beklagede de danske spillere sig over et farligt, glat 
gulv. Men det var udbedret i dag. »Banens tilstand var fin og uden antydning 
af kondensvand og andre udfordringer i forhold til spillernes sikkerhed. 
Hallen var stadigvæk kold«, siger landsholdets holdleder Kai Johannsen. 
</p><p><b>Fodbold: </b>Real Madrid-træner Carlo Ancelotti har optimismen i behold 
efter 3-0-sejren i aftes over Almeria. »Vi kan ikke være sikre på, at 
Barcelona smider point, men vi er sikre på, at vi kan vinde vores sidste 
fire kampe«, lyder det fra Real-bossen med hentydning til titelkampen, hvor 
Barcelona er to point foran. 
</p><h3 class="tvheader">Se VM-topscorerens drømmehug for Real Madrid</h3>
<p/><p><b>Ishockey: </b>Tampa Bay er videre til næste runde i NHL-slutspillet efter 
2-0 over Detroit. De sidste otte hold i NHL mødes således: Tampa 
Bay-Montreal, NY Rangers-Washington, Minnesota-Chicago, Anaheim-Calgary. 
</p><p><b>Basketball: </b>Memphis er som det femte hold videre til næste runde af 
slutspillet i NBA. Holdet slog i nat Portland og kan nu se frem til mindst 
fire kampe mod en af de store favoritter, Golden State Warriors. Houston, 
Cleveland og Washington er ligeledes videre, mens Atlanta, Chicago og San 
Antonio bejler til de sidste pladser. 
</p><p><b>Tennis: </b>Skotske Andy Murray har fået et nyt ansigt i sit trænerteam i 
form af svenskeren Jonas Björkman, der som aktiv oplevede at ligge nummer 
fire i verden. Björkman har i en uges tid været igennem en testperiode som 
Murrays træner og er nu blevet hyret frem til US Open i september. Sidste 
sommer ansatte ranglistens nummer 3 den tidligere topspiller Amelie Mauresmo 
som træner. Men nu er den franske kvinde gravid, hvorfor hun ikke kan 
fortsætte som træner efter sommerens Wimbledon-turnering. 
</p><p><b>Fodbold: </b>Argentineren Dario Benedetto blev den store helt, da Club 
América i nate sejrede 4-2 i den anden finale i den nordamerikanske 
Champions League. Angriberen scorede tre gange for sin mexicanske klub, da 
Montreal Impact blev slået 4-2 på udebane og dermed 5-3 samlet. Det er 
sjette gang Club América vinder turneringen og de deler dermed rekorden for 
flest triumfer med en anden klub fra Mexico City, Cruz Azul. 
</p><p><b>Fodbold: </b>Er Brendan Rodgers den rigtige mand for Liverpool? Hør hvad 
eksperterne mener i den nye udgave af Politikens Fodboldmagasin. 
</p><p class="art-ext-other">

</p><p/><p><b>Bordtennis:</b> VM-eventyret er slut for danske Jonathan Groth. Torsdag 
morgen dansk tid måtte han se sig slået i 1/16-finalen ved VM i Kina. 
Overmanden blev Wong Chun Ting fra Hongkong, der rangerer som nummer 18 i 
verden. Der var aldrig tvivl om sejren, der kom til at lyde på de 
overbevisende cifre 11-8, 11-7, 11-6, 11-7. 
</p><p><b>Cykling:</b> Der er to danskere på startlisten til årets Giro d'Italia, der 
begynder 9. maj. <b class="ext-link">Læs også:</b><a class="embeddedlink" href="http://politiken.dk/sport/cykling/ECE2649341/kun-n-dansker-med-i-contadors-jagt-paa-giro-ditalia-succes/">Kun én 
dansker med i Contadors jagt på Giro d'Italia-succes</a></p><p class=" bl-elem"><b>Fodbold: </b>Som aktiv var Filippo Inzaghi en af Europas mest træfsikre 
angribere, men i trænergerningen kniber det mere med succesen for 
italieneren. I spidsen for den kriseramte storklub Milan har han oplevet 
skuffelse på skuffelse siden tiltrædelsen sidste sommer. Onsdag aften kom 
endnu én, da Milan tabte 3-1 på hjemmebane til Genoa med 1-3. Rygterne om en 
snarlig fyring svirrer. »Lad os se, hvad klubben tænker. I min karriere har 
jeg aldrig givet op. Jeg kan holde hovedet højt, da jeg har givet alt«, 
siger Filippo Inzaghi. 
</p>	
</div>

</div></body></html>
