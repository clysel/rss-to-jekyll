---
layout:     post
title: 	    "Flyvende bil styrter"
post_author:	    Magnus Boye
post_date:	    Tue, 12 May 2015 07:45:00 +0000
post_site:	    ing.dk 
post_link:	    http://ing.dk/artikel/flyvende-bil-styrter-176039
---
<html><body><div><section class="body">
			<p>20 års udvikling har opfinderne lagt i arbejdet med den slovakisk designede AeroMobil – en hybrid mellem en flyver og en bil. Og arbejdet er bestemt ikke færdig endnu.</p>
			<p>I hvert fald måtte opfinder Stefan Klein fredag se sin kreation styrte til jorden, efter fartøjet under en testflyvning kom til at spinne ud af kontrol. Det lykkedes piloten at slippe uskadt fra ulykken ved at aktivere faldskærmssystemet i 300 meters højde. Det skriver <a href="http://www.engadget.com/2015/05/11/aeromobil-flying-car-crash/">Engadget</a>.</p>
			<p>Trods ulykken er holdet bag AeroMobil optimistiske. I en <a href="http://press.aeromobil.com/aeromobil-statement-to-the-test-flight-from-may-8-2015">meddelelse </a>kalder de den uheldige landing en ’naturlig del’ af testprogrammet.</p>
			<p>’Det her er en læringsperiode, som tillader os at identificere og efterfølgende raffinere vores design,’ lyder det på hjemmesiden.</p>
			<p><aside class="plugin reference gallery">
			  <a class="content boxshadow large" href="http://ing.dk/galleri/saa-er-den-flyvende-bil-klar-til-takeoff-171973">
			    <img src="http://ing.dk/sites/ing/files/styles/w1120_reference_illustration/public/am_foto_01_0.png?itok=WrxDB0Ae" alt=""/>  </a>
			  
			</aside></p>
			<h2>Ikke godkendt</h2>
			<p>Allerede sidste år gennemførte selskabet en vellykket test af den flyvende bil, og meldingen var i november, at konstruktionen snart ville blive sat i produktion. Siden har selskabet justeret sit løfte og meddelte i marts, at AeroMobilen går i handlen i 2017.</p>
			<p><figure class="plugin right zoomable"><img data-original-image="http://ing.dk/sites/ing/files/2014.10.31aeromobil_web.png" src="http://ing.dk/sites/ing/files/styles/w1120_media_right/public/2014.10.31aeromobil_web.png?itok=0hhIa_Gj" alt=""/></figure></p>
			<p>Selv hvis bil-flyet kan blive på vingerne, er der dog en lang række udfordringer for de slovakiske opfindere. Først og fremmest skal myndighederne tillade hybridfartøjet, som for eksempel ikke er godkendt i Danmark.</p>
			<p>Dertil kommer, at landingsbaner ifølge visionen skal kobles til eksisterende infrastruktur, hvis pilot-chaufførerne skal lande og derefter køre ind i det almindelige vejnet.</p>
			<h2>Nem at parkere</h2>
			<p>Selve bilen er konstrueret således, at vingerne kan klappes sammen ved kørsel på vej, så den er nem at parkere. Den kan tankes op på en almindelig tankstation, og den 100 hk benzindrevne motor driver både propellen på fartøjets bagende og bilens forhjul.</p>
			<p>Når man ønsker at skifte landeveje ud med skyer trykker man blot på ‘transform-knappen’ i kabinen, og så er fører og passager klar til at gå i luften.</p>
			<p>AeroMobil sigter først og fremmest mod markedet i USA, hvor reglerne for luftrummet er mere lempelige.</p>
		</section>
		  </div></body></html>
