---
layout:     post
title: 	    "Skats underdirektør: Det er beklageligt, at der går så lang tid"
post_author:	    
post_date:	    Sun, 29 Mar 2015 12:37:05 +0200
post_site:	    politiken.dk 
post_link:	    http://politiken.dk/oekonomi/ECE2608973/skats-underdirektoer-det-er-beklageligt-at-der-gaar-saa-lang-tid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Borgerne i Hørsholm har fået en korrekt behandling, mener Sanne Kjær, der er 
underdirektør i Skat med ansvar for ejendomsvurderingerne. Men sagen får dog 
Skat til at ændre på sin måde at behandle den slags sager på. 
</p><p>
»Vi vil prøve at gøre det på en anden måde fremover, og så håber vi, at det 
vil imødekomme de ønsker, der er til sagsbehandlingen, bedre«, siger Sanne 
Kjær. 
</p><p>
Når 10-15 grundejere Hørsholm fik et blankt afslag på at få nedsat deres 
grundværdier, var det blandt andet, fordi den medarbejder, der behandlede 
sagen, slet ikke kendte til afgørelsen fra ankenævnet, der fastslog, at 
Skats vurderinger var for høje. 
</p><p>
Ankenævnets afgørelse lå nemlig i en anden afdeling i Skat. 
</p><h3>
Beklageligt med lang ventetid 
</h3><p>
Fremover vil Skats medarbejdere få pligt til at undersøge den slags, før de 
giver et svar til borgerne, oplyser Skats underdirektør. Og Skat lover nu – 
endnu en gang – at man vil rette vurderingerne for naboerne, når Skats 
områdepriser er blevet underkendt. 
</p><p>
»Aktuelt har Skat registreret 120 afgørelser fra vurderingsankenævn eller 
Landsskatteretten, hvor vi vurderer, at der er tale om generelle forhold, 
som berører andre ejendomme i området. I disse tilfælde vil Skat genoptage 
de øvrige ejendomme i området«, siger Sanne Kjær. 
</p><p>
De 120 sager dækker ifølge Skat over cirka 8.000 ejendomme, hvor Skats 
grundværdier er blevet underkendt. 
</p><p>
En af de 120 sager er sagen fra Hørsholm. 
</p><p>
Her har Vurderingsankenævnet for Nordsjælland fastslået, at Skat har sat 
vurderingerne 43 procent for højt. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Vi vil prøve at gøre det på en anden måde fremover</p>

<p class="sender">
Sanne Kjær, underdirektør, Skat 
</p>
</blockquote>
</div><p>
¨Ankenævnet traf sin afgørelse 28. november 2013. 16 måneder senere har det 
ikke fået Skat til at genoptage vurderingerne for de andre ejendomme i 
området.</p><p>
»Det er beklageligt, at der går så lang tid, men jeg kan garantere, at disse 
borgere ender med det korrekte resultat for, hvad der skal betales i skat«, 
siger Sanne Kjær. 
</p><h3>
Sætter sagen i bero 
</h3><p><i class=" bl-elem">Men hvordan kan Skat afslå at nedsætte Hørsholm-borgernes grundværdier, når 
Skat ved, at et ankenævn har fastslået, at de er for høje?</i></p><p>
»Vi har oprettet en særlig enhed, som kigger på, om afgørelser fra ankenævn 
eller Landsskatteretten skal have betydning for andre ejendomme end den, der 
er klaget over. Vi ved, at der er truffet en afgørelse fra det område i 
Hørsholm, men vi er ikke begyndt på selve sagsbehandlingen. Så på det 
tidspunkt var der ikke taget stilling til, om kendelsen skulle have 
betydning for andre«. 
</p><p><i class=" bl-elem">Kendte Skats medarbejder ikke til afgørelsen fra ankenævnet?</i></p><p>
»Nej, på de ejendomme, som ejerne har bedt om at få genoptaget vurderingen af, 
er der ikke registreret noget om, at der er en afgørelse et andet sted i 
området, der muligvis også har betydning for dem«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/magasinet/feature/ECE2608199/skat-er-helt-uden-for-raekkevidde/">Skat er helt uden for 
rækkevidde</a></p><p><i class=" bl-elem">Hvorfor sørgede I ikke for, at der var en lampe, der blinkede om, at der 
var truffet en afgørelse i det område?</i></p><p>
»Sådan er systemet ikke indrettet. Men det, vi gør nu, er at sikre en proces, 
så man også skal undersøge, om der ligger noget i øvrigt for det 
grundværdiområde«. 
</p><p><i class=" bl-elem">Burde Skat ikke have givet klagerne i Hørsholm det svar, at der var truffet 
en afgørelse i området, som Skat var ved at kigge på, og så vende tilbage 
til klagen?</i></p><p>
»Det er jo i hvert fald et synspunkt, og jeg forestiller mig, at det er det, 
vi kommer til at gøre fremadrettet. Altså, at vi underretter borgeren om, at 
vi sætter sagen i bero«. 
</p><p><i class=" bl-elem">Hvorfor har I ikke gjort det hidtil?</i></p><p>
»Man kan diskutere frem og tilbage, hvad der er det mest hensigtsmæssige at 
gøre. Vi må jo træffe en afgørelse på det grundlag, vi har. Man kan jo komme 
til at holde nogle borgere hen, uden at der er noget i det, og det kan også 
være uhensigtsmæssigt. Men vi prøver nu at gøre det på den måde, at vi 
sætter sagen i bero, indtil vi har overblik over, hvad ankenævnets afgørelse 
betyder. Så vil der være borgere, der kommer til at vente længere på at få 
svar på, om de kan få deres sag genoptaget, men så får de til gengæld det 
endelige svar«. 
</p><h3>
Det er komplicerede sager 
</h3><p><i class=" bl-elem">Hvorfor skal det tage halvandet år eller mere at rette områdepriserne, når 
de er underkendt af et ankenævn eller Landsskatteretten?</i></p><p>
»De her sager er komplicerede, og derfor kører der en særlig proces for dem«. 
</p><p><i class=" bl-elem">Hvorfor er de komplicerede? Der er jo bare tale om, at en områdeværdi – en 
kvadratmeterpris – er sat for højt, og så skal man vel bare taste den lavere 
værdi ind for de andre ejendomme?</i></p><p>
»Jeg forstår, at det er den antagelse, du har. Men det er ikke nødvendigvis 
sådan. Man er nødt til at gå ind og forholde sig til, hvad ankenævnet eller 
Landsskatteretten har truffet afgørelse om. Hvad er omstændighederne for den 
konkrete ejendom, og hvilken betydning har det for andre ejendomme i 
området«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2608730/skat-afviser-at-rette-fejl-i-boligskat/">Skat afviser at rette fejl i 
boligskat</a></p><p><i class=" bl-elem">Som jeg forstår det, gennemfører I løbende omvurderinger af ejendomme, som 
betyder, at borgerne skal betale mere i skat, fordi der for eksempel er 
vedtaget en ny lokalplan. Hvorfor prioriterer I sager, hvor folk skal betale 
mere i skat, højere end sager, hvor de skal betale mindre?</i></p><p>
»Borgere, der skal have penge tilbage, får dem betalt tilbage, uanset hvilket 
tidspunkt der bliver truffet afgørelse på. Så der er ikke nogen borgere, der 
mister penge. Men vi tænker ikke i vores prioritering på, hvem der skal have 
penge tilbage, og hvem der ikke skal. De her sager er komplicerede, og 
derfor kører der en særlig proces for dem. Årsomvurderinger er noget, vi 
laver hele tiden«. 
</p><p><i class=" bl-elem">I denne sag står der 10-15 boligejere i Hørsholm, som har fået afvist et 
helt berettiget krav om at få ændret deres grundværdi. Hvad vil I sige til 
de mennesker, der har mistet tilliden til, at Skat kan træffe en rigtig 
afgørelse?</i></p><p>
»Vi har jo lyttet til det, og fremadrettet vil vi sætte sagerne i bero, indtil 
det er afklaret, om ankenævnsafgørelserne skal have betydning for deres 
ejendomme«. 
</p><h3>
Går den, så går den? 
</h3><p><i class=" bl-elem">Nogen vil måske have den opfattelse, at Skat administrerer efter devisen: 
Går den, så går den! Skat retter ikke og håber, at der ikke er nogen, der 
opdager det?</i></p><p>
»Nej, vi har en proces, som tager højde for det her. Jeg er enig i, at det har 
taget lidt lang tid, men under alle omstændigheder bliver sagen behandlet, 
uanset om vi har denne samtale eller ej. Vi kommer til at vende tilbage til 
de borgere, der er afledt berørt af ankenævnsafgørelser«. 
</p><p><i class=" bl-elem">Et er, at I nu siger, at de sager vil blive rettet. Noget andet er, at en 
masse mennesker tvivler på, at det er det, der vil ske?</i></p><p>
»Ja, men så må vi jo bare vise dem, at det, der skal rettes, bliver rettet. 
Jeg tænker ikke, at vi som offentlig myndighed kan gøre så meget andet end 
at administrere inden for lovens rammer«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2529846/skatteministers-loefte-til-boligejere-bliver-stemplet-som-vaerdiloes-illusion/">Skatteministers løfte til 
boligejere bliver stemplet som værdiløs illusion</a></p><p><i class=" bl-elem">Men er de afslag, I har givet, ikke i strid med forvaltningsloven, når I 
fastslår, at sagerne ikke kan genoptages, og at næste mulighed for at klage 
er i 2018?</i></p><p>
»Nej, jeg mener ikke, at det er i strid med nogen dele af forvaltningsretten. 
For på det foreliggende grundlag kan sagerne ikke genoptages«. 
</p><p><i class=" bl-elem">Men det foreliggende grundlag indeholder jo en afgørelse fra et ankenævn, 
der fastslår, at Skat har sat områdepriserne for højt?</i></p><p class=" bl-elem">
»Ja, men der er ikke taget stilling til betydningen af det på det tidspunkt, 
hvor vi træffer denne afgørelse. Det er isoleret set en korrekt afgørelse, 
der er truffet på det tidspunkt, hvor den er truffet. Så kan vi diskutere 
til al evighed, i hvilken rækkefølge vi skal gøre tingene. Men når vi får 
afklaret, om retsgrundlaget har ændret sig for de her ejendomme, så bliver 
der rettet op på det«, siger underdirektør Sanne Kjær. 
</p>	
</div>
</div></body></html>
