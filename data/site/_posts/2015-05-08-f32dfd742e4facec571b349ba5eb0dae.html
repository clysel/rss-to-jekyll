---
layout:     post
title: 	    "Norsk ungdomsfilm er følelsesbegavet og taler til unge med respekt"
post_author:	    
post_date:	    Fri, 08 May 2015 16:32:57 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2658710/norsk-ungdomsfilm-er-foelelsesbegavet-og-taler-til-unge-med-respekt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<b>Kys mig for fanden</b>
</div>
</div><p>
Ungdomsfilm kommer let til at tale ned til de unge, selv om det ikke er 
meningen. Hvad mon de unge går op i? Resultatet bliver ofte et kig ind i en 
ungdomsghetto styret af lige dele nyfigenhed og problemorientering. 
</p><p>
Noget med piger, der mobber, drikker og farefuldt spiller mere seksuelt 
erfarne, end de er. Der er brug for den slags spejle. Men det er også brug 
for ungdomsfilm, der tør fortælle om de unge som unge mennesker. 
</p><h3>
Flyttet grænser 
</h3><p>
Det gør den norske ’Kys mig, for fanden’. Den 17-årige Tale har sammen med 
sine gymnasiekammerater en teatertrup i en lille norsk provinsby, hvor de 
spiller stykker iført dyrekostumer. Men Tale drømmer om mere. 
</p><p>
Hun går til optagelsesprøve i storbyen, bliver grebet af kunsten, og efter 
mødet med en kunstfotograf og hans ven, den kendte skuespiller Lars, 
beslutter Tale at hæve barren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2621164/energisk-og-ironisk-highschoolkomedie-knaekker-halsen-paa-utaalelig-moraliseren/">Energisk og ironisk 
highschoolkomedie knækker halsen på utålelig moraliseren</a></p><p>
Nu skal de unge spille et stykke af den store norske dramatiker Jon Fosse, og 
skuespilleren skal fandengalemig hjælpe dem. Det lykkes Tale at overbevise 
og afpresse den kriseramte skuespiller til at instruere ’Draum om hausten’, 
og så begynder en udfordrende indre og ydre rejse for de unge, der ikke 
længere kan putte sig. Hverken som skuespillere eller mennesker. 
</p><p>
Der bliver flyttet grænser. Ikke mindst hos Tale, da Lars insisterer på, at 
fodboldbøffen Vegard skal spille den mandlige hovedrolle. 
</p><h3>
Angsten for beslutninger 
</h3><p>
’Kys mig, for fanden’ er et følelsesbegavet studie i de unge menneskers 
udvikling. Fosses efterårsdrøm handler om en mand og en kvinde, der mange år 
senere mødes tilfældigt på en kirkegård og kommer i tvivl om, hvorvidt de 
kærlighedsvalg, de traf i livet, nu også var de rigtige. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/filmanmeldelser/ECE2620399/hypet-teenagegyser-er-saa-raedselsvaekkende-at-man-leder-efter-pauseknappen/">Hypet teenagegyser er så 
rædselsvækkende, at man leder efter pauseknappen</a></p><p>
Da stykket og opsætningen af det vikler sig ind i hinanden, viser det sig, at 
den nagende tvivl og angsten for at træffe afgørende beslutninger ikke er så 
forskellige. 
</p><p class=" bl-elem">
Hvad enten man nu er en unge pige på 17 eller en 30 år ældre skuespiller. 
</p>	
</div>

</div></body></html>
