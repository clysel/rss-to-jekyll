---
layout:     post
title: 	    "Litteraturredaktøren: »En roman tager tid. En teaterforestilling er et quickfix«"
post_author:	    
post_date:	    Sun, 10 May 2015 22:54:58 +0200
post_site:	    politiken.dk 
post_link:	    http://politiken.dk/kultur/boger/ECE2663597/litteraturredaktoeren-en-roman-tager-tid-en-teaterforestilling-er-et-quickfix/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forleden så jeg Mungo Parks opsætning af Siri Hustvedts roman ’The Blazing 
World’, som på dansk hedder ’Den flammende verden’ om 62-årige Harriet 
Burdens kamp for anerkendelse i en mandsdomineret kunstverden. 
</p><p>
Jeg havde forinden læst romanen og interviewet Hustvedt, som er en af de 
forfattere, der mest vedholdende og ambitiøst arbejder med spørgsmålet om, 
hvad sindet er for en størrelse. 
</p><p>
Burden udfordrer sine omgivelsers forestillinger om køn og kunst og 
normalitet, og bogen rejser vigtige spørgsmål: Hvad vil det egentlig sige at 
være sig selv? 
</p><p>
Er man den, man selv mener man er, eller er man kun det, andre får øje på? 
Hvad skal man bide i sig, og hvad skal man i den grad ikke finde sig i? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2286912/hustved-roman-er-en-raa-flammekaster-af-intellektuel-muskelkraft/">Hustved-roman er en rå 
flammekaster af intellektuel muskelkraft</a></p><h3>
Modig og vellykket 
</h3><p>
Jeg skal ærligt indrømme, at det var med bange anelser, jeg mødte op i 
Aveny-T. Ville en forestilling af under to timers varighed på nogen måde 
kunne matche de mange lag i romanen? Hvordan gestalte en død hovedperson, 
hvis – flammende – indre liv kun kendes fra efterladte dagbogsnotater og fra 
diverse tekster, som hendes børn, elsker, veninde, psykolog og flere andre 
har skrevet om hende? 
</p><p>
Harriet Burden, der ikke uden grund hedder ’Byrde’ til efternavn, er en yderst 
kompleks figur, som martres af forhold med forbindelse til sin opvækst, sit 
ægteskab og sin karriere. Tilmed omgivet af personer, der også har rige 
indre liv. Ville Mungo Park kunne få det hele eller bare det halve eller 
kvarte med? En roman tager tid. En teaterforestilling er et quickfix.
</p><div class="art-quote article-box">
<p class="quote"/>
<blockquote>
<p class="quote-txt">
Jastraus selvdestruktive nedtur på de skrå brædder forblev enerverende loyal 
over for romanen
</p>
<p class="sender">
Jes Stein Pedersen 
</p>
</blockquote>
</div><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2651938/opsaetning-af-hustvedt-roman-bliver-unoedvendigt-tung-og-forvirrende/">Opsætning af Hustvedt-roman 
bliver unødvendigt tung og forvirrende</a><br/><br/>
Mungo Parks opsætning af ’The Blazing World’, der for længst er anmeldt her i 
avisen af Kristian Husted, varer 1 time og 40 minutter, og fortolkningen af 
Harriet Burdens liv og skæbne er både modig og ganske vellykket.</p><p>
Det er et godt greb at lade de tre medvirkende repræsentere forskellige 
aspekter af hendes personlighed, samtidig med at de vandrer ind og ud af 
andre roller. Scenografien giver en oplevelse af at overvære en 
liveperformance i en kunstinstallation, og så indfandt der sig et antal 
magiske sekunder, da Harriet i skikkelse af Christine Albeck Børge begyndte 
at danse tæt med (dukken af) sin afdøde mand, Felix, i skikkelse af en 
livløs Henrik Prip. 
</p><p>
Dér mærkede jeg romanens enorme tyngde blive forvandlet og løftet af den 
fundamentale nærhed og sanselighed, som er teatrets afgørende styrke. 
</p><h3>
Hvor var ilden? 
</h3><p>
At se mennesker i kød og blod levendegøre en kompliceret tekst så enkelt var 
lige så bevægende, som det var morsomt at bevidne Kaspers Leisners onde 
parodi på en selvfed københavnsk anmelder, der snakkede nasalt gennem sin 
pibe, så det lød som en blanding af Karen Blixen og Jørgen Reenberg. 
</p><p>
Sidste år kunne man på Det Kongelige Teater se Tom Kristensens ’Hærværk’ 
instrueret og iscenesat af Rune David Grue og med Rasmus Bjerg i rollen som 
Ole Jastrau. ’Hærværk’ har som kunstnerroman en masse til fælles med ’Den 
flammende verden’, men kontrasten mellem nationalscenens prestigeopsætning 
og Mungo Parks er enorm. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2191817/der-er-for-langt-ned-til-bunden-i-doedsdruk-paa-det-kongelige/">Der er for langt ned til 
bunden i dødsdruk på Det Kongelige</a></p><p>
Førstnævnte lagde intet til i forhold til sit litterære forlæg, og det føltes, 
som om der heller ikke blev skåret noget fra. Jastraus selvdestruktive 
nedtur på de skrå brædder forblev enerverende loyal over for romanen hele 
vejen igennem. 
</p><p>
Tidsbilledet var så præcist gengivet, at man havde lyst til selv at sætte sig 
og nyde en bajer og lytte til jazzmusik på Bar des Artistes, men oplevelsen 
forblev i bund og grund nostalgisk. Historien om mediemennesket fra den 
store avis i København burde være blevet hensat til vores tid, den hurtige 
nutid. 
</p><p>
Hvad indebærer det at være hærværksmand mod sig selv i dette årtusind? Hvordan 
foregår selvødelæggelserne i selvrealiseringens tidsalder? Slutscenen viste 
et flammeskær, ligesom det sker i romanen, men hvor var ilden? 
</p><h3>
Samme jobbeskrivelse 
</h3><p>
Jeg holder mest af romanerne, af den helt anderledes fordybelse og særlige 
langtidseffekt det giver at læse dem, men medgiver, at en hel del af Harriet 
Burden faktisk er vakt til live på Aveny-T. , og glæder mig stadig over, at 
jeg dér i teatret mærkede hende på en måde, som romanen ikke giver mulighed 
for. 
</p><p class=" bl-elem">
Opsætningen var virkelig ikke vellykket, men det skal retfærdigvis tilføjes, 
at min ærgrelse over ikke at være blevet grebet af ’Hærværk’ nok også 
skyldes, at romanfiguren fra det tyvende århundredes store moderne roman har 
et job, der minder betænkeligt meget om mit eget. 
</p>	
</div>

</div></body></html>
