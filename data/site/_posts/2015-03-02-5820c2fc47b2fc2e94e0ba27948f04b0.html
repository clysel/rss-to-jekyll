---
layout:     post
title: 	    "Norwegians piloter frygter konkurs-manøvre"
post_author:	    
post_date:	    Mon, 02 Mar 2015 10:02:42 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2569351/norwegians-piloter-frygter-konkurs-manoevre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det strejkeramte selskab Norwegian Air Norway, som er en del af koncernen til 
det norske flyselskab Norwegian, vil muligvis blive nedlagt på et 
bestyrelsesmøde i aften. 
</p><p>
Det frygter i hvert fald fagforeningen til de piloter, som er ansat i 
Norwegians datterselskab, der flyver i Skandinavien. 
</p><p>
I en besked til fagforeningens piloter, som norske Dagbladet er i besiddelse 
af, skriver Norwegian Pilot Union (NPU) søndag, at foreningen frygter en 
nedlæggelse af selskabet mandag aften. 
</p><p><b class="ext-link">DOKUMENTATION</b><a class=" bl-elem" href="http://www.dagbladet.no/2015/03/01/nyheter/innenriks/norwegian/38001523/">Se 
beskeden til piloterne i fagforeningen</a></p><p>
»Det, som forventes nu, er, at en nedlæggelse/konkurs af NAN (det 
skandinaviske datterselskab, red.) vedtages på et hasteindkaldt 
bestyrelsesmøde i NAS (hovedselskabet Norwegian Air Shuttle, red.)«, fremgår 
det af beskeden til piloterne. 
</p><h3>
Fristet med ny ansættelse 
</h3><p>
Både i Danmark og i Norge er flytrafikken ramt af konflikter. Mens 
kabinepersonalet strejker i SAS herhjemme, er det norske flyselskab 
Norwegian i konflikt med sine piloter. 
</p><p>
Lørdag morgen nedlagde 70 af Norwegians skandinaviske piloter i 
datterselskabet arbejdet efter brud i forhandlingerne mellem flyselskabet og 
piloterne natten til lørdag. Parterne kunne ikke blive enige om løn, pension 
og forsikringsforhold. 
</p><p>
Af beskeden til den norske fagforenings piloter fremgår det videre, at 
foreningen frygter, at nogle af piloterne efter konkursen vil blive 
»forelagt/fristet/truet« med en ansættelse i det eksterne selskab OSM, der 
lejer piloter ud til Norwegian. 
</p><p><b class="ext-link">SAS-KONFLIKT</b><a class="embeddedlink" href="http://politiken.dk/oekonomi/arbejdsmarked/ECE2569308/fronterne-er-trukket-skarpt-op-i-sas-inden-krisemoede-kl-9/">Fronterne er trukket skarpt op i SAS 
inden krisemøde kl. 9</a></p><p>
NPU fraråder på det kraftigste sine piloter at skrive under på eventuelle 
individuelle og separate aftaler med firmaet. 
</p><p>
En centralt placeret kilde vurderer ifølge den norsk erhvervsavis 
Finansavisen, at Norwegians chef Bjørn Kjos skulle være klar til at erklære 
datterselskabet for konkurs for på den måde at stoppe konflikten og slippe 
af med en del af selskabets piloter. 
</p><h3>
Op imod 650 i strejke 
</h3><p>
Norwegian er i dag organiseret i et moderselskab og tre datterselskaber. Det 
er datterselskabet NAN, som piloterne frygter, vil blive nedlagt. 
</p><p>
I en pressemeddelelse fra foreningen Parat, der står bag NPU, lyder det, at 
piloternes strejke vil blive intensiveret onsdag, og op imod 650 piloter vil 
være i strejke i løbet af kort tid. 
</p><p><b class="ext-link">STREJKEN </b><a class="embeddedlink">Norwegians skandinaviske piloter 
strejker fra onsdag</a></p><p>
Lederen i NPU Halvor Vatnar vil ikke kommentere den interne besked om, at man 
forbereder sig på en nedlæggelse af selskabet mandag aften. 
</p><p>
Kommunikationsdirektør i Norwegian Anne-Sissel Skånvik siger til Dagbladet, at 
hun ikke vil gå ind i detaljer omkring bestyrelsesmøder. Men: 
</p><p>
»Det, som nu er sat i gang fra Parats side, har konsekvenser, og alvorlige 
konsekvenser, ikke bare for ledelsen, som man retter det mod, men for alle 
ansatte i selskabet«, siger hun. 
</p><p class=" bl-elem">
Det har ikke været muligt at få en kommentar fra Norwegian. 
</p>	
</div>
</div></body></html>
