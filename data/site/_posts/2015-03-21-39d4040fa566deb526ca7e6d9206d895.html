---
layout:     post
title: 	    "Morten Bay: Der er ingen offentlige steder på nettet "
post_author:	    
post_date:	    Sat, 21 Mar 2015 20:43:06 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2592672/morten-bay-der-er-ingen-offentlige-steder-paa-nettet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fokus på digital økonomi</h4>
<div class="fakta-body" data-buildingblock="embedded_factboxlink">
<p>
Politiken bringer hver uge en klumme om tendenser inden for fænomenet digital 
økonomi. Klummen skrives på skift af Anders Emil Møller, Lars Grarup, Morten 
Bay og Helle Baagø. 
</p><p>
Her er tidligere artikler: 
</p></div>
</div><p>
For nylig var jeg til en intim paneldebat med Molly Sauter og Gabriella 
Coleman. 
</p><p>
Den første er et stjerneskud på den akademiske internetforskerhimmel. Den 
anden er lidt mere af en veteran, men anses for at være en af de mest 
indsigtsfulde på sit felt. 
</p><p>
Men det var noget, Molly Sauter sagde, der satte nogle tanker i gang. Hun 
lykkedes med at formulere noget, som jeg uden held har forsøgt at presse ned 
i enkelt sætning længe, både konceptuelt og sprogligt. Hun sagde, at der 
»ikke er nogen offentlige steder på nettet«. 
</p><p>
Og det har hun fuldkommen ret i. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/gloekonomi/ECE2553644/forslag-det-skal-apple-bruge-deres-700-milliarder-dollars-paa/">Forslag: Det skal Apple bruge 
deres 700 milliarder dollars på</a></p><p>
Jovist, der er masser af offentlige websites med mere. Men i selve 
internettets infrastruktur er der ikke ret meget, der er offentligt ejet. 
</p><p>
Hvis man skal holde fast i den efterhånden så forældede analogi mellem den 
fysiske verden og nettet, svarer det til, at der ingen offentlige veje, 
ingen offentlige parker eller pladser og heller ingen offentlige 
trafikreguleringer er at finde på internettet. 
</p><p>
Et temmelig uvidenskabeligt bud lyder på, at der måske er 1-2 procent af 
internet-infrastrukturen, der kan betragtes som offentligt ejet. Nogle 
offentlige myndigheder har deres egne servere. Men så snart disse servere 
skal forbinde sig til resten af verden, er de nødt til at gå gennem 
privatejede kabler og forbindelser. 
</p><h3>
I Kina ejer staten stadig nettet 
</h3><p>
Hvis man kigger globalt set, findes der stadig enkelte statsejede 
telekommunikationsfirmaer i verden, der driver internet-infrastruktur. 
F.eks. i Kina, hvor de statsejede virksomheder China Telecom, China Mobile 
og China Unicom sidder på størstedelen af markedet. 
</p><p>
Men disse har været delvis privatiserede i årevis – aktier i dem handles bl.a. 
på børserne i New York og Hongkong. Og den private del vokser langsomt, 
ligesom den gør på de fleste andre af de tidligere statsejede 
televirksomheder i verden, måske med undtagelse af Nordkorea. 
</p><p>
Det er et af de steder, hvor det ikke rigtig giver mening at tænke nettet som 
en ’informationsmotorvej’ og andre metaforer, der er blevet brugt igennem de 
sidste par årtier. Hvis nettet er et vejnet, hvorpå der kører biler med 
informationer i bagagerummet, er såvel bilerne som vejene, de kører på, 
privatejede. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/internet/ECE2547982/cybersikkerhedscenter-advarer-mod-hackere-efter-angreb/">Cybersikkerhedscenter advarer 
mod hackere efter angreb</a></p><p>
At offentlige pladser på nettet kunne være godt for uafhængig og objektiv 
informationsformidling og forsamlingsfrihed er én ting. 
</p><div class="art-quote article-box">
<p class="quote"/>
<blockquote>
<p class="quote-txt">
At nettet i det store hele er privat betyder noget, når vi taler 
cybersikkerhed
</p>
</blockquote>
</div><p>
Men at nettet i det store hele er privat betyder noget, når vi taler 
cybersikkerhed. Under krigene i industrisamfundet var det altid den 
offentlige infrastruktur, der blev indtaget først.</p><p>
Kontrollerer du broerne og vejene i et samfund, kontrollerer du samfundet. 
Næste skridt er at angribe militære installationer, så du bliver ved med at 
kontrollere den offentlige infrastruktur, så medierne og civilbefolkningen. 
</p><p>
Men på nettet kan man tage hele den offentlige infrastruktur ud af billedet, 
for der findes ingen. Undtagelser er lokale/kommunale netværk, der findes 
både i Europa og USA, men disse er ubrugelige uden videre forbindelse til 
resten af internettet – hvilket sker gennem privat infrastruktur. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/gloekonomi/ECE2534277/obama-gaar-paa-knivsaeg-naar-han-vil-balancere-cybersikkerhed-med-privatliv/">Obama går på knivsæg, når han 
vil balancere cybersikkerhed med privatliv</a></p><p>
Med andre ord er cyberkrig noget, der foregår i privatejet infrastruktur, som 
de offentlige myndigheder og statsadministrationen har interesse i at 
kontrollere, for hvordan skal de ellers beskytte civilbefolkningen? 
</p><h3>
Problemet skal tages alvorligt 
</h3><p>
Når vi taler cyberkriminalitet, er historien en anden. Her er det ligesom i 
den virkelige verden, hvor private huse bliver brudt ind i, og politiet kan 
tilkaldes. Men storstilede cyberangreb på hele befolkninger, fra stater 
eller individer uden statsrelationer, samt decideret cyberkrig, skaber et 
dilemma: 
</p><div class="art-quote article-box">
<p class="quote"/>
<blockquote>
<p class="quote-txt">
I hvor høj grad skal staten have lov til at kontrollere privat infrastruktur 
for at beskytte befolkningen? Hvem sætter grænsen? 
</p>
</blockquote>
</div><p>
I hvor høj grad skal staten have lov til at kontrollere privat infrastruktur 
for at beskytte befolkningen? Hvem sætter grænsen?</p><p>
Det store antal nyere kinesiske og russiske angreb på vestlige 
internet-instanser bør være en spand vand i hovedet på alle. 
</p><p class=" bl-elem">
Men det ender nok med, at et vestligt atomkraftværk bliver angrebet eller 
elnettet i et helt land lægges ned, før almindelige mennesker tager 
problemet alvorligt nok. 
</p>	
</div>
</div></body></html>
