---
layout:     post
title: 	    "Biskoppen prædiker for påskekoret "
post_author:	    
post_date:	    Sun, 05 Apr 2015 17:38:29 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2616878/biskoppen-praediker-for-paaskekoret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Gennem den kulsorte sky</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Påskehistorier. Kristeligt Dagblads Forlag, 147 sider, 199,95 kroner.
</p></div>
</div><p>
Det er en pudsig genre, den tilhører, den lille påskegule sag. 
</p><p>
‘Gennem den kulsorte sky’ er en antologi med ‘påskehistorier’ af syv nulevende 
danske forfattere. Som biskop Kjeld Holm forklarer i forordet, er bogen 
udsprunget af et projekt om i 2015 at »gøre påskebudskabet folkeligt 
nærværende på en ny og utraditionel måde«, et projekt, som er blevet til i 
samarbejde mellem folkekirken og kirkeministeren. 
</p><p>
Dybest set er det altså på ministerielt initiativ, at forfatterne har sat sig 
til arbejdsbordet. Mere sekulær er den danske stat heller ikke. 
</p><h3>
Ikke ren påskepropaganda 
</h3><p>
Heldigvis er antologien ikke ren påskepropaganda (lidt er den). Den er 
opbygget, så der er et bibeluddrag og en tekst for hver af påskens dage og 
begivenheder, og der er tre måder, forfatterne griber sagen an på: Der er 
gendigtningerne – også en pudsig genre – hvor de bibelske begivenheder gøres 
til genstand for nyfortolkning. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/B_gergennem_926044f.jpg" alt="" border="0"/></span>
Her har vi Anne Lise Marstrand-Jørgensens ‘Fredag’, der personliggør passionen 
ved at krydsklippe mellem to lidelseshistorier, Jesus’ og i 2012 en kvindes, 
udløst af datterens sygdom og død. 
</p><p>
Bjarne Reuter beretter fra disciplen Thomas’ synsvinkel, og det handler 
vistnok mest om selve det at fortælle: 
</p><p>
»Jesus sagde meget, som Thomas og de andre disciple ikke forstod. Det var 
yderst sjældent, Jesus ulejligede sig med at udlægge sine historier«. Jens 
Smærup Sørensens bidrag er en frelseshistorie om en vulgær fulderik, røver 
og morder – Judas? – der for at »blive menneske igen« må tro på 
genopstandelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2615015/kunsten-at-kruse-en-dulle/">Kunsten at kruse en dulle </a></p><p>
Så er der de mere allegoriske historier: Dy Plambecks symboltætte novelle om 
en jysk entreprenør ved navn J, som tilbedes som en Messias i sin hjemby, 
men har set lidelsen i Madrids forstadsslum, og Lars Husums novelle, der 
underspillet udpeger genopstandelsesmiraklet i historien om en far, der 
rammes af kræft, men kommer sig helt. 
</p><p>
Sidst, men ikke mindst er der historierne, der falder uden for kategori. Det 
er de bedste. Pia Juuls ‘Skærtorsdagsord’ opløser den sidste nadver i dens 
bestanddele (renselse, husk, løfte, kys bl.a.), en gloseliste med 
betydninger og associationer, som også er et affektivt register. 
</p><h3>
Læseværdigt 
</h3><p>
Antologiens mest velcastede forfatter er dog Harald Voetmann, der bidrager med 
‘To påskelovsange og en gravskrift’. 
</p><p>
Til påskelørdags gravtema har han dels oversat en traditionel påskelovsang fra 
latin, dels forfattet to tekster, der på hver sin måde handler om <i>ikke</i> 
at tro på genopstandelse: et lille essay om Bøgebakke-gravfundet, hvor man 
fandt et 7.000 år gammelt spædbarn, stedt til hvile på en svanevinge. Det er 
en gravskrift til »en aldrig opstanden«. 
</p><p>
Og så er der ‘Ådselsædernes påskefrokost’, som insisterer på dødens kødelige 
realitet og foregår i selve gravkammeret. Her er det ådselsæderne, der fører 
ordet: »Vi kribler, flyver eller ormer os med virrende spirakler, vimsende 
følehorn eller klikkende munddele imod dig fra alle ender af grotten, nok 
utålmodige, men i sikker forvisning om, at der vil være tid og plads og mad 
nok til os alle«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/skonlitteratur_boger/ECE2606701/ny-digtsamling-forsoeger-paa-klodset-vis-at-registrere-intensitet/">Ny digtsamling forsøger på 
klodset vis at registrere intensitet</a></p><p>
Bogens bedste sætning er maddikernes afsluttende parole: »Hvor brutalt I end 
slynger dem bort fra jeres fællesskab, modtager vi dem gerne, og hvor 
individet førhen var, vil vi plante myriaderne«. 
</p><p>
Om nogen af teksterne for sig eller tilsammen så får »påskens egentlige 
anliggende formuleret«, som der lægges op til i forordet, er jeg ikke så 
sikker på. De er læseværdige alligevel. Måske mest hvis man kan mønstre en 
eller anden interesse for emnet ‘påske’. 
</p><p class=" bl-elem">
På den måde prædiker biskoppen med sit forfatterfølge nok stadig mest for 
koret. 
</p>	
</div>

</div></body></html>
