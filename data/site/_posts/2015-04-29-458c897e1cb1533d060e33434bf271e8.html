---
layout:     post
title: 	    "Glyptotekets nye udstilling 'Fra blok til krop' virker udeblivende"
post_author:	    
post_date:	    Wed, 29 Apr 2015 23:34:11 +0200
post_site:	    politiken.dk 
post_link:	    http://politiken.dk/kultur/kunst/kunstanmeldelser/ECE2648778/glyptotekets-nye-udstilling-fra-blok-til-krop-virker-udeblivende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fra blok til krop</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/2_hjerter_red.png" alt="Politiken synes"/>
</div><p>
Glyptoteket. Til 31. dec.
</p></div>
</div><p>
Af alle de mesterværker, Glyptoteket råder over, er Rodins ’Kysset’ et af de 
vigtigste. 
</p><p>
Den store skulptur af en mand og en kvinde, ’Den guddommelige komedie’s Paolo 
Malatesta og Francesca di Rimini, forenet i det første kys i en dødsdømt og 
fatal kærlighedsaffære, er et hovedværk i moderne skulpturs historie. 
</p><p>
For de to skikkelser er kun halvvejs løst fra den marmorblok, de er hugget af. 
I modsætning til den klassiske skulpturs idealiserede drømmesyn er Rodins 
elskende en rå, sensuel bevægelse, et udtryk mere end et indtryk. 
</p><p>
Og hvor klassisk skulptur stræber efter at være mere virkelig end 
virkeligheden, understreger Rodin sit værks eksistentielle vilkår, den 
kunstneriske proces, ved at lade stenblokken forblive en del af skulpturen, 
halvt uforarbejdet, fuld af huggemærker. Rodins arbejde bryder med reglerne 
og baner vejen for moderne skulptur. The rest is (art)history, som man 
siger. 
</p><h3>
Indhold i verdensklasse 
</h3><p>
Det her er ikke en anmeldelse af den kunst, man kan opleve i Glyptotekets nye 
særudstilling. Hvis det var det, ville der ikke være nogen vej uden om de 
seks hjerter. For Glyptotekets samling af fransk og dansk skulptur fra det 
sene 1800-tal, med ’Kysset’ som en af kronjuvelerne, er bogstaveligt talt i 
verdensklasse. 
</p><div class="art-quote article-box">
<p class="quote"/>
<blockquote>
<p class="quote-txt">
Og når Glyptoteket så endda skriver, at den nye udstilling er »en sanselig og 
bevægende opvisning i, hvordan kunstneren kommer fra blok til krop«, så 
regner jeg med at blive ført hele vejen gennem den proces. 
</p>
</blockquote>
</div><p/><p>
Men det ved vi. Og vi, der har besøgt museet før, har set dem før: busterne, 
grupperne, figurerne – elegante, dramatiske, voldsomme, udtryksfulde og 
nogle gange overjordisk smukke. 
</p><p>
Det betyder ikke, at vi ikke skal eller vil se dem igen. Det skal vi bestemt. 
Både for at gense velkendte værker og for at gøre nye opdagelser. For sådan 
er det jo netop med kunst. Og især med den, der får historiens blåstempel og 
ender på museum: 
</p><p>
Dens potentiale for at fremkalde følelser og erkendelse hos os er 
uudtømmeligt, og det kan aktiveres ved hvert gensyn, så oplevelsen bliver 
dybere og rigere hver gang. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2647708/glyptoteket-skaffer-degas-maleri-ved-et-lykketraef/">Glyptoteket skaffer 
Degas-maleri ved et lykketræf</a></p><p>
Et museum, der har en fast samling og gerne vil give os gode grunde til at 
komme igen, hjælper os med den proces. Museet minder os om, at én gang ikke 
er nok, ved at arbejde med samlingen og skabe særudstillinger, hvor forskere 
og formidlere drejer prismen for os, så vi ser værkerne i et nyt lys – igen. 
</p><h3>
Den udeblivende proces 
</h3><p>
Hvordan det kan gøres, viste Glyptoteket selv på fornemmeste vis med 
udstillingen ’Degas’ metode’ fra forrige år. Ved at anskueliggøre Degas’ 
radikale tilgang til farve og komposition understregede udstillingen styrken 
i Degas’ værker og lagde endnu en dimension til oplevelsen af dem. 
</p><p>
Sådan en særudstilling håbede jeg at se under titlen ’Fra blok til krop’. En 
fortælling om det måske mest fascinerende aspekt af skulpturen: 
forvandlingen fra sten til figur. Og når Glyptoteket så endda skriver, at 
den nye udstilling er »en sanselig og bevægende opvisning i, hvordan 
kunstneren kommer fra blok til krop«, så regner jeg med at blive ført hele 
vejen gennem den proces. 
</p><p>
Og det bliver jeg ikke. Der er ganske vist en blok. To, faktisk. De står i 
udstillingens indgang, flankeret af en bunke marmorskærver, hvis støv, knas 
og kanter klæder Glyptoteket enormt. 
</p><div class="art-quote article-box">
<p class="quote"/>
<blockquote>
<p class="quote-txt">
Og er det ikke spild af særudstilling at arbejde så diskret, at publikum ikke 
opdager den?
</p>
</blockquote>
</div><p/><p>
Der er rigtig nok også en masse kroppe. Det begynder med ’Musikken’, den 
yndefulde allegoriske kvindeskulptur af Eugéne Delaplanche, der var Carl 
Jacobsens første marmorindkøb. Og fortsætter med Jerichaus sjælfulde 
skulpturer, kraftfulde franske værker fra neo-barok til Rodins realisme og 
Stephan Sindings patosfulde symbolisme. 
</p><p>
Og så lukkes der af med et meget lille antal eksempler på abstrakt skulptur, 
hvor Robert Jacobsens ’Luftens Grænser’ er det mest ekstreme. Her er kroppen 
kun markeret ved sit fravær. Spændende tænkt, men alt for sparsomt 
illustreret. 
</p><p>
Det er, hvad vi får: blokke og kroppe. En mangfoldighed af former, der om 
aftenen tilmed bliver iscenesat i Glyptotekets nye lyssætning. Men vejen fra 
blok til krop – den handling, som skulle være omdrejningspunktet i 
udstillingen – den berøres kun med ganske få ord, i en diskret tekst på 
væggen bag marmorskærverne. 
</p><h3>
Overladt til sig selv 
</h3><p>
Herefter er man fuldkommen på egen hånd mellem skulpturerne. Der er ingen 
hjælp til at orientere sig. De tematiske forløb i opstillingen er 
fragmenterede og subtile og stiller – for – store krav til det 
forudsætningsløse publikum. 
</p><p>
Og forudsætningsløs er man: Tre gange gik jeg gennem salene og ledte – mere og 
mere forvirret – efter en eller anden form for markør af, at jeg befandt mig 
i en særudstilling om vejen fra sten til skulptur. 
</p><p>
Der var ingen. Ingen vægtekster, ingen skilte, ingen formidling, intet, der 
binder rummene sammen. 
</p><div class="art-quote article-box">
<p class="quote"/>
<blockquote>
<p class="quote-txt">
Larmer en god værktekst virkelig for meget for Glyptoteket?
</p>
</blockquote>
</div><p/><p>
Til sidst greb jeg i desperation det eneste tilgængelige materiale, en blå 
folder med titlen ’Fransk og dansk kunst’. Og dér var planen over ’Fra blok 
til krop’ samt seks udmærkede tekstnedslag om udstillingens hovedværker og 
deres kropsskildring. 
</p><p>
Det havde nok været nemmere at regne ud, hvis folderen havde båret 
udstillingens navn. Og hvis nu teksterne havde været placeret i 
udstillingen, havde der i det mindste været en lille smule fokus på 
forbindelsen mellem blok og krop. 
</p><p>
Jeg var ikke den eneste, der følte, jeg gik glip af noget. Jeg spurgte de 
andre museumsgæster, jeg mødte, og selvom de nød de dejlige skulpturer, 
anede de ikke, at de befandt sig i en særudstilling ved navn ’Fra blok til 
krop’. Men emnet lød rigtig interessant, sagde de, og bad mig om at vise 
vej. 
</p><p>
Jeg har på fornemmelsen, at Glyptoteket har arbejdet efter direktør Flemming 
Friborgs credo om, at kunsten bør opleves gennem fordybelse i værket alene. 
Hvor kommunikationen foregår mellem skulptur og beskuer, uden gøgl, støj og 
kulturhistoriske dogmer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2610990/museer-om-at-saelge-vaerker-fra-lageret-det-er-taet-paa-taabeligt/">Museer om at sælge værker fra 
lageret: »Det er tæt på tåbeligt«</a></p><p>
Men støjer alle museale mellemled? Larmer en god værktekst virkelig for meget 
for Glyptoteket? Er det ikke langt mere forstyrrende for kunstoplevelsen, at 
man sælger udstillingen med en spændende tematisk vinkel, som man så 
underspiller til usynlighed? Og er det ikke spild af særudstilling at 
arbejde så diskret, at publikum ikke opdager den? 
</p><p class=" bl-elem">
Rodins ’Kysset’ viser os, at blokkens forvandling til krop er en nøgle til at 
trænge ind i selve skulpturens idé. Synd, at Glyptoteket har forpasset denne 
mulighed for at gøre ham kunsten efter. 
</p>	
</div>

</div></body></html>
