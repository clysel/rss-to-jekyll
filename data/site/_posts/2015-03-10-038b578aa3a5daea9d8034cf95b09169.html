---
layout:     post
title: 	    "Storbritannien vil beskatte it-giganter med kreativ regnskabsførelse"
post_author:	    Christian Loiborg
post_date:	    Tue, 10 Mar 2015 12:15:40 +0000
post_site:	    www.version2.dk 
post_link:	    http://www.version2.dk/artikel/storbritannien-vil-beskatte-it-giganter-med-kreativ-regnskabsfoerelse-95612?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Den britiske finansminister George Osborne foreslår forud for parlamentsvalget i maj en såkaldt “Google-skat”, der skal muliggøre beskatning af it-giganter, der bruger kreativ regnskabsførelse. Det skriver <a href="http://www.thesundaytimes.co.uk/sto/business/Tech_and_Media/article1528251.ece">Sunday Times</a> ifølge <a href="http://techcrunch.com/2015/03/08/uk-readies-25-google-tax-on-tech-giants-diverted-profits/">TechCrunch</a></p>

<p>Den foreslåede ændring vil gøre det muligt at ramme virksomheder med en strafskat, hvis det vurderes, at virksomheden har flyttet midler ud af landet for at omgå skattelovgivningen eller for at slippe for at betale skat.</p>

<p>Selv om planerne først netop er præsenteret, vil de kunne træde i kraft fra næste måned. Skatteprocenten vil lyde på 25 procent - fem procentpoint højere end den almindelige virksomhedsskat i Storbritannien, der lyder på 20 procent. Derudover vil finansministeren tvinge multinationale virksomheder til at oplyse om omsætning og profit på landeniveau.</p>

<p>Ændringen forventes at være gældende for virksomheder, der omsætter for mere end £250 millioner, svarende til tæt på 2,6 milliarder kroner. Samlet regnes der med, at dét vil indbringe 10 milliarder skattekroner på fem år.</p>
  </section></div></body></html>
