---
layout:     post
title: 	    "Tre er ramt af skud i Field's"
post_author:	    
post_date:	    Wed, 18 Mar 2015 12:23:21 +0100
post_site:	    politiken.dk 
post_link:	    http://politiken.dk/indland/ECE2593107/tre-er-ramt-af-skud-i-fields/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tre personer er blevet ramt af skud ved indkøbscentret Field's på Amager. 
</p><p>
Skudepisoden fandt sted i parkeringskælderen under indkøbscentret. 
</p><p>
Det oplyser Københavns Politi. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/fields-300_921759a.gif" alt="" border="0"/></span>
Politiet oplyser videre, at skyderiet har været en del af et opgør mellem to 
bandegrupperinger. 
</p><p>
Ifølge politiet skal i alt otte personer have været involveret i opgøret, der 
ikke kun kulminerede med skud, men også knivstik. 
</p><p>
Tre personer er angiveligt blevet anholdt i sagen på nuværende tidspunkt. 
</p><p/><h3>
Opgør begyndte i centret 
</h3><p>
Politiet fik meldingen om skyderiet kort før klokken 12. 
</p><p>
»Alt tyder på, at to banderelaterede grupper er stødt sammen i indkøbscentret. 
Det kulminerede i p-kælderen, hvor der blev afgivet et endnu ukendt antal 
skud«, skriver Københavns Politi i en pressemeddelelse. 
</p><p>
»Tre personer blev såret af henholdsvis skud og knivstik. En blev ramt i 
ryggen, en i maven og en i armen«, skriver politiet videre. 
</p><p>
Det er endnu ingen offentliggjorte oplysninger om de såredes tilstand. 
</p><h3>
En person pågrebet oppe på taget 
</h3><p>
Uden for centret står Politikens reporter Johan Moe Fejerskov. 
</p><p>
Han fortæller, at der er en ambulance og omkring syv politibiler ved centrets 
bagindgang, som er der, hvor man kan køre ned til parkeringskælderen. 
</p><p>
Politiet har spærret området af, og folk nægtes adgang til centret. 
</p><p>
Politikens reporter fortæller også, at politiet oppe på taget af Field's 
parkeringsanlæg har pågrebet en mand, som de har pakket ind i slags hvid 
plastikdragt. 
</p><p>
»Man kan se, at han bevæger sig«, fortæller Politikens reporter på stedet. 
</p><h3>
»Folk sidder og drikker kaffe«
</h3><p/><p>
Butiksansatte i indkøbscentret fortæller til Politiken, at der endnu ikke 
blevet meldt noget ud i højtalersystemet inde i centret, så kunder handler 
stadig i centrets butikker. 
</p><p>
»Folk sidder og drikker kaffe og shopper stadigvæk her på første sal«, 
fortæller Lene Møller Frederiksen, der er butikschef i tøjbutikken Esprit. 
</p><p class=" bl-elem">
»Der er en mærkelig stemning, for det er ikke alle, der ved, at der har været 
skyderi, fordi der ikke er blevet meldt noget ud. Vi ansatte herinde i 
butikken fik det kun at vide, fordi der var en anden af vores butikker i 
Vejle, som ringede og spurgte, om vi var okay«, siger butikschefen. 
</p>	
</div>
</div></body></html>
