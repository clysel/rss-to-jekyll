---
layout:     post
title: 	    "Kronprins joker med IOC-præsidentens ekstra kilo"
post_author:	    
post_date:	    Thu, 05 Mar 2015 19:34:28 +0100
post_site:	    politiken.dk 
post_link:	    http://politiken.dk/sport/ECE2575422/kronprins-joker-med-ioc-praesidentens-ekstra-kilo/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Præsidenten for den internationale olympiske komité (IOC), Thomas Bach, var 
torsdag i Danmark for at åbne en kongres i Idrættens Hus i Brøndby. 
</p><p>
Den fornemme gæst nåede blandt andre at trykke hånd med IOC-kollegaen, 
kronprins Frederik, inden de to gik på talerstolen. 
</p><p><b class="ext-link">Læs også</b><a class="embeddedlink" href="http://politiken.dk/sport/ECE2513318/ioc-praesidenten-taler-om--de-nye-olympiske--vinde-i-danmark/">IOC-præsidenten taler om de 
nye olympiske vinde i Danmark</a></p><p>
Herfra kunne Bach orientere tilhørerne om, at kronprinsen havde givet ham 
dårlig samvittighed, da de kort forinden mødte hinanden på parkeringspladsen 
uden for Idrættens Hus. 
</p><p>
»Det er en stor fornøjelse at være tilbage i København og være her i dag. Og 
det er en endnu større fornøjelse at være her med min IOC-kollega - 
kronprins Frederik tak for den varme velkomst. Vi havde godt nok en samtale 
lige før, hvor du gav mig dårlig samvittighed«. 
</p><p><b class="ext-link">Læs også</b><a class="embeddedlink" href="http://politiken.dk/sport/ECE2484431/kronprinsen-jeg-blev-et-helt-menneske-i-froemandskorpset/">Kronprinsen: Jeg blev et helt 
menneske i frømandskorpset</a></p><p>
»I ved alle, at jeres kronprins er meget diplomatisk, så da han så mig stige 
ud af bilen, kiggede han på mig og spurgte bekymret; »har du nok tid til at 
træne?« Jeg forstod budskabet, min kære ven«, fortalte Thomas Bach og modtog 
en del grin fra salen, inden han ønskede kronprins Frederik held og lykke 
med deltagelsen i Wasa-løbet i den kommende weekend. 
</p><h3>
Beundrer kronprinsen 
</h3><p>
Efter sin tale og et møde med formanden for Danmarks Idrætsforbund (DIF), 
Niels Nygaard, fortalte Thomas Bach, at han har et godt forhold til 
kronprinsen. 
</p><p>
»Han er en god sportsmand, og jeg beundrer, at han lige nu forbereder sig til 
Wasa-løbet og overvejer et maraton til sommer og noget lignende på cykel. 
Han er meget aktiv og taler ikke kun om den olympiske ånd. Han lever den 
olympiske ånd«, siger IOC-præsidenten. 
</p><p><b class="ext-link">Læs også</b><a class="embeddedlink" href="http://politiken.dk/motion/ECE2527422/langrend-er-blevet-cool-fra-nisseski-til-benhaard-motion/">Langrend er blevet cool: Fra 
nisseski til benhård motion</a></p><p>
Thomas Bach fortæller, at kronprinsen deltager i debatterne i IOC på linje med 
alle øvrige medlemmer. 
</p><p>
»Han kan deltage i alle diskussioner, fordi IOC er neutrale, når det kommer 
til politik. Han kan frit deltage i debatten«, siger Bach. 
</p><p class=" bl-elem">
Tyskeren forlod hurtigt kongressen i Brøndby, hvor dansk idræt frem til på 
lørdag blandt andet skal diskutere, om 'idrætten kan redde verden'. 
</p>	
</div>
</div></body></html>
