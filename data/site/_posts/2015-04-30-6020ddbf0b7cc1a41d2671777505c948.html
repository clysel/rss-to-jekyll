---
layout:     post
title: 	    "Thorning lancerer dagpengeudspil med indrømmelser"
post_author:	    
post_date:	    Thu, 30 Apr 2015 21:50:17 +0200
post_site:	    politiken.dk 
post_link:	    http://politiken.dk/indland/politik/ECE2650987/thorning-lancerer-dagpengeudspil-med-indroemmelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter pres fra store dele af det socialdemokratiske bagland, de faglige 
organisationer og ikke mindst regeringens støttepartier fremlægger 
statsminister Helle Thorning-Schmidt (S) nu sit bud på, hvordan et 
fremtidigt dagpengesystem skal se ud.
</p><p>
I en mail, der rundsendes til de socialdemokratiske folketingsmedlemmer 
torsdag aften, skriver statsministeren, at hun blandt andet vil ændre på 
reglerne for at genoptjene retten til dagpenge. Med dagpengereformen fra 
2010 blev genoptjeningskravet hævet fra 26 til 52 ugers arbejde.
</p><p>
»Reglerne for genoptjening fungerer ikke godt nok. Derfor skal 
genoptjeningsreglerne nytænkes«, skriver Helle Thorning-Schmidt i mailen, 
som <a href="http://www.dr.dk/Nyheder/Politik/2015/04/30/185029.htm" target="_blank">DR 
Nyheder</a> er i besiddelse af.
</p><h3>
Incitament til korte ansættelser
</h3><p>
Hidtil har Helle Thorning-Schmidt kun meldt ud, at hun afventer 
dagpengekommissionens forslag til september og erklæret, at et nyt 
dagpengesystem skal være »bedre« og sikre, at færre falder ud.
</p><p>
Statsministeren skriver også i mailen, at »lønmodtagerne skal have et 
incitament til at tage korte ansættelser. Det er uholdbart, hvis det ikke 
kan betale sig for dagpengemodtagere at tage et job uanset længde«.
</p><p>
De to punkter flugter fuldstændig med hovedorganisationerne LO og FTF's bud på 
en ændring af dagpengesystemet. For 14 dage siden fremlagde de samlet et 
notat, hvor der blandt andet stod, at »det skal være lettere at optjene og 
genoptjene retten til dagpenge«, og »reglerne skal ændres, så ekstra arbejde 
altid forlænger retten til dagpenge i tilfældet af arbejdsløshed«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2628078/fagbevaegelsens-top-presser-regeringen-med-dagpengeudspil/">Fagbevægelsens top presser 
regeringen med dagpengeudspil</a></p><p>
I mailen skriver statsministeren også, at et ændret dagpengesystem ikke må 
blive dyrere, end det er i forvejen, sådan som det også står på opgavelisten 
for dagpengekommissionen.
</p><p>
I det sidste punkt på listen understreger Helle Thorning-Schmidt, at hun vil 
arbejde for et system, der skal holde i mange år.
</p><p>
»Derfor er det vigtigt for os, at der findes en løsning, som et bredt flertal 
står bag«, skriver hun.
</p><p>
Det er desuden værd at bemærke, at statsministeren ikke nævner længden af 
dagpengeperioden i mailen til de socialdemokratiske medlemmer. Med 
dagpengereformen blev den halveret fra fire til to år.
</p><h3>
Vedvarende mareridt
</h3><p>
Spørgsmålet om dagpengene har igennem hele denne valgperiode hjemsøgt 
regeringen.
</p><p>
Socialdemokraterne slog i valgkampen i 2011 på, at dagpengereglerne skulle 
forbedres efter dagpengereformen, der blev gennemført af VK-regeringen, 
Liberal Alliance, Dansk Folkeparti og de radikale.
</p><p>
Reformen halverede dagpengeperioden fra fire til to år og fordoblede 
genoptjeningskravet fra 26 til 52 ugers arbejde.
</p><p>
Siden regeringen overtog i 2011 har den i flere omgange forsøgt at afbøde og 
udskyde virkningen af dagpengereformen – blandt andet med flere akutpakker 
og en midlertidig arbejdsmarkedsydelse.
</p><p><b class="ext-link">SIGGE WINTHER</b><a class="embeddedlink" href="http://politiken.dk/indland/politik/skyggekabinettet/ECE2634936/kompromis-om-dagpenge-thorning-og-pia-olsen-dyhr-i-skaenderi-paa-boefhuset-mash/">Kompromis om dagpenge: Thorning og 
Pia Olsen Dyhr i skænderi på bøfhuset MASH</a></p><p>
Senest blev det i forbindelse med forhandlingerne om finansloven for 2015 
aftalt mellem regeringen, SF og Enhedslisten at indføre en ny, midlertidig 
kontantydelse målrettet ledige, der opbruger retten til dagpenge og 
midlertidig arbejdsmarkedsydelse.
</p><p>
De er sikret forsørgelse i sammenlagt op til tre år.
</p><p>
I juni 2014 nedsatte regeringen dagpengekommissionen, der fik til opgave at 
komme med anbefalinger til »et nyt og mere tidssvarende dagpengesystem«.
</p><p>
Forslagene fra kommissionen skulle oprindeligt have været leveret ved 
årsskiftet 2015-16, men Helle Thorning-Schmidt valgte at fremrykke det til 
september i år.
</p><p class=" bl-elem">
I 2010 lød vurderingen fra Finansministeriet, at maksimalt 4.000 ledige hvert 
år ville miste dagpengene. De reelle tal har dog vist at være væsentligt 
højere – de seneste to år har knap 51.000 mistet retten til dagpenge.
</p>	
</div>

</div></body></html>
