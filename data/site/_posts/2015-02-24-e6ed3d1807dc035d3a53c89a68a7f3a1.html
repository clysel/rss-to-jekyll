---
layout:     post
title: 	    "Statue af kvinde med svingende håndtaske skaber ballade"
post_author:	    
post_date:	    Tue, 24 Feb 2015 11:23:46 +0100
post_site:	    politiken.dk 
post_link:	    http://politiken.dk/kultur/ECE2558846/statue-af-kvinde-med-svingende-haandtaske-skaber-ballade/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var under en nazistdemonstration i 1985, at den 38-årige Danuta Danielsson 
på hjørnet af Norrgatan og Kronobergsgatan i den sydsvenske by Växjö tog 
sigte med sin håndtaske og ramte en af nynazisterne lige i nakken. 
</p><p>
Danuta Danielsson var født i Polen, og hendes mor sad i tysk 
koncentrationslejr under Anden Verdenskrig, så motivationen fejlede ikke 
noget.
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/kunstanmeldelser/ECE2558831/350-aar-senere-forbloeffer-rembrandt-stadig/">350 år senere forbløffer 
Rembrandt stadig</a></p><p>
Billedet blev taget af fotografen Hans Runesson og bragt næste dag i Dagens 
Nyheter. Det blev årets pressefoto samme år og senere kåret til århundredets 
bedste pressebillede i Sverige.
</p><p>
Nu har kunstneren Susanna Arwin skabt en statue, der viser Danuta Danielsson i 
det afgørende øjeblik. Værket har fået titlen ’Civilkuragens moder’ og 
skulle efter planen opstilles i Växjö. Men så gik der politik i sagen.
</p><p>
Kultur- og fritidsudvalget i Växjö har netop meddelt, at den statue er for 
voldsom og under ingen omstændigheder skal op og stå i byen. For som 
udvalgsformand Eva Johansson fra Centerpartiet siger i et debatindlæg i 
Smålandsposten:
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/udstilling/ECE2537949/fotograf-arbejdede-sig-gennem-7500-kilometer-kyststraekning/">Fotograf arbejdede sig gennem 
7.500 kilometer kyststrækning</a></p><p>
»Jeg mener, det er vigtigt at møde anderledestænkende med ord og samtale, ikke 
med våben ...«.
</p><p>
Denne beslutning har skabt en vis ballade i Sverige. ikke mindst på 
kulturredaktionen på Dagens Nyheter.
</p><p>
Og i den noget mindre svenske by Sigtuna, som ligger længere mod nord og ret 
tæt på Stockholm. Her har man tilbudt at købe og opstille statuen, og den 
socialdemokratiske borgmester Lars Bryntesson argumenterer, ifølge Dagens 
Nyheter, sådan her for beslutningen:
</p><p class=" bl-elem">
»Det er vigtigt for os at markere både ytringsfrihed og alles lige værd ved 
blandt andet at støtte kulturytringer med et budskab som dette«. 
</p>	
</div>
</div></body></html>
