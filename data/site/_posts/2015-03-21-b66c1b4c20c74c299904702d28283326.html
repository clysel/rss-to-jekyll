---
layout:     post
title: 	    "2024-legene kan rykke til Danmarks forhave"
post_author:	    
post_date:	    Sat, 21 Mar 2015 15:00:55 +0100
post_site:	    politiken.dk 
post_link:	    http://politiken.dk/sport/ECE2598156/2024-legene-kan-rykke-til-danmarks-forhave/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var en formsag, da 410 stemmeberettigede tyske idrætsledere lørdag på et 
møde i Frankfurt enstemmigt besluttede sig for at sende millionbyen Hamburg 
bare 170 km fra den dansk-tyske fastlandsgrænse ind i OL-ræset som den 
officielle tyske kandidat til sommerlegene i 2024. 
</p><p>
Allerede mandag havde den tyske olympiske komité anbefalet ledere og officials 
i en lang række specialforbund at stemme på Hamburg frem for hovedstaden 
Berlin. 
</p><p>
»Det gør ondt, at det ikke blev os, men nu vil vi koncentrere os om at støtte 
Hamburg«, siger Berlins borgmester Michael Müller. 
</p><p>
Med dagens afstemning i Frankfurt er det kun lokalbefolkningen på 1,7 
millioner indbyggere, der kan spænde ben for Hamburgs olympiske bud. Der 
skal således afholdes en afstemning blandt byens indbyggere, hvor de seneste 
meningsmålinger viser en opbakning til OL-projektet fra 64 procent af 
indbyggerne. 
</p><p>
På mødet i Frankfurt blev det endvidere besluttet, at såfremt Hamburg ikke 
skulle blive valgt som OL-værter i 2024, så skal byen op på hesten igen og 
prøve at sikre sig legene i 2028. 
</p><h3>
Københavnerforbindelsen 
</h3><p>
Hamburg bare ligger to timers kørsel fra Sønderjylland og når 
Femernforbindelsen står færdig i 2021 vil det formentligt være muligt at 
rejse med højhastighedstog fra København til Hamburg på den gode side af tre 
timer. <br/><br/>
Den danske hovedstads overborgmester Frank Jensen (S) har gennem længere tid 
været i dialog med sin borgmesterkollega og partikammerat i Hamburg, Olaf 
Scholz. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00922/Beijing_Olympics_Sw_922737j.jpg" alt="" border="0"/><span class="caption"><span class="f-img-caption">1972. 
</span>Da München var tysk OL-vært for 43 år siden, skrev den amerikanske svømmer Mark Spitz historie ved at blive den første atlet til at vinde syv guldmedaljer ved det samme OL. – Arkivfoto: AP.</span></span>
Frank Jensen forklarede således til Politiken kort før jul, at han er 
interesseret i at udvikle relationerne til bystyret i Hamburg – også i 
forbindelse med et OL-værtskab. <br/><br/>
»Det skal være klart, at det er Hamburg, der har værtskabet, men hvor <a href="http://politiken.dk/sport/ECE2483566/koebenhavn-kan-komme-i-spil-som-juniorpartner-ved-ol-i-2024/">København 
kan være medarrangør</a> på nogle af de idrætsgrene, hvor vi helt 
naturligt har nogle fordele. For eksempel i forhold til sejlsport«, sagde 
Frank Jensen for tre måneder siden. <br/><br/>
Rom og Boston er ligeledes officielle kandidater til at afvikle legene i 2024. 
Kandidatbyer - Paris, Doha, Istanbul og Baku anses for at være andre mulige 
bejlere - kan melde sig frem til 15. september. Beslutningen om, hvem der 
får værtskabet, tages ved den 130. session i den internationale olympiske 
komité på et møde i Lima, Peru, 15. september 2017. 
</p>	
</div>
</div></body></html>
