---
layout:     post
title: 	    "EU-boss får kritik for at give embedsmænd mundkurv på"
post_author:	    
post_date:	    Wed, 01 Apr 2015 22:31:36 +0200
post_site:	    politiken.dk 
post_link:	    http://politiken.dk/udland/ECE2614510/eu-boss-faar-kritik-for-at-give-embedsmaend-mundkurv-paa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00925/NYnetjuncker_925685w.jpg" alt="Foto: AP"/></div>
<p class="caption ">
<span class="f-img-caption">Foto:</span> AP
</p>
</div>
<p>
Det var med løfter om mere åbenhed og bedre kommunikation, at luxembourgeren 
Jean-Claude Juncker overtog magten i EU-kommissionen sidste efterår, men i 
realiteten er der sket det modsatte, advarer eksperter. 
</p><p>
Topstyring, politisk spin og forbud mod at udtale sig har skabt et mere lukket 
system, der gør det sværere for medierne at informere de europæiske borgere 
ordentligt om unionens arbejde.
</p><p>
Den udvikling advarer også Danmarks tidligere kommissær Connie Hedegaard nu 
imod. Blandt de nye tiltag er, at almindelige embedsmænd i kabinetter og 
generaldirektorater ikke længere må tale med journalister uden særlig 
tilladelse.
</p><p>
»Hvis journalister ikke kan ringe til en embedsmand, som kan forklare, hvad 
der er faktuelt rigtigt og forkert, før journalisten går videre til den 
politisk ansvarlige, så risikerer man at få dårligere kommunikation i stedet 
for bedre kommunikation«, siger Connie Hedegaard, der var EU’s kommissær for 
klimapolitik fra 2009 indtil oktober sidste år.
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/poulaaroee/ECE2485580/jean-claude-juncker-er-en-skamplet-paa-eu/">Jean-Claude Juncker er en 
skamplet på EU</a></p><p>
Connie Hedegaard kritiserer samtidig, at Juncker i sin iver efter at styre al 
information har ændret på EU’s talsmandstjeneste. De 28 kommissærer har ikke 
længere hver deres talsperson som i den tidligere kommission under José 
Manuel Barroso. I stedet skal de deles om 13 talspersoner i den nye 
kommission.
</p><p>
Talspersonerne har dermed fået mindre adgang til at specialisere sig i den 
viden, de nu skal formidle på flere forskellige meget komplicerede områder, 
påpeger Connie Hedegaard.
</p><h3>
»Kampagneapparat« for Juncker
</h3><p>
»Reelt betyder det, at hver af de skiftende talsmænd ikke kan være godt nok 
inde i tingene til at sige noget fornuftigt om flygtningestrømme den ene dag 
og om græsk gæld den næste«, siger den tidligere klimakommissær:
</p><p>
»Er kommissionen helt sikker på, at det her giver medierne mulighed for at 
lave en mere kvalificeret EU-dækning? Det ville jeg ikke føle mig overbevist 
om«.
</p><p>
Connie Hedegaards advarsel bakkes op af en række velplacerede kilder i den 
nuværende kommission, som Politiken har talt med. De beskriver, hvordan 
næsten alle tidligere talsmænd er blevet smidt ud og erstattet med 
Jean-Claude Junckers »politiske venner«. Og hvordan al kommunikation udadtil 
i modsætning til tidligere nu skal godkendes helt i toppen af Junckers 
kabinetschef og tidligere kampagneleder, tyskeren Martin Selmayr.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/fokus_oekonomi/Luxembourg_laekage/ECE2483495/formodet-kilde-til-luxleaks-skandalen-er-sigtet-i-luxembourg/">Formodet kilde til 
#LuxLeaks-skandalen er sigtet i Luxembourg</a></p><p>
»Det er hele er blevet til et permanent kampagneapparat for Jean-Claude 
Juncker selv«, siger en kilde i kommissionen.
</p><p>
Det er ikke godt nyt, hverken for det ofte udskældte EU eller for de 
europæiske befolkninger, advarer en af verdens førende eksperter i politisk 
kommunikation, hollandske Claes de Vreese.
</p><div class="art-quote article-box">
<p class="quote"/>
<blockquote>
<p class="quote-txt">
Reelt betyder det, at hver af de skiftende talsmænd ikke kan være godt 
nok inde i tingene 
</p>
<p class="sender">
Connie Hedegaard, tidl. EU-kommissær 
</p>
</blockquote>
</div><p>
I forsøget på politisk styring af offentlighedens adgang til information om EU 
vælger Juncker-kommissionen en »model, som ligner noget, virksomheder 
anvendte i 1980’erne«, siger han.</p><p>
»Internt i kommissionen har man sikkert sagt: ’Hvis vi strømliner 
kommunikationen, kan vi styre informationsstrømmen og skabe den offentlige 
debat på vores betingelser’. Men i virkeligheden kan det skabe en fattigere 
offentlig debat, som ikke kan være hensigten med EU«, siger Claes de Vreese, 
der er professor ved Amsterdams Universitet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/fokus_oekonomi/Luxembourg_laekage/ECE2482463/ny-aftale-mod-skattely-skat-faar-lov-at-loebe-fra-sine-aftaler/">Ny aftale mod skattely: Skat 
får lov at løbe fra sine aftaler</a></p><p>
Mark Ørsten, professor i journalistik ved Roskilde Universitet, er helt enig.
</p><p>
»Hvis kommissionen fortsætter i den nuværende retning, bliver offentligheden 
faktafattig. Så bliver alle EU-spørgsmål til debatter for eller imod, som 
man sjældent bliver klogere af«, siger han.
</p><p>
Kommissionens nye talsmandstjeneste kan slet ikke genkende kritikken, siger 
vicecheftalskvinde Mina Andreeva. 
</p><p>
Hun påpeger blandt andet, at Junckers hold har haft succes med at få 
kommissærerne selv til at optræde meget oftere ved pressemøder: Dobbelt så 
mange optrædener som i de første 100 dage af den tidligere kommissions 
levetid. »Ser man på fakta, statistik og den feedback, vi har fået, er det 
grundløst at påstå, at Juncker ’prøver at styre kommunikationen fra 
toppen’«, siger Mina Andreeva.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/fokus_oekonomi/Luxembourg_laekage/ECE2481590/juncker-strakte-sig-langt-for-at-faa-amazon-til-luxembourg/">Juncker strakte sig langt for 
at få Amazon til Luxembourg</a></p><p>
Hun betegner det som »overdrevet«, at det decimerede korps af talspersoner 
skulle mangle viden om deres områder. 
</p><p>
»Vi har 30 presseofficerer til at støtte det tekniske arbejde, så det er ikke 
rigtigt«, siger hun.
</p><p>
Mina Andreeva betegner det også som »usandt«, at andre embedsmænd i 
kommissionen ikke må tale med medierne længere. Hun påpeger, at der er 
oprettet en ny funktion som kommunikationsrådgiver i kommissærernes 
kabinetter.
</p><p class=" bl-elem">
»De folk taler jævnligt med journalister, og det opfordrer vi dem til«, siger 
hun.
</p>	
</div>

</div></body></html>
