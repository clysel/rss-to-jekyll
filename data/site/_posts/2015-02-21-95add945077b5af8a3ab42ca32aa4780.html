---
layout:     post
title: 	    "Swansea tager endnu en sejr mod Manchester United"
post_author:	    
post_date:	    Sat, 21 Feb 2015 17:57:11 +0100
post_site:	    politiken.dk 
post_link:	    http://politiken.dk/sport/fodbold/premierleague/ECE2557382/swansea-tager-endnu-en-sejr-mod-manchester-united/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Premier League</p>
<p class="last-res">Seneste kampe</p>
<p class="period">Stillingen</p>





</div>
<p>
Manchester Uniteds defensiv matchede navnet på Swanseas Liberty Stadium, for 
manager Louis van Gaals mænd tog sig nogle gevaldige friheder i 
markeringsarbejdet, hvilket banede vej for en uventet triumf til 
hjemmeholdet, der vandt med samme cifre som i sæsonåbningen for syv måneder 
siden - 2-1. 
</p><p>
Efter en god Swansea-start sørgede tre hurtige United-afleveringer på et par 
sekunder for, at Ander Herrera fik frit skud fra 16 meter, hvorfra spanieren 
flot bragte gæsterne foran i 28. minut, mens Ki Sung-yueng umiddelbart efter 
konverterede Jonjo Shelveys indlæg til udligning. 
</p><p>
I løbet af 2. halvleg voksede Manchester Uniteds pres på det walisiske 
mandskab, der forsvarede sig med næb og kløer - og små 20 minutter før tid 
stjal Swansea så sejren, da Jonjo Shelveys forsøg fra distancen ufrivilligt 
blev rettet af via Bafetimbi Gomis' pandebrask og gik i mål. 
</p><p>
Da Arsenal samtidigt slog Crystal Palace på udebane med 2-1, falder United 
tilbage på tabellens fjerdeplads, og kan søndag ryge ned som nummer fem, 
hvis får point mod Liverpool. 
</p><p class=" bl-elem">
Topholdet Chelsea satte en 1-0-føring over styr på hjemmebane mod Burnley, der 
udlignede ti minutter før tid, og således fik 1-1 og et uventet point. 
</p>	
</div>
</div></body></html>
