---
layout:     post
title: 	    "Chelsea advarer mod antisemitisme til Liga Cup-finale"
post_author:	    
post_date:	    Thu, 26 Feb 2015 12:40:41 +0100
post_site:	    politiken.dk 
post_link:	    http://politiken.dk/sport/fodbold/premierleague/ECE2564668/chelsea-advarer-mod-antisemitisme-til-liga-cup-finale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Premier League</p>
<p class="last-res">Seneste kampe</p>
<p class="period">Stillingen</p>





</div>
<p>
Den engelske fodboldklub Chelsea FC er forud for søndagens Capital One 
Cup-finale ude med en løftet pegefinger til sine fans om at støtte holdet på 
en positiv måde og undlade antisemitiske smædesange mod modstanderen 
Tottenham Hotspur. 
</p><p>
Udmeldingen kommer efter, at en gruppe Chelsea-fans i sidste uge var 
indblandet i en racistisk episode i Paris i forbindelse med Champions League 
opgøret mod Paris Saint-Germain. 
</p><p><b>Et opgør med antisemitisme</b></p><p>
Tottenham er kendt for at have rødder i det jødiske samfund, og kampe mellem 
de to lokalrivaler har ofte været præget af racisme på tribunerne. 
</p><p>
»Kampen mellem Chelsea og Tottenham har historisk set ofte medført en 
ubehagelig antisemitisk stemning, som ikke har nogen plads i fodbold eller 
andre steder i samfundet. Derfor beder vi alle fans om udelukkende at støtte 
holdet på en positiv måde«, skriver Chelsea FC på sin hjemmeside. 
</p><p><b class="ext-link">BEKYMRING:</b><a class="embeddedlink" href="http://politiken.dk/sport/ECE2555196/sportsdoegnet-chelsea-overvejer-livstidskarantaener-efter-racisme-i-metroen/">Chelsea overvejer livstidskarantæner 
efter racisme i metroen</a></p><p>
Efter episoden i Paris, hvor en gruppe fans forhindrede en sort mand i at 
træde ind i et tog, mens de sang racistiske sange, har Chelsea givet fem 
tilhængere karantæne, og klubben er klar til at slå hårdt ned på racisme 
igen hvis nødvendigt. 
</p><p><b>Retsforfølgelse kan komme på tale</b></p><p>
»Hvis vi modtager beviser for, at tilhængere har deltaget i anti-semitisme 
eller nogen anden form for diskriminerende opførsel, så vil vi ikke tøve med 
at tage sanktioner i brug, inklusiv retsforfølgelse«, siger klubben og 
fortsætter: 
</p><p class=" bl-elem">
»Chelsea FC er stolt af diversiteten i vores klub, og vi anerkender lighed på 
tværs af race, køn, seksualitet, handicap og religion. Vi er her alle af den 
samme grund, og det er at støtte vores hold«. 
</p>	
</div>
</div></body></html>
