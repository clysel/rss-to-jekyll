---
layout:     post
title: 	    "Forfattere giver Carl Nielsens liv og musik levende ord med på vejen"
post_author:	    
post_date:	    Tue, 17 Mar 2015 13:36:23 +0100
post_site:	    politiken.dk 
post_link:	    http://politiken.dk/kultur/boger/faglitteratur_boger/ECE2590619/forfattere-giver-carl-nielsens-liv-og-musik-levende-ord-med-paa-vejen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Carl Nielsen – Et overblik</h4>
<h5>
Torben Enghoff</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p>
Nyt Nordisk Forlag Arnold Busck. 250 s. 249,95 kr. Har du Pluskort, får du 15 
procent rabat på lagerførte bøger i Boghallen eller fri levering hos 
Saxo.com. Læs mere på politiken.dk/plus.
</p><p class=" bl-elem">
.
</p>
</div>
</div><div class="art-fakta article-box">
<h4 class="">
Den lille Carl Nielsen</h4>
<h5>
Peter Dürrfeld</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div><p>
Informations Forlag. 139 s. 150 kr. Har du Pluskort, får du 15 procent rabat 
på lagerførte bøger i Boghallen eller fri levering hos Saxo.com. Læs mere på 
politiken.dk/plus
</p></div>
</div><p>
Det er 150-året for Carl Nielsens fødsel i år, og på bogfronten blev det runde 
år markeret straks i januar med udgivelsen af de to sidste af de i alt 12 
murstenstykke bind, der gør ’Carl Nielsen Brevudgaven’ komplet. 
</p><p>
Dette enorme arbejde betyder noget for begge de to nyeste danske udgivelser om 
Nielsen og hans musik, der frister på boghandlernes hylder i Nielsen-året. 
Men ingen af dem har taget noget, der nærmer sig den fulde konsekvens af 
det, og det er en skam. For netop med den enorme brevudgave – og først med 
den – er kildegrundlaget for den store, grundige og afbalancerede Carl 
Nielsen-biografi, vi stadig savner, endelig bragt til veje. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2508737/kolossalt-portraet-af-danmarks-mest-beroemte-komponist-er-knusende-aerligt/">Kolossalt portræt af Danmarks 
mest berømte komponist er knusende ærligt</a></p><p>
I stedet har to danskere udgivet hver sin langtfra epokegørende, men så meget 
desto mere begejstringsbårne og personligt prægede bog om Carl Nielsen. Og 
selv om ingen af dem imødekommer savnet af en grundig biografi som dem, 
først pianisten Erik Tawaststjerna og senest musikvidenskabskvinden Glenda 
Dawn Goss har udgivet om Carl Nielsens jævnaldrende kollega Jean Sibelius, 
kan begge tjene til inspiration, hvis man vil i gang med at interessere sig 
for Carl Nielsen og hans musik. 
</p><h3>
Gjorde rent efter senromantikken 
</h3><p>
Torben Enghoff er professionel saxofonist, komponist og medlem af Carl Nielsen 
Selskabets bestyrelse, og hans overblik over Carl Nielsen, som han har kaldt 
sin bog, er et velinformeret forsvar for en kunstner, hvis musik forfatteren 
åbenlyst er begejstret for. Faktisk erklærer Torben Enghoff sin kærlighed 
til komponisten i bogens forord, så videnskabelig objektivitet skal man ikke 
lede efter her. Tværtimod indledes bogen med en veloplagt overflyvning af 
vigtige begivenheder i Carl Nielsens biografi og nogle betragtninger om 
væsentlige aspekter af hans stil og placering i dansk musikhistorie, der 
både får afskrevet datidens senromantiske musik som »harmonisk klister« og 
etableret Carl Nielsen som manden, der gjorde rent efter senromantikken, »så 
danskerne fik lov at genopdage linjen, melodien«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2573099/hipsterkvartet-fremhaevede-knaster-og-splinter-i-carl-nielsens-musik/">Hipsterkvartet fremhævede 
knaster og splinter i Carl Nielsens musik</a></p><p>
Hermed får Torben Enghoff valgt side i en musikalsk værdidiskussion, der var 
aktuel i Carl Nielsens samtid, og som fik ham til med årene at tage afstand 
fra ikke mindst Wagners musik. Hvad Torben Enghoff herefter leverer, og hvad 
der fylder langt mest i bogen, er en gennemgang af Carl Nielsens musikalske 
produktion, værkgruppe for værkgruppe. Fra symfonierne og de to operaer helt 
ned til den musik, Carl Nielsen skrev til åbningen af Østerbro Svømmehal i 
1930, året inden sin død. 
</p><p>
Forfatteren kender åbenlyst Carl Nielsens liv og værk godt, og som komponist 
er han i stand til at behandle musikken kompetent. Han giver også sit 
subjektivt kommenterede overblik over den eksisterende Nielsen-litteratur, 
og så kan man diskutere bogens talesprogsprægede formuleringer. Vendinger 
som »det kører for Carl Nielsen« og beskrivelsen af, hvordan 
samarbejdspartneren Jeppe Aakjær »ikke kan få armene ned« vil nok på mange 
virke ufrivilligt morsomme. 
</p><div class="art-quote article-box">
<p class="quote"/>
<blockquote>
<p class="quote-txt">
Torben Enghoff er reel nok til at runde de relevante indvendinger mod Nielsens 
musik
</p>
</blockquote>
</div><p>
Konstateringen af, at det ifølge forfatteren ikke er »ualmindeligt at støde på 
en vis portion mopset irritation over Carl Nielsens status« blandt nutidens 
danske komponister, er på en gang tendentiøs i sin brug af ordet ’mopset’ og 
central for bogen. Faktum er nemlig, at Torben Enghoff er reel nok til at 
runde de relevante indvendinger mod Nielsens musik, som flere, herunder 
denne anmelder, gennem årene har givet udtryk for. Først og fremmest i 
forbindelse med den til tider tvivlsomme håndværksmæssige finish, der er 
kendetegnende for Nielsens orkestermusik, og som komponisten Enghoff 
selvfølgelig kan gennemskue og derfor også skriver om, selv om han gør sig 
sine anstrengelser for at nedtone den.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2390479/biografi-traekker-hustruen-ud-af-carl-nielsens-skygge/">Biografi trækker hustruen ud 
af Carl Nielsens skygge</a></p><p>
Torben Enghoff er en god formidler, der husker at forklare musikalske begreber 
og andet indforstået for den forudsætningsløse læser. At hans bog skulle 
give mere overblik end for eksempel Steen Chr. Steensens eksisterende Carl 
Nielsen-biografi, virker ikke umiddelbart indlysende, men den er nem at 
orientere sig i, og den giver Nielsens liv og musik personlige, levende ord 
med på vejen. 
</p><h3>
Mindre stærkt introduktionsskrift 
</h3><p>
Den anden Carl Nielsen-bog, der skal samles op i denne forbindelse, udkom i 
efteråret og hedder ’Den lille Carl Nielsen’. Den er skrevet i et lige så 
tilgængeligt sprog af skakekspert og musikanmelder Peter Dürrfeld. Her 
finder man mange af de samme historier om for eksempel operaernes 
tilblivelse. Blot er de personlige vurderinger og analyser af musikken 
svagere, og bogen rummer flere fejl. 
</p><p>
Kuriøse detaljer som oplysningen om, at forfatteren selv bor på Østerbro, hvor 
Carl Nielsen har fået en sidevej opkaldt efter sig, generer jo i og for sig 
ikke, og betragtningen om, at fremdrift er et centralt element i Nielsens 
musik, er absolut relevant. Men selv om også denne bog bruger mange af de 
eksisterende primær- og sekundærkilder, virker de gennemgående henvisninger 
til en ukomplet trykt værkfortegnelse fra 1965 underlige, når der i 
mellemtiden er kommet en ny og komplet på nettet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2191470/carl-nielsen-blaeser-igen-saa-det-blafrer-i-trommehinderne/">Carl Nielsen blæser igen, så 
det blafrer i trommehinderne</a></p><p>
De gentagne koblinger mellem liv og værk i form af påstande om, hvordan man 
kan høre Carl Nielsens fynske barndomslandskab i musikken, virker 
problematiske – eller i det mindste utidssvarende i dag – på samme måde som 
vurderingerne af det »naturlige og sunde« ved Nielsens børnesange og af, at 
hans tonesprog skulle være »umiskendeligt dansk«. 
</p><p class=" bl-elem">
Med forfatterens bemærkning om nutidens »respekt- og traditionsløse 
regissører« sigtes formentlig til nutidige operainstruktører, og at det 
skulle være klarinetinstrumentets natur at lyde upoleret, vil nok ikke alle 
klarinettister give Peter Dürrfeld ret i. Kombineret med et par forkerte 
kildehenvisninger undervejs – blandt andet til et berømt interview i 
Politiken, som fejlagtigt placeres i Nationaltidende – gør den slags dette 
introduktionsskrift mindre stærkt. 
</p>	
</div>
</div></body></html>
