---
layout:     post
title: 	    "Mange løber videre, selv om de har en skade"
post_author:	    
post_date:	    Fri, 20 Mar 2015 20:31:07 +0100
post_site:	    politiken.dk 
post_link:	    http://politiken.dk/motion/loeb/ECE2593480/mange-loeber-videre-selv-om-de-har-en-skade/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hver femte dansker kommer til skade, når de dyrker motion. Løb er langt den 
største kilde til problemer, dernæst kommer aerobic, fodbold og cykling. 
Alligevel er det kun 57 procent af de skadede, der søger hjælp. 
</p><p>
Over halvdelen beder om hjælp hos lægen eller fysioterapeut. Resten opsøger 
skadestue, spørger venner eller går på nettet. 
</p><p>
Hyppigst bliver de anbefalet medicin, fyisoterapi eller RICEM (rest, ice, 
compression, elevation, mobility. Det vil sige hvile, nedkøling, pres, hold 
skaden højt og få hurtigt gang i genoptræningen). Men kun en ud af tre 
motionister med akutte skader kommer faktisk i gang med RICEM. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/ECE2448272/motionsloeb-er-farligere-end-du-tror/">Motionsløb er farligere, end 
du tror</a></p><p>
Det viser en ny Megafonundersøgelse, som Danmarks Apotekerforening har fået 
foretaget ved interviews med 5.000 danskere i februar måned i år. 
</p><p>
60 procent fortsætter ufortrødent med deres træning, selv om det kan forværre 
skaden. Næsten 40 procent rapporterer, at de efter en måned stadig har 
smerter, når de træner, og 28 procent er mærket af deres træningsskade i 
hverdagen. 
</p><h3 class="tvheader">Foamroller: Rul dine løbeskader væk</h3>
<div class="tvplayer">
<p class="tvplayer-container" data-tvarticle-id="2424355">
</p>
<p class="art-imgdesc clip-source">
Kilde: politiken.tv / Mikkel Stoumann Fosgrau
</p>
</div><p/><p>
Lægen Jerk W. Langer, der selv har 300 maratonløb bag sig, er ikke forundret 
over, at så mange træner videre. Han kender udmærket trangen til at 
fortsætte trods smerter. 
</p><p>
»Er man i et formaliseret træningsforløb, sådan som vi lige nu ser mange 
tusinde være op til Copenhagen Marathon, så fornægter man ofte sine 
overbelastningssmerter. Det er ligesom at måtte give op 100 meter fra toppen 
af Mount Everest. Derfor ser vi desværre også et stort forbrug af 
gigtmedicin såsom ibuprofen. Dem må man bare aldrig bruge under træning, for 
så har man reelt set taget batteriet ud af brandalarmen og kan ikke mærke 
smerten, som altså er et advarselssymptom om truende skade«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/loeb/ECE2446015/linda-jeg-mistede-hele-min-identitet-som-loeber-da-jeg-blev-skadet/">Linda: »Jeg mistede hele min 
identitet som løber, da jeg blev skadet«</a></p><p>
Jerk W. Langer siger, det er vigtigt at skelne mellem en akut læsion, f or 
eksempel en fibersprængning, og så kroniske overbelastningsskader såsom 
hælspore, løberknæ, lyskesmerter og betændte achillessener. 
</p><p>
»Akutte skader gør som regel så ondt, at det er umuligt at træne videre. 
Kroniske overbelastninger opstår derimod mere snigende, og smerterne kan i 
starten arbejdes væk, således at de forsvinder, når man har trænet lidt. Det 
er her, problemerne opstår, fordi man ikke giver kroppen den nødvendige 
pause. Man kan simpelthen ikke få sig selv til at holde træningsfri i to 
uger. Prisen er blot, at man senere kommer til at holde skadespause i flere 
måneder«, siger Jerk W. Langer. 
</p><p>
Han mener, at langt de fleste overbelastningsskader ikke kræver, at man søger 
behandling, da den eneste effektive terapi er en træningspause, eller i 
hvert fald at man træner på en måde, der giver den skadede legemsdel hvile. 
</p><h3 class="tvheader">Eliteløber: Forebyg løbeskader med planke-øvelsen</h3>
<p/><p>
Akutte skader behandler egentlig også sig selv, fordi man ikke kan bevæge sig 
ret meget, mener maratonlægen Jerk W. Langer: 
</p><p class=" bl-elem">
»Så jeg er ikke så foruroliget over, at mange ikke søger professionel hjælp. 
Almindelig sund fornuft og en pose frosne ærter indpakket i en viskestykke 
er fint nok, med mindre der er tale om alvorlige ting såsom korsbånd, 
ledskred og den slags«. 
</p>	
</div>
</div></body></html>
