---
layout:     post
title: 	    "SAS aflyser stribevis af fly på grund af arbejdsnedlæggelse"
post_author:	    
post_date:	    Sat, 28 Feb 2015 09:48:28 +0100
post_site:	    politiken.dk 
post_link:	    http://politiken.dk/rejser/nyheder/ECE2567806/sas-aflyser-stribevis-af-fly-paa-grund-af-arbejdsnedlaeggelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kabinepersonalet hos SAS forsætter lørdag sin arbejdsnedlæggelse, og det 
betyder, at flyselskabet dagen igennem aflyser en række fly.
</p><p>
Ifølge Københavns Lufthavns hjemmeside drejer det sig kort før middag om i alt 
42 aflysninger lørdag heraf 17 afgange og 25 ankomster.
</p><p>
»Vi har noteret os, at 75 af vores medarbejdere ikke er mødt ind, og det har 
betydet, at vi kun har været i stand til at afvikle cirka halvdelen af vores 
flytrafik«, siger SAS' pressechef, Trine Kromann.
</p><p>
Arbejdsnedlæggelsen begyndte fredag formiddag, da et informationsmøde hos 
kabinepersonalets fagforening, CAU, udviklede sig til et fagligt møde.
</p><h3>
Datterselskab i fokus
</h3><p>
Striden drejer sig om, at 147 ansatte skal flyttes over i SAS' nye 
datterselskab Cimber. Parterne kan ikke blive enige om en overenskomst for 
medarbejderne.
</p><p>
»Vi har tilbudt, at de 147 medarbejdere, som skal overflyttes, kan forsætte på 
samme overenskomst i Cimber, som de er ansat på nu i SAS«, siger Trine 
Kromann, og fortsætter:
</p><p>
»Som en del af forhandlingerne har vi ønsket, at de medarbejder, som vi 
ansætter fremadrettet, skal være på nogle lidt ringere vilkår, og det har 
fagforeningen ikke accepteret«.
</p><p>
Ifølge SAS er flere medarbejdere bliver truet til at tilslutte sig det faglige 
møde, som CAU afholder på Hotel Hilton.
</p><p class=" bl-elem">
»Flere af vores ansatte er blevet truet til at gå til fagligt møde af kolleger 
i civilt tøj, når de mødte ind på arbejdet i morges. Andre har modtaget 
sms'er derhjemme. Der er mange, som har oplevet det som vældigt voldsomt, og 
har sygemeldt sig på den baggrund«, siger Trine Kromann.
</p>	
</div>
</div></body></html>
