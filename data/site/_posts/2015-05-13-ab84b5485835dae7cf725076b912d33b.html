---
layout:     post
title: 	    "Sundhedsministeren kritiserer borgerliges dødsdom over regionerne"
post_author:	    
post_date:	    Wed, 13 May 2015 13:54:21 +0200
post_site:	    politiken.dk 
post_link:	    http://politiken.dk/indland/politik/ECE2667815/sundhedsministeren-kritiserer-borgerliges-doedsdom-over-regionerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er ingen grund til at nedlægge regionerne og fratage politikerne ansvaret 
for dem. 
</p><p>
Sådan lyder svaret fra sundhedsminister Nick Hækkerup (S) til de konservatives 
udspil om at nedlægge landets fem regioner til fordel for fem 
sundhedsfællesskaber med hver sin professionelle bestyrelse i stedet for 
folkevalgte regionsrådsmedlemmer. 
</p><p><b class="ext-link">LÆS BAGGRUND</b><a class="embeddedlink" href="http://politiken.dk/indland/politik/ECE2665585/blaa-partier-regioner-doer-efter-valg/">Blå partier: Regioner dør efter 
valg </a></p><p>
Med udspillet har de konservative med støtte fra Liberal Alliance og Dansk 
Folkeparti lagt et pres på Lars Løkke Rasmussen (V) om et klart svar på, om 
partiet vil nedlægge regionerne, hvis han genvinder statsministeriet. 
</p><h3>
Frygt for at miste følingen 
</h3><p>
Men så længe statsministeriet er i Socialdemokraternes hænder, er regionerne 
fredet. 
</p><div class="art-fakta article-box">
<h4 class="">
VENSTRES FORHOLD TIL REGIONERNE</h4>
<div class="fakta-body" data-buildingblock="embedded_factboxlink">
<p><b>Regionerne blev dannet</b> i 2007 med Løkke i spidsen, dengang som 
indenrigs- og sundhedsminister. 
</p><p><b>Hovedopgaven</b> var at drive sundhedsvæsenet. 
</p><p class=" bl-elem"><b>Op til valget i 2011</b> ville Venstre så afskaffe dem, men siden 2013 har 
partiet ikke villet svare klart på, om man fortsat ønsker det.
</p>
</div>
</div><p>
»Det er meget, meget vigtigt, at der en demokratisk og lokal forankring, sådan 
at der er regionrådsmedlemmer og politikere, der kan tage sager op, og som 
folk kan gå til med deres bekymringer«, siger Nick Hækkerup. </p><p>
Han frygter, at en professionel bestyrelse vil betyde, at danskerne mister 
»føling og fornemmelse af, hvad der sker i sundhedsvæsenet«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2665576/forskere-regioner-goer-det-rigtig-godt/">Forskere: Regioner gør det rigtig 
godt</a></p><p><i class=" bl-elem">Men gør regionerne ikke bare, at der kommer et ekstra forstyrrende led, 
hvor embedsmænd skal servicere politikere i alle mulige ideologiske 
retninger i stedet for bare at have en effektiv bestyrelse, der kun er 
optaget af patienternes bedste? </i></p><p>
»Faktisk er regionernes måde at drive sundhedsvæsenet ret effektiv«, siger 
Nick Hækkerup og tilføjer:
</p><div class="art-quote article-box">
<p class="quote"/>
<blockquote>
<p class="quote-txt">
Den ideologiske tanke om, at man skal gøre det alene fordi det er privat; det 
tager jeg skarpt afstand fra
</p>
<p class="sender">
Nick Hækkerup (S) 
</p>
</blockquote>
</div><p>
»Det er jo sådan med demokrati, at der er nogle omkostninger ved, at man vil 
inddrage folket, og nogle omkostninger ved at lytte til folk. Den pris, 
synes Socialdemokraterne og regeringen, er værd at betale i forhold til bare 
at have en professionel bestyrelse, hvor der kan sidde nogle forretningsfolk 
og skalte og valte med helbredet og nærheden til sygehusene for folk«. 
</p><p>
Fra 2009 til 2013 steg produktiviteten på offentlige somatiske sygehuse med 
3,9 procent om året, mens de regionale udgifter per patient har ligget 
nogenlunde stabilt på omkring 18.000 kroner årligt. 
</p><p>
Det danske sundshedsvæsen udgør 8,4 procent af bruttonationalproduktet (BNP) - 
0,3 procentpoint lavere end gennemsnittet blandt OECD-landene. 
</p><h3>
Ikke privatisere bare for at privatisere 
</h3><p>
I de konservatives nye udspil vil de også give de professionelle bestyrelser 
mulighed for at udbyde driften af et eller flere sygehuse inden for 
fællesskabet til private leverandører. Hos Socialdemokraterne synes man, at 
det er en god idé med offentligt og privat samarbejde - hvis det altså er 
mest effektivt. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2666214/fagforbund-nedlaegning-af-regioner-medfoerer-dyrere-og-daarligere-sundhedsvaesen/">Fagforbund: Nedlægning af regioner 
medfører dyrere og dårligere sundhedsvæsen</a></p><p>
Men, siger sundhedsminister Nick Hækkerup. 
</p><p class=" bl-elem">
»Den ideologiske tanke om, at man skal gøre det alene fordi det er privat; det 
tager jeg skarpt afstand fra. Det har i øvrigt vist sig i praksis ikke at 
være vejen frem«. 
</p>	
</div>

</div></body></html>
