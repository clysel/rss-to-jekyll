---
layout:     post
title: 	    "Fodboldkonflikten ser ud til at være slut"
post_author:	    
post_date:	    Sat, 21 Mar 2015 12:01:32 +0100
post_site:	    politiken.dk 
post_link:	    http://politiken.dk/sport/fodbold/ECE2598066/fodboldkonflikten-ser-ud-til-at-vaere-slut/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
DBU og Spillerforeningen har landet en aftale om landsholdet. Det erfarer 
Ritzau.
</p><p>
Dansk Boldspil-Union og Spillerforeningen har indkaldt til fælles pressemøde i 
Parken lørdag klokken 13.30, hvor aftalen formentlig vil blive præsenteret. 
</p><p>
»Med henblik på at give en status på de igangværende landsholdsforhandlinger 
indkalder DBU og Spillerforeningen til pressemøde i Parken lørdag den 21. 
marts klokken 13.30«, lyder det i pressemeddelelsen. 
</p><p>
Fodboldlandsholdet skal i den kommende uge spille testkampe mod USA og 
Frankrig. 
</p><p><b class="ext-link">Tidslinje:</b><a class="embeddedlink" href="http://politiken.dk/sport/fodbold/ECE2565778/tidslinje-det-handler-konflikten-mellem-dbu-og-spillerne-om/">Det handler konflikten mellem DBU og 
spillerne om</a></p><p>
Landstræner Morten Olsen har udtaget sin bedst mulige trup til kampene, men 
det er endnu uvist, om spillerne kan og vil stille op. 
</p><p>
Landsholdskometen Pierre-Emile Højbjerg fra bundesligaklubben Augsburg kaldte 
tidligere på ugen konflikten for 'noget useriøst pjat'. Landsholdets anfører 
Daniel Agger konstaterede til gengæld, at Højbjerg 'ikke har tænkt sig om' 
inden de udtalelser. 
</p><p class=" bl-elem">
Landsholdets spillere skal efter planen træne i Aarhus fra på mandag forud for 
testkampen onsdag mod USA, inden turen går til Frankrig og en testkamp 29. 
marts mod franskmændene. 
</p>	
</div>
</div></body></html>
