---
layout:     post
title: 	    "Eksplosiv Cavendish retter hurtigt op på bitter bommert"
post_author:	    
post_date:	    Sun, 01 Mar 2015 19:48:20 +0100
post_site:	    politiken.dk 
post_link:	    http://politiken.dk/sport/cykling/ECE2569006/eksplosiv-cavendish-retter-hurtigt-op-paa-bitter-bommert/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Blot et døgn efter den bitre bommert i Omloop Het Nieuwsblad sikrede det belgiske storhold Etixx-Quick Step sig takket være sin britiske supersprinter Mark Cavendish en hurtig revanche i Kuurne-.Bruxelles-Kuurne – det andet af de traditionsrige arrangementer, som åbnede sæsonen i den cykelbegejstrede nation.</p><p>I en massespurt demonstrerede den 29-årige eksverdensmester fra Isle of Man, at han stadig formår at sætte de nyere hovedpersoner på den internationale scene på plads, for efter knap 200 km susede Cavendish over stregen knap en længde foran nordmanden Alexander Kristoff (Katusha), der ligeledes havde klar afstand til italieneren Elia Viviani (Sky).</p><p>Dermed nåede Cavendish op på seks gevinster i denne sæson – Etixx-Quick Step på det dobbelte – og fører således sejrslisten foran Kristoff med fire.</p><h3>19 udbrydere kunne ikke samarbejde</h3><p>En lang overgang så det ud til, at kampen om hæderen skulle afgøres blandt 19 mand, der omkring 60 km fra mål havde skilt sig ud i front.</p><p>Her befandt sig både Cavendish, Kristoff og Viviani, så resultatet var muligvis ikke blevet meget anderledes, hvis dette fremstød var ført succesrigt til ende, men gruppen, hvor Etixx-Quick Step havde i alt fem mand med, var for stor til at et effektivt samarbejde kunne etableres.</p><p>Det betød, at et stort felt kom op bagfra, men det fik altså ingen væsentlig indflydelse på udfaldet. Kristoffs Katusha-tropper kontrollerede meget længe begivenhederne, men også både Cavendish og Viviani havde massiv støtte af deres respektive holdkammerater.</p><h3>Cavendish fik hjul på Kristoff i finalen</h3><p>I den hektiske afsluttede fase gik organisationen delvis i opløsning, men Cavendish, der næsten lige til det sidste havde assistance af belgieren Tom Boonen, tilkæmpede sig en yderst fordelagtig plads på hjul af Kristoff.</p><p>Mens nordmanden kæmpede for at holde spidsen, trådte briten eksplosivt an, da der manglede godt 100 meter og strøg uimodståeligt forbi Kristoff.</p><p>Blandt de cirka 75 ryttere, som nåede til mål i første gruppe, var også løbets eneste danske deltager Lars Bak (Lotto-Soudal), der noteredes som nr. 44.</p><h3>Vandt også for tre år siden</h3><p>Mark Cavendish vandt også Kuurne-Bruxelles-Kuurne i 2012, da han repræsenterede Sky og ligeledes var hurtigst, da et meget stort felt nåede samlet til mål.</p><p>Briten startede denne sæson med at vinde en etape i Tour de San Luis i januar, men det var væsentlitt mere bemærkelsesværdigt, at han i to massespurter måtte se sig overtrumfet af den 20-årige colombianer Fernando Gaviria.</p><p>Denne er senere blevet verdensmester i omnium, ligesom han har skrevet kontrakt med Etixx-Quick Step fra næste sæson.</p><p class=" bl-elem">Cavendish har desuden vundet Dubai Tour sammenlagt efter to etapegevintser undervejs plus det spanske endags løb Clasica de Almeria.</p>	
</div>
</div></body></html>
