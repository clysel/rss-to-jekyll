---
layout:     post
title: 	    "V-bagland: Debatten om indvandrere er for negativ"
post_author:	    
post_date:	    Wed, 18 Mar 2015 22:29:30 +0100
post_site:	    politiken.dk 
post_link:	    http://politiken.dk/indland/politik/ECE2593872/v-bagland-debatten-om-indvandrere-er-for-negativ/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To af Venstres absolutte topfolk har inden for de seneste uger sat markante 
aftryk på integrationsdebatten. 
</p><p>
Politisk ordfører Inger Støjberg på Facebook med en opsigtsvækkende bredside 
mod »en flok indvandrerdrenge«, som havde spoleret hendes biograftur. 
</p><p>
Næstformand Kristian Jensen med en kronik i Søndagsavisen, hvor han slog til 
lyd for at »ændre det sortsyn og fokus på negative historier«, som ifølge 
ham præger debatten om indvandrere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2574924/kristian-jensen-drop-sortsyn-og-negative-historier-om-indvandrere/">Kristian Jensen: Drop sortsyn 
og negative historier om indvandrere</a></p><h3>
Savner nuancer 
</h3><p>
Tager man en rundtur i Venstres politiske bagland, deler mange Kristian 
Jensens tilgang til indvandrerdebatten. 
</p><p>
I en rundspørge foretaget af Politiken Research blandt Venstres 
byrådsmedlemmer, regionsrådsmedlemmer og kommuneforeningsformænd svarer 67 
procent, at der fokuseres for meget på problemerne i indvandrerdebatten.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2352626/stoejberg-skoler-med-mange-indvandrere-boer-lukkes/">Støjberg: Skoler med mange 
indvandrere bør lukkes</a></p><p>
56 procent mener ligefrem, at tonen i debatten er skadelig for integrationen. 
270 ud af 894 lokalpolitikere i Venstre har deltaget i rundspørgen. 
</p><p>
»Jeg savner meget nogle nuancer – også i mit eget parti, og det er blandt 
andre fra Inger Støjberg«, siger Inge Dorte Mandrup, kommuneforeningsformand 
i Norddjurs. 
</p><p>
Flere af de lokale Venstre folk er på samme linje og giver Inger Støjberg en 
del af skylden for et negativt debatklima. 
</p><h3>
»Ekstremt lavpandet«
</h3><p>
I rundspørgen svarer 41 procent, at den politiske ordfører bidrager positivt 
til indvandrerdebatten, mens 27 procent mener, at Inger Støjberg bidrager 
negativt til debatten. 
</p><p>
»Jeg synes, hendes udmelding om biografturen var kikset og ærgerlig, for det 
kunne lige så godt have været unge danske fyre, der var irriterende og 
kastede med popcorn«, siger Inge Dorte Mandrup fra Norddjurs. 
</p><p>
Ifølge Venstre-medlem af Borgerrepræsentationen i København Michael Gatten er 
det »ekstremt lavpandet«, når nogle uvorne drenges opførsel i biografen kan 
blive dagsordensættende for indvandrerdebatten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2443312/man-skulle-tro-mit-parti-var-fremmedfjendsk/">Man skulle tro, mit parti var 
fremmedfjendsk</a></p><p>
»Om de kommer det ene eller andet sted fra, har den ene eller anden hudfarve 
eller har den ene eller anden religion, det er jeg fløjtende ligeglad med. 
De opfører sig dårligt, og så er der ikke mere i det«, siger Michael Gatten, 
der er en blandt flere, som roser Kristian Jensen for en positiv tilgang til 
indvandrer- og integrationsdebatten. 
</p><p>
»Min egen tilgang – som jeg også synes, at Kristian Jensen har – er, at vi ser 
positivt på folk og det, de kan bidrage med«, siger Michael Gatten. 
</p><h3>
Støjberg: Overrasker ikke 
</h3><p>
Inger Støjberg selv mener, at det er naturligt, at man som politiker fokuserer 
på problemer. Og at godt hver fjerde i rundspørgen mener, at hun bidrager 
negativt til debatten, kommer ikke bag på hende. 
</p><p>
»Nej, det gør det sådan set ikke. Det er jo sådan, at det også er et spørgsmål 
om temperament, og hvordan man siger tingene. Og så er der jo også bare en 
tendens til, at når det handler om udlændingepolitik, så bliver der meget 
fokuseret på de negative historier. Det tror jeg såmænd ikke kun er mig, der 
gør«, siger hun. 
</p><p>
Kristian Jensen takker nej til at kommentere rundspørgen, men tidligere har 
han afvist, at ordene var rettet mod Inger Støjberg, da han i sin kronik 
efter hendes opslag på Facebook skrev, at »alt for meget af debatten om 
personer i Danmark med anden etnisk baggrund end dansk tager udgangspunkt i 
problemerne«. 
</p><p><b class="ext-link">LÆS LEDEREN</b><a class="embeddedlink" href="http://politiken.dk/debat/ledere/ECE2588663/vi-vil-have-mindre-af--inger-stoejberg---og-mere-af-kristian-jensen/">Vi vil have mindre af Inger 
Støjberg - og mere af Kristian Jensen</a></p><p>
Venstres integrationsordfører, Martin Geertsen, er uenig med flertallet i 
undersøgelsen i, at debatten fokuserer for meget på problemer. 
</p><p class=" bl-elem">
»Jeg synes, Inger Støjberg bidrager meget positivt. Både til den 
udlændingepolitiske dagsorden og også på alle mulige andre felter. Men der 
er jo heller ikke nogen hemmelighed i, at der er forskellige opfattelser af 
udlændingepolitiske spørgsmål i Venstre. Det er der ikke nogen grund til at 
lægge skjul på«, siger han. 
</p>	
</div>
</div></body></html>
