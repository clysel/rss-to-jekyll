---
layout:     post
title: 	    "SAS-ansatte genoptager arbejdet i Københavns Lufthavn"
post_author:	    
post_date:	    Mon, 02 Mar 2015 10:56:08 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2569554/sas-ansatte-genoptager-arbejdet-i-koebenhavns-lufthavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kabinepersonalet i SAS, der siden fredag har nedlagt arbejdet i Københavns 
Lufthavn, har netop besluttet sig for at vende tilbage til arbejdet. 
</p><p>
Dermed slutter den overenskomststridige strejke, der i fire dage har lammet 
flytrafikken, og ført til aflysninger på op til 40 procent af SAS' afgange 
fra København. 
</p><p>
»Den overvejenden stemning lige nu er, at vi genoptager arbejdet. Lige nu er 
medlemmerne ude at svare individuelt på, om de vil genoptage arbejdet eller 
ej, og det lader til, at de fleste vil gøre det«, siger de ansattes talsmand 
Jakob Esposito.
</p><h3>
Arbejdsretten: Strejken var overenskomststridig 
</h3><p>
I går pålagde Arbejdsretten de ansatte, at de skulle vende tilbage til 
arbejdet, fordi strejken var i strid med overenskomsten. Alligevel trodsede 
kabinepersonalet kendelsen, og fortsatte arbejdsnedlæggelsen til i dag. 
</p><p>
Det fik SAS til at udsende en meddelelse om, at de ansatte, der ikke var vendt 
tilbage på arbejde senest klokken 12 mandag, ville blive betragtet som 
opsagte. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2568933/sas-til-kabinepersonale-meld-jer-paa-arbejde-eller-i-er-fyrede/">SAS til kabinepersonale: Meld 
jer på arbejde eller I er fyrede</a></p><p>
»De sædvanlige, arbejdsretlige virkemidler er derfor udtømt. Der er nu tale om 
en helt uacceptabel og uholdbar situation, og SAS er derfor nødt til at 
gribe til ekstraordinære midler«, står der blandt andet i pressemeddelelsen. 
</p><p>
Arbejdsnedlæggelsen har ført til utallige aflysninger i Københavns Lufthavn. 
Tidligere i dag kunne Ritzau berette, at 51 fly måtte holdes på jorden i dag 
alene. 
</p><h3>
147 SAS-ansatte skal flyttes over i Cimber 
</h3><p>
Baggrunden er, at 147 kabineansatte i SAS har fået besked på, at de skal 
flyttes over i Cimber, som SAS købte for 20 millioner kroner i december 
sidste år. Med Cimber følger nemlig en billigere overenskomst, og det 
frygter de ansatte vil ramme dem. 
</p><p>
SAS har meldt til det berørte personale, at de kan tage deres løn- og 
arbejdsvilkår med over i Cimber indtil 2017, hvor der skal forhandles 
overenskomster igen. Og dermed frygter de ansatte, at de fra 2017 vil skulle 
acceptere en ringere overenskomst end den, de har nu. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2568933/sas-til-kabinepersonale-meld-jer-paa-arbejde-eller-i-er-fyrede/">SAS til kabinepersonale: Meld 
jer på arbejde eller I er fyrede</a></p><p>
Tidligere på dagen advarede Jakob Esposito om, at uanset hvad udfaldet af 
dagens møde ville være, vil konflikten stadig fortsætte. 
</p><p class=" bl-elem">
»Jeg er overbevist om, at det ikke slutter her. Man kan jo undre sig over 
hvilket produkt man får i SAS, når man presser medarbejderne for at få sin 
vilje«, siger han. 
</p>	
</div>
</div></body></html>
