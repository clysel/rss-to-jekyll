---
layout:     post
title: 	    "Røde Kors i Kenya: Angriberne stormede et pigekollegium"
post_author:	    
post_date:	    Thu, 02 Apr 2015 12:15:03 +0200
post_site:	    politiken.dk 
post_link:	    http://politiken.dk/udland/ECE2614967/roede-kors-i-kenya-angriberne-stormede-et-pigekollegium/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De Al-Shabaab-islamister, der tidligt i morges angreb et universitet i den 
kenyanske by Garissa, stormede et pigekollegium på universitetet. 
</p><p>
Det fortæller Arnolda Shiundu, der er pressechef i Kenyas Røde Kors, til 
Politiken. 
</p><p>
Angrebet blev indledt omkring klokken 05.00, hvor bevæbnede mænd stormede 
universitetet, fortæller hun på en telefon fra Nairobi, hvor hun og andre 
Røde Kors-medarbejdere organiserer hjælpen til universitetet i Garissa, der 
ligger et par hundrede kilometer øst for den kenyanske hovedstad. 
</p><p>
»Under angrebet skete der en stor eksplosion ved indgangen til universitetet, 
hvorefter angriberne stormede området og overtog kontrollen med et 
pigekollegium«, siger Arnolda Shiundu. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/Garissa_925737y.jpg" alt="" border="0"/></span></p><h3>
50 studerende befriet - flere holdes stadig fanget 
</h3><p>
Hun fortæller, at kenyansk militær har en base tæt på netop Garissa, og at 
soldater derfra derfor relativt hurtigt nåede frem til universitetsområdet 
og overtog kontrollen med situationen. 
</p><p>
»De lukkede simpelthen campus ned«, fortæller Arnolda Shiundu. 
</p><p>
»Klokken 11.15 lokal tid blev 50 studerende befriet, men vi ved, at der stadig 
er et ukendt antal studerende, der holdes fanget på området«, siger hun uden 
at kunne fortælle, hvor på campus, de studerende holdes fanget. 
</p><p><b class="ext-link">GIDSELDRAMA I GANG PÅ KENYANSK UNIVERSITET </b><a class="embeddedlink" href="http://politiken.dk/udland/ECE2614894/gidseldrama-i-gang-paa-kenyansk-universitet-flere-vagter-draebt/">Flere 
vagter dræbt</a></p><p>
Der har været forskellige meldinger om, hvor mange angribere, der er. Nogle 
steder rapporteres der om 2-3 mænd, Reuters skriver 5, mens CNN citerer en 
blogger i Nairobi for, at der var »flere end 10«. 
</p><p>
Arnolda Shiundu kan ikke bekræfte, hvor mange, der har deltaget i angrebet. 
</p><h3>
Kirurger på vej til Garissa 
</h3><p>
Kenyansk politi sagde tidligere, at to personer er blevet dræbt i angrebet. 
Ifølge en medarbejder på et lighus, er det tal dog langt større. 
</p><p>
På krav om anonymitet siger han til nyhedsbureauet AP, at der er 15 dræbte. 
Han har ifølge AP set ligene ankomme til lighuset. Ifølge manden er flere 
end 60 såret. 
</p><p><b class="ext-link">TERRORENS VERDENSKORT</b><a class="embeddedlink" href="http://politiken.dk/udland/ECE2511406/terrorens-verdenskort-her-opererer-de-stoerste-islamistiske-terrorgrupper-fra/">Her opererer de største 
islamistiske terrorgrupper fra</a></p><p>
Røde Kors i Kenya vil ikke bekræfte, hvor mange der er døde, men bekræfter 
antallet af sårede. 
</p><p>
»Røde Kors i Kenya har haft ansvaret for en evakuering af de tilskadekomne. 
Lige nu er 65 sårede blevet transporteret til hospitalet. Fire af dem er i 
kritisk tilstand. De har alle skudsår«, siger Arnolda Shiundu og fortsætter: 
</p><p>
»Derudover har de kenyanske sikkerhedsstyrker fløjet tre sårede til Nairobi. 
To af dem er soldater, en af dem er civil«. 
</p><p>
Arnolda Shiundu fortæller desuden, at et fly netop er lettet med kurs mod 
Garissa. 
</p><p>
»Der er to kirurger og to narkoselæger ombord. De er på vej til Garissa for at 
yde lægelig støtte. Og vi samarbejder med sundhedsministeriet om at 
organisere en bloddonation på hospitalet i Garissa for at hjælpe de sårede«, 
siger Arnolda Shiundu. 
</p><p/><p/><h3>
Al-Shabaab: Vi har løsladt muslimerne og dræbt kristne 
</h3><p>
Al-Shabaab har til formiddag taget skylden for angrebet. 
</p><p>
Gruppens talsmand for militære operationer, Abdiasis Abu Musab, siger til 
Reuters, at angriberne har løsladt muslimerne og dræbt eller tilfangetaget 
kristne. 
</p><p>
»Der er mange lig af kristne inde i bygningen. Og vi holder stadig mange 
kristne fanget. Kampene er stadig i gang«, siger han til nyhedsbureauet. 
</p><p><b class="ext-link">HVEM ER AL-SHABAAB?</b><a class="embeddedlink" href="http://politiken.dk/udland/ECE2511406/terrorens-verdenskort-her-opererer-de-stoerste-islamistiske-terrorgrupper-fra/">Terrorens verdenskort: Her 
opererer de største islamistiske terrorgrupper fra</a></p><p>
Universitetet, der åbnede i 2011 og ligger lidt uden for Garissa, 150 
kilometer fra Kenyas somaliske grænse, ligger i et område, hvor netop 
Al-Shabaab tidligere har udført angreb. 
</p><p>
Det var Al-Shabaab, der stod bag massakren på Westgate-indkøbscenteret i 
Kenyas hovedstad Nairobi i 2013, hvor mindst 60 mennesker blev dræbt. 
</p><p>
Det var ifølge kenyansk politi også Al-Shabaab, der stod bag henrettelserne af 
28 buspassagerer nær grænsen til Somalia i november 2014 
</p><p><b class="ext-link">WESTGATE </b><a class="embeddedlink" href="http://politiken.dk/udland/ECE2085661/westgate-saadan-nedkaempede-kenya-de-sidste-terrorister/">Sådan nedkæmpede Kenya de sidste 
terrorister</a></p><p>
Al-Shabaab er en islamistisk terrorbevægelse, der startede som et løst, 
klanbaseret netværk i fortrinsvis Somalia, men i dag også har udviklet 
regionale terrornetværk i netop Kenya. 
</p><p class=" bl-elem">
»Det er en meget brutal organisation, der udfører mange angreb med 
selvmordsbombere. De dræber mennesker, kidnapper og tager folk som gidsler 
og tvinger nogle af deres fanger til at slutte sig til dem og kæmpe for 
dem«, har den international anerkendte svenske terrorekspert Magnus Ranstorp 
tidligere sagt om gruppen. 
</p>	
</div>

</div></body></html>
