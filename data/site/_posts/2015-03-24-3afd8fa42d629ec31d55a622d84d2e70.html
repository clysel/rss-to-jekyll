---
layout:     post
title: 	    "Slut med at sælge sko, parfume og legetøj på apoteket"
post_author:	    
post_date:	    Tue, 24 Mar 2015 06:28:09 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2600751/slut-med-at-saelge-sko-parfume-og-legetoej-paa-apoteket/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p><b>Apotekernes Negativliste </b>(varer som apotekerne ikke må forhandle) 
</p><p>
Køkkenudstyr- og maskiner, herunder udstyr til hjælp til åbning af dåser m.v. 
for personer med få kræfter. 
</p><p>
Tøj, håndklæder, sko, herunder sundhedssandaler, tasker, herunder toilettasker 
og kosmetikpunge. Legetøj, herunder skriveredskaber, bøger, dagligvarer, 
herunder slik, pastiller, krydderier. Kosmetik som neglelak, mascara, rouge 
m.v. 
</p><p><b>Apotekernes positivliste</b></p><p class=" bl-elem">
Medicinsk udstyr, som omfatter bl.a. kondomer, plaster, graviditetstests, 
remedier til måling af blodsukker. Kosttilskud, som omfatter bl.a. 
vitamin- og mineraltilskud og ernæringspræparater, hygiejneartikler 
og plejeprodukter til bl.a. hud, hår, tænder, herunder til pleje af små 
børn, cremer, shampoo, tandpasta, solcreme, badeolie, produkter til 
fjernelse af kosmetik, tandbørster, tandtråd, vat, hygiejnebind o.lign.
</p>
</div>
</div><p>
Tøj, håndklæder, sko, tasker, legetøj, bøger, dagligvarer, slik, neglelak, 
barberskum, mascara, rouge og køkkenudstyr. 
</p><p>
Kun fantasien sætter grænser, når apotekerne af egen drift udvider 
varesortimentet. For det er ikke længere kun hovedpinepiller, penicillin og 
andre lægemidler, der fylder hylderne på landets apoteker. 
</p><p>
Stadig flere sælger produkter, der ikke har nogen forbindelse til apotekets 
kerneforretning; at levere lægemidler og sundhedsfaglig rådgivning til 
danskerne. 
</p><h3>
Oprydning i varesortiment 
</h3><p>
Men den går ikke længere. Som et led i regeringens nye apotekerlov, bliver de 
enkelte apotekere nu pålagt at opgive alle de produkter, der ikke »naturligt 
og hensigtsmæssigt knytter sig til et apoteks virksomhed«, som det hedder i 
regeringens lovforslag. 
</p><p><b class="ext-link">LÆS OGSÅ </b><a class="embeddedlink">Matas erklærer krig mod 
apotekerne</a></p><p>
Her har sundhedsminister Nick Hækkerup (S) gjort det klart for apotekerne, at 
det er slut med at sælge tasker, sko og mascara. Skal apotekerne sælge andre 
produkter end lægemidler, skal de have en relation til kerneforretningen, 
eksempelvis kan apotekerne fortsat sælge plaster, solcreme og kondomer. 
</p><p>
»Vi ved at salget af varer, der ikke kan karakteriseres som lægemidler, de 
såkaldte frihandelsvarer, udgør en stigende del af omsætningen på landets 
apoteker. Men apotekerne nyder jo godt af et monopol, der betyder, at de er 
sikre på at få en masse kunder ind i butikken, der har brug for medicin. Og 
så kan det ikke nytte noget at apotekerne udnytter denne kundefordel til at 
udvide sortimentet i alle mulige andre retninger i unfair konkurrence med 
detailhandelens butikker og forretninger«, siger Christian Sestoft, 
markedschef i arbejdsgiverorganisationen Dansk Erhverv. 
</p><h3>
Frihandelsvarer giver ekstra indtægter 
</h3><p>
Det er i høj grad salget af frihandelsvarer, der giver de enkelte apoteker 
mulighed for at øge deres indtjening, mener Dansk Erhverv, for salget af 
lægemidler ligger nogenlunde fast. 
</p><p>
»Der er efterhånden mange apoteker, der til forveksling ligner 
detailhandels-butikker med slikvarer, makeup og antirynkecremer. Nu ser det 
ud til, at der bliver sat en stopper for denne udvikling, og det kan vi kun 
være tilfredse med«, siger Christian Sestoft, der vurderer at de nye regler 
vil give apotekerne et markant fald i omsætning og indtægter. 
</p><p>
Apotekernes salg af frihandelsvarer har gennem en årrække været stigende og 
udgør i dag ca. 1,7 milliarder kroner ud af en samlet omsætning på ca. 12 
milliarder. Ifølge Apotekerforeningen skyldes den udvikling dog også, at 
priserne på lægemidler er raslet ned de forløbne år. 
</p><p>
Det har ikke været muligt at få en kommentar far Nick Hækkerup, men 
Sundhedsministeriet oplyser, at Sundhedsstyrelsen efter planen bliver 
bemyndiget til at udarbejde både en positiv- og en negativliste over varer 
og produkter der i fremtiden må stå på apotekernes hylder. Og så er planen, 
at Sundhedsstyrelsen også tjekker forekomsten af ulovlige frihandelsvarer, 
når styrelsen rykker ud på kontrolbesøg. 
</p><h3>
Apoteker retter ind 
</h3><p>
Ifølge Danmarks Apotekerforening vil det ikke være nogen økonomisk katastrofe 
for apotekerne, at de nu efter alt at dømme mister en del af 
varesortimentet. 
</p><p>
»Vi har ingen indvendinger imod princippet i en positiv/negativliste. Der er 
varer, der naturligt hører hjemme på apoteket og varer, der ikke hører 
hjemme på apoteket. Langt hen ad vejen har vi heller ikke alvorlige 
indvendinger imod det udkast til en liste, der ligger nu. Der er områder, 
hvor vi mener, at listen kan nuanceres, især kosmetikområdet, hvor det vil 
få mærkbare konsekvenser for særlige patientgrupper, for eksempel 
kræftpatienter og allergikere, hvis produkterne fjernes, men vi afventer den 
endelige liste, som bliver sendt i høring«, siger apotekerne formand, Anne 
Kahns. 
</p><p>
Men regeringen står fast. Det fremgår af et meget klar svar fra Nick Hækkerup 
til kosmetikproducenten L’Oreal, der så sent som i forrige uge forsøgte at 
overbevise Folketingets sundhedsudvalg om fornuften i fortsat at lade 
apotekerne sælge firmaets makeupcremer, pudder, mascara, læbestift, neglelak 
og øjenskygge beregnet til sensitiv hud og øjne. 
</p><h3>
L'Oreal fik kold skulder 
</h3><p>
Det afviste ministeren blandt andet med disse ord: »..L’Oréal kan forhandle de 
nævnte kosmetikprodukter via den øvrige detailhandel, eksempelvis 
materialister«. Både detailhandelen og Forbrugerrådet Tænk er skuffede over 
at regeringen fastholder apotekernes monopol: 
</p><p class=" bl-elem">
»Vi synes dybest set det er en mærkværdighed i et moderne samfund, at det kun 
er personer med en bestemt uddannelse, nemlig en farmaceutisk 
kandidateksamen, der kan eje et apotek, det holder vist ikke i byretten. Men 
når det nu er blevet sådan, så er vi godt tilfredse med, at forbrugeren får 
et mere rent varesortiment«, siger Vagn Jelsøe, vicedirektør i 
Forbrugerrådet Tænk. 
</p>	
</div>
</div></body></html>
