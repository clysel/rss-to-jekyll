---
layout:     post
title: 	    "Lykkelig boligejer: »Jeg synes, det lyder fantastisk, at han går ind i sagen«"
post_author:	    
post_date:	    Mon, 13 Apr 2015 07:55:18 +0200
post_site:	    politiken.dk 
post_link:	    http://politiken.dk/oekonomi/bolig/ECE2625504/lykkelig-boligejer-jeg-synes-det-lyder-fantastisk-at-han-gaar-ind-i-sagen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg vil gerne meget blive boende, men ejendomsskatten, der bliver ved med at 
stige, er en bombe under min økonomi
</p>
<p class="sender">
Henrik Gram Madsen 
</p>
</blockquote>
</div><p>
Henrik Gram Madsen er maskinmester, arbejder med at sælge dieselmotorer og bor 
i et hus på Bolbrovej i Hørsholm sammen med sine to store sønner. 
</p><p>
Han har boet i huset i mere end 20 år og er glad for at bo der. Men efter at 
Skat ved vurderingen i 2011 forhøjede værdien af hans grund med 53 procent – 
til 3,3 millioner kr. – ved han ikke, om han har råd til det om nogle år. 
</p><p>
»I øjeblikket er jeg ikke ved at gå konkurs. Jeg betaler 38.000 kroner om året 
i grundskyld, men jeg kan regne ud, at det om nogle år vil være steget til 
over 70.000 kroner. Sammen med ejendomsværdiskatten bliver det omkring 
100.000 om året. Jeg er fraskilt og alene med to drenge, så det rækker min 
økonomi ikke til«, siger Henrik Gram Madsen. 
</p><h3>
Skat vurderede nærved liggende huse meget lavere 
</h3><p>
Lige på den anden side af hans nabo ligger et andet hus – på Vallerødvænge – 
hvor ejeren for halvandet år siden havde held til at få fastslået, at Skat 
havde vurderet grunden 43 procent for højt i 2011. 
</p><p>
Det var ikke kun værdien af denne grund, som Skat havde sat for højt. Det var 
selve den områdepris, som Skat havde anvendt ved beregningen af grundværdier 
for 916 parcelhuse i området, som Skat havde sat for højt. 
</p><p>
Det fastslog Vurderingsankenævn Nordsjælland 28. november 2013. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Boligejer_927783y.jpg" alt="" border="0"/><span class="caption"><span class="f-img-caption">ekstraregning. 
</span>Henrik Gram Madsen opdagede for sent, at hans grundværdi var steget 53 procent. Derved mistede han muligheden for at klage, og han håber nu, at ombudsmandens undersøgelse kan hjælpe ham, så han ikke må forlade huset, fordi skatterne bliver for høj. Foto: MIRIAM DALSGAARD.</span></span>
»Mit hus ligger inden for 100 meter fra det hus, der har fået nedsat 
grundværdien, så prisen burde være den samme her«, siger Henrik Gram Madsen. 
</p><p><b class="ext-link">OVERBLIK: </b><a class="embeddedlink" href="http://politiken.dk/oekonomi/bolig/ECE2602075/overblik-forstaa-balladen-om-boligskatterne/">Forstå balladen om boligskatterne</a></p><p>
Skat skal da også efter reglerne nedsætte grundværdierne, og dermed den 
kommende grundskyldsregning, for de 915 andre ejendomme i området. Blandt 
dem Henrik Gram Madsens grund. 
</p><p>
Men det har Skat ikke gjort. Og Henrik Gram Madsen er dermed en af de 
boligejere i Hørsholm, der nu håber på, at Folketingets Ombudsmand vil komme 
dem til hjælp og få presset Skatteministeriet og Skat til at få ekspederet 
sagerne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2625333/minister-og-skat-skal-redegoere-for-skattesager/">Minister og Skat skal redegøre 
for skattesager</a></p><p>
»Når ombudsmanden går ind i sagen, er det jo, fordi der er tvivl om, hvorvidt 
Skats sagsbehandling er i overensstemmelse med loven. Jeg ved godt, at han 
bare går i gang med en undersøgelse, men det er jo en officiel ting, som man 
ikke bare kan feje ind under gulvtæppet. Så jeg synes, det lyder fantastisk, 
at han går ind i sagen«, siger Henrik Gram Madsen. 
</p><h3>
Klageret afskaffet 
</h3><p>
Som så mange andre opdagede han først, at Skat ved 2011-vurderingen havde 
forhøjet hans grundværdi med 53 procent, da han fik sin grundskyldsregning i 
2013. Og da var klagefristen overskredet. 
</p><p>
»Jeg ringede til Skat for at høre, hvornår jeg så kunne klage, og en dame 
svarede, at det kunne jeg, når den nye vurdering kom. Den har Folketinget så 
siden afskaffet, så jeg har slet ikke kunnet klage«, siger Henrik Gram 
Madsen. 
</p><div class="art-fakta article-box">
<h4 class=""/><p>Kampen mod Skat </p><p>Sagen kort </p>
<div class="fakta-body" data-buildingblock="embedded_factboxlink">
<p><b>Politiken afslørede</b> for et år siden, at Skat ikke foretog sig noget, når Skats vurderinger var blevet </p><p>underkendt af et ankenævn eller Landsskatteretten. Skatteministeren indskærpede, at det skulle Skat, og Skat lovede at rette op.</p><p class=" bl-elem"><b>Alligevel venter </b>en række boligejere stadig på Skat, og en gruppe borgere i Hørsholm har direkte fået afslag. Folketingets Ombudsmand er nu gået ind i sagen.</p>
</div>
</div><p>10-15 andre boligejere, som bor lidt længere væk men stadig i samme 
grundværdiområde, bad sidste år om at få deres sager genoptaget med 
henvisning til, at ankenævnet havde underkendt den kvadratmeterpris, som 
Skat havde brugt i området. 
</p><p>
De har alle fået blankt afslag på deres anmodninger. ’Vi mener, at 
betingelserne for at få genoptaget vurderingen ikke er opfyldt’, skrev Skat. 
</p><p>
Det var først efter Politikens omtale og en efterfølgende voldsom politisk 
kritik, at Skat erkendte, at beboerne ikke skulle have haft blanke afslag. 
</p><p>
»Det er selvsagt ikke i orden«, udtalte Skats underdirektør Sanne Kjær i en 
pressemeddelelse. 
</p><h3>
Frustreret husejer ringet op af mennesker fra hele landet 
</h3><p>
Steffen Meyer, der bor på Bolbrovænge i Hørsholm og er en af dem, der har fået 
afslag fra Skat, siger, at han efter Politikens omtale af sagen er blevet 
ringet op af mennesker fra hele landet, der har bedt ham om råd og hjælp. 
</p><p>
»Folk ved simpelthen ikke, hvad de skal gøre, og hvor de skal henvende sig. De 
føler sig umyndiggjort og dårligt behandlet«, siger Steffen Meyer, der er 
glad for, at ombudsmanden nu går ind i sagen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2608199/skat-er-helt-uden-for-raekkevidde/">Skat er helt uden for 
rækkevidde</a></p><p>
Henrik Gram Madsen ville have været glad, hvis Skat i det mindste havde 
informeret ham og de andre borgere i Hørsholm om, at Skat ville kigge på 
sagen på grund af ankenævnskendelsen. 
</p><p class=" bl-elem">
»Jeg vil gerne meget blive boende, men ejendomsskatten, der bliver ved med at 
stige, er en bombe under min økonomi. Hvis jeg er uvidende om, at Skat 
kigger på sagen, kan jeg jo lave mange ulykker for mig selv imens«, siger 
han. 
</p>	
</div>

</div></body></html>
