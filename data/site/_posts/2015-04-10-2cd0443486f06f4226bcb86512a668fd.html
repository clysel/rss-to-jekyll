---
layout:     post
title: 	    "USA's verdensherredømme er udfordret - men mest af USA selv"
post_author:	    
post_date:	    Fri, 10 Apr 2015 13:48:36 +0200
post_site:	    politiken.dk 
post_link:	    http://politiken.dk/kultur/boger/faglitteratur_boger/ECE2622592/usas-verdensherredoemme-er-udfordret---men-mest-af-usa-selv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Is the American Century Over?</h4>
<h5>
Joseph Nye</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
Polity Press, 152 s., 12.95 US Dollar.
</p></div>
</div><p>
Nogle tænkere bliver så berømte for ét begreb, at det bliver en signatur for 
dem. Den tyske sociolog Ulrich Beck vil altid blive husket for ordet 
’risikosamfundet’, og den amerikanske tænker Francis Fukuyama vil altid være 
forbundet med vendingen ’historiens afslutning’. 
</p><p>
Der er tale om tænkere, som har udviklet et enkelt udsagn så indlysende 
relevant, at det bliver en vending i hverdagssproget. De har givet os 
begreber så præcise, at man sagtens kan bruge dem uden at have læst deres 
bøger. 
</p><p>
Også den amerikanske samfundsforsker Joseph Nye er især kendt for et begreb 
’soft power’, blød magt. Nye har redegjort for, at USA ikke bare er verdens 
supermagt, fordi den er rigere og har flere våben end alle andre lande i 
verden. Han har vist, at den måske vigtigste grund til amerikanernes 
herredømme er deres bløde magt. Amerikanske film sætter billeder på folks 
drømme over hele verden, og amerikanske popsange lægger global lyd på den 
forelskede kærlighed. Deres hiphop definerer verdens cool, og deres 
universiteter vinder flest nobelpriser. Amerikanerne har således leveret de 
stærkeste globale bud på det gode liv, det smukke ansigt og den fineste 
frihed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/analyse/ECE655006/fra-haard-magt-til-smart-magt/">Fra hård magt til smart magt </a></p><p>
Joseph Nyes nye bog, ’Is the American Century Over?’, er også en bog om magt, 
som han definerer allerede i indledningen: 
</p><div class="art-quote article-box">
<p class="quote"/>
<blockquote>
<p class="quote-txt">
Den stigende ulighed betyder, at den økonomiske vækst ikke skaber velstand for 
hele befolkningen. Det kan skabe interne konflikter og optøjer og udløse 
mistillid til de amerikanske institutioner
</p>
</blockquote>
</div><p>
»Magt er evnen til at påvirke andre til at gøre det, som man vil have dem til 
at gøre, og der er tre måder at opnå det på: ved tvang (pisk), ved betaling 
(gulerødder) og ved tiltrækning og overtalelse. Pisk og gulerødder er former 
for hård magt, tiltrækning og overtalelse kaldes for blød magt«.</p><p>
Siden Anden Verdenskrig har USA ifølge Nye været stærkest på både hård magt og 
blød magt. USA har været det land, som man både frygtede og beundrede mest. 
Amerikanerne blev tidligt i det 20. århundrede økonomisk og militært 
førende, men først i anden halvdel af det 20. århundrede blev USA kulturelt 
og politisk dominerende, hævder Nye. 
</p><p/><h3>
Stormagter på vej 
</h3><p>
Det spørgsmål, som hans nye bog er et svar på, er, om USA’s tid som supermagt 
er ved at være forbi. Amerikanerne har, lige siden de blev verdens 
supermagt, dyrket fortællinger og teorier om deres eget forfald. Det gjorde 
de, da Sovjetunionen sendte den første satellit i rummet i 1957, og igen da 
oliekrisen satte ind i begyndelsen af 1970’erne. Det hører med til magten, 
at man er bange for at miste den igen, og amerikanerne søger symptomer på 
deres forfald. 
</p><p>
Der er særligt tre forhold, som i dag inspirerer amerikanske 
forfaldsfortællinger. Det vigtigste er, at den kinesiske økonomi om få år 
bliver større end den amerikanske. 
</p><p>
Det næste er, at Kina ikke er den eneste kommende stormagt. Indien, Rusland og 
Brasilien er også store lande med store befolkninger, der over de seneste 
årtier har præsteret økonomisk vækst. Denne tendens er blevet kaldt ’the 
rise of the rest’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE184604/amerikansk-kultur-og-bloed-magt/">Amerikansk kultur og blød magt </a></p><p>
For det tredje kan man tale om en slags kulturel kollaps i USA. En måling 
foretaget i 2002 viste, at over halvdelen af amerikanerne mente, at USA var 
stærkere, end det havde været ti år tidligere, mens under en femtedel 
oplevede, at USA var blevet svagere. Samme måling foretaget 10 år senere gav 
det modsatte resultat: Over halvdelen af amerikanerne mente, at deres land 
var blevet svagere, og kun en femtedel vurderede, at de var blevet stærkere. 
</p><p>
Joseph Nye undersøger alle tre forhold. Han erkender for det første, at 
kineserne udfordrer USA økonomisk. Men kinesernes største styrke i forhold 
til USA er, at de er så mange. Gennemsnitsamerikaneren har stadig fem gange 
så mange penge som gennemsnitskineseren. Og det er ifølge Nye usandsynligt, 
at kineserne inden for de næste 50 år vil nå amerikanernes personlige 
velstandsniveau. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Statue_Of_Liberty_1_927252w.jpg" alt="" border="0"/><span class="caption"><span class="f-img-caption">Frihedsgudinden. 
</span>Foto: AP</span></span></p><p>
Det kinesiske regime har skabt fremskridt fra et lavindkomstland til et 
mellemindkomstland, men samme politiske system får anderledes svært ved at 
skabe overgangen fra mellemindkomstland til højindkomstland. Ligesom andre 
iagttagere påpeger Nye, at det politiske system i Kina ikke er indstillet 
til at håndtere krævende og kritiske middelklasseborgere. 
</p><p>
Kina udfordrer på den måde ikke USA som politisk ideal, men fungerer aktuelt 
som forbillede for diktaturer, der søger legitimitet gennem økonomisk vækst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE1803431/den-amerikanske-droem-har-mistet-glansen/">Den amerikanske drøm har 
mistet glansen</a></p><p>
Nye anerkender, at Kina faktisk satser på blød magt ved at oprette 
Konfutse-institutter over hele verden. Men problemet for Kina er ifølge Nye 
helt grundlæggende, at man skal have et stærkt civilsamfund for at udvikle 
blød magt. Kina har en meget stærk stat, hvilket gør regimet effektivt og 
handlekraftigt, men de har ikke et stærkt, skabende og kritisk civilsamfund. 
De mangler den dimension. Kina forsøger med andre ord at opnå noget gennem 
staten, som staten ikke kan levere. Som Nye slår fast: 
</p><p>
»USA er stadig årtier foran Kina, hvad angår økonomisk, militær og blød magt 
på globalt niveau«. 
</p><p>
Endelig minder Nye om, at der skal være en forbindelse mellem et lands bløde 
og hårde magt, for at den kan blive til intelligent magt. Den amerikanske 
drøm, som den udfolder sig på film, er knyttet til den amerikanske økonomi, 
og dyrkelse af frihed som ideal kan kobles med det amerikanske militær – i 
hvert fald principielt. Det bliver en moralsk katastrofe for USA, når det 
afsløres, at landets militær bedriver tortur, fordi det underminerer det 
amerikanske løfte om, at hvert enkelt menneske er ukrænkeligt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE1804978/den-kinesiske-droem-findes-ikke---endnu/">Den kinesiske drøm findes ikke 
- endnu</a></p><p>
Nye undersøger også Japan, Brasilien, Indien, Rusland og Europa som rivaler 
til USA, men ingen af disse kan ifølge Nye udfordre det amerikanske 
herredømme. Mest interessant er sammenligningen med Europa, fordi 
amerikanerne er overraskende overlegne i forhold til blød magt. 52 af 
verdens bedste universiteter ligger i USA, mens kun 27 ligger i Europa, 
amerikanerne bruger 11 procent af deres BNP på kulturindustri, mens Europa 
kun bruger 7 procent. 
</p><h3>
Magten spredes 
</h3><p>
Den tredje udfordring, som Nye undersøger, er det amerikanske samfund selv. 
Mange har i de senere år sammenlignet USA med Romerriget, som ikke faldt på 
grund af ydre fjender, men fordi romerne mistede tilliden til deres 
institutioner. Romerriget gik i opløsning af sig selv. 
</p><p>
Noget tilsvarende kan man frygte i USA, skriver Nye. USA er måske det bedste 
land i verden for vindere, men det er også et samfund med flere og flere 
tabere. Amerikanerne har de bedste uddannelser i verden til overklassen, men 
skolerne for underklassen er blandt de dårligste i den vestlige verden. Den 
stigende ulighed betyder, at den økonomiske vækst ikke skaber velstand for 
hele befolkningen. Det kan skabe interne konflikter og optøjer og udløse 
mistillid til de amerikanske institutioner. Men stadig svarer mere end fire 
ud af fem amerikanere, at det bedste sted i verden at bo er USA. 
</p><p>
Overordnet anerkender Nye to tendenser, som udfordrer USA’s position. Den ene 
er en forskydning af økonomisk magt fra Vest til Øst. Vesten, som 
traditionelt har været USA’s alliance, bliver relativt fattigere, og Østen 
bliver relativt rigere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE1804146/politikens-kritikere-dette-er-hot-og-not-i-amerikansk-kultur/">Politikens kritikere: Dette er 
hot og not i amerikansk kultur</a></p><p>
Den anden tendens er den mest interessante. Nye konstaterer, at magt også 
forskydes fra statslige aktører til ikke-statslige aktører. Der er globale 
virksomheder så stærke, at de opnår politisk magt, som stater 
ikke kan kontrollere. Informationsrevolutionen betyder, at de gamle stater 
har mistet monopol på meget viden, og globale terrororganisationer er nye 
fjender, som man ikke kan føre gammeldags krig imod. Egentlig er det ifølge 
Nye ikke en forskydning af magt, men snarere end spredning af magt, som gør 
verden mere uoverskuelig og uregerlig. 
</p><p>
Der er således ifølge Nye ikke noget enkelt land, som kan konkurrere med USA 
globalt. Men det betyder ikke, at USA ikke er udfordret. Det betyder, at 
spørgsmålet er stillet forkert: 
</p><p>
»Svaret på spørgsmålet ’hvem kommer efter USA?’ er ’ingen’. Dette svar er 
forenklet, men det antyder nogle forandringer, som muligvis ikke afslutter 
det amerikanske århundrede, men i hvert fald ændrer det«. 
</p><p class=" bl-elem">
Det lykkes igen i ’Is the American Century Over?’ Joseph Nye med sit begreb om 
blød magt i hånden at gentegne vores velkendte verdensbillede, så vi ser 
noget, vi ikke har set før. 
</p>	
</div>

</div></body></html>
