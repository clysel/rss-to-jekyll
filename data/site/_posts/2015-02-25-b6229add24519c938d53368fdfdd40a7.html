---
layout:     post
title: 	    "Medie: Vestager skal mødes med Google om monopolsag"
post_author:	    Adam Fribo
post_date:	    Wed, 25 Feb 2015 07:29:40 +0000
post_site:	    www.version2.dk 
post_link:	    http://www.version2.dk/artikel/medie-vestager-skal-moedes-med-google-om-monopolsag-86130?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Margrethe Vestager skal ifølge <a href="http://www.reuters.com/article/2015/02/24/us-eu-google-antitrust-idUSKBN0LS1PQ20150224">Reuters</a> mødes med Googles bestyrelsesformand, Erik Schmidt, i næste uge.</p>

<p>Med posten som konkurrencekommissær har Vestager overtaget en lang monopolsag mod den enorme it-virksomhed, og hun har i de seneste uger holdt møder med adskillige af de virksomheder og personer, der har klaget over Google.</p>

<p>Heriblandt Microsoft, der er en af de mange aktører, som mener, at Google misbruger sin dominerende position på markedet for internetsøgning og markedsføring til at presse konkurrenterne ud.</p>



<p>Vestagers forgænger Joaquin Almunia har ihærdigt forsøgt at lukke sagen med Google, men kritik fra flere kanter har siden ført til, at sagen kører videre.</p>

<p>Hvis Google taber sagen, kan virksomheden risikere at blive dømt til at betale 10 procent af sin årlige omsætning, hvilket, baseret på tal fra 2014, kan løbe op i 43 milliarder kroner. Det vil gøre den til en af de største EU-sager nogensinde.</p>


  </section></div></body></html>
