---
layout:     post
title: 	    "Drake tyvstarter kampen om hiphop-tronen i 2015"
post_author:	    
post_date:	    Thu, 19 Feb 2015 16:01:07 +0100
post_site:	    politiken.dk 
post_link:	    http://politiken.dk/kultur/musik/cd-beat/ECE2554032/drake-tyvstarter-kampen-om-hiphop-tronen-i-2015/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For ni år siden udgav rapperen Nas albummet ’Hiphop is dead’. Og selv om han 
selv modbeviste sin påstand ved at stryge direkte til tops på den 
amerikanske hitliste, greb diskussionen af hiphop som et overstået kapitel 
om sig i de følgende år. 
</p><div class="art-fakta article-box">
<h4 class="">
Musikanmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Drake: If You're Reading This It's Too Late. 
</p><p class=" bl-elem">
Cash Money/ Universal
</p>
</div>
</div><p>
Hiphop var ikke forsvundet, men det var ikke avantgarden i det popmusikalske 
førersæde længere, lød kritikken fra blandt andet musikkritikeren Sasha 
Frere-Jones i The New Yorker. Set hen over de sidste ti år kan man 
konstatere, at både Nas’ titel og kritikken af hiphop var skudt ved siden 
af. På vej ind i 2015 står hiphopmusikken så stærk som nogensinde. </p><p>
Faktisk kunne timingen i Nas’ albumtitel næsten ikke være dårligere. For lige 
præcis midt i 00’erne undergik hiphopmusik afgørende forandringer. Lil Wayne 
rykkede den frække og flabede sydstatsrap ind i mainstreamkulturen, og Kanye 
West åbnede et nyt rum for komplekse kompositioner, store følelser og til 
tider endnu større egomani. 
</p><h3>
2015 i hiphoppens tegn 
</h3><p>
Det er eftervirkningerne fra det nybrud, vi i dag ser dominere både hitlister 
og hiphop. Både i de popmusikalske hitlisteproduktioner fra Beyoncé til 
Ariana Grande, men også i hiphoppen selv. Og det kan gå hen at blive et 
rigtig stort år med nye albums på vej fra superstjerner som Kendrick Lamar, 
Kanye West og muligvis også canadiske Drake. 
</p><p>
Ja, selv om det her er en albumanmeldelse af Drake, har det siden sidste 
sommer forlydt, at Drake i år vil udsende sit fjerde album, ’View From The 
6’. Men forleden nat sneg han sig indenom alle andre og udgav ’If You're 
Reading This It's Too Late’. Det andet album skulle stadig være på vej. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2549898/snoop-dogg-og-jessie-j-gaester-plaenen-i-tivoli/">Snoop Dogg og Jessie J gæster 
Plænen i Tivoli</a></p><p>
Drake tyvstarter bare kampen om at sætte tonen som hiphoppens øverstbefalende 
i 2015. Samtidig udfordrer han sit pladeselskab. For med hiphoppens enorme 
succes følger enorme summer. Og dem kan man let komme op at slås om. 
</p><div class="art-fakta article-box">
<h4 class="">
Blå bog </h4>
<h5>
Drake</h5>
<div class="fakta-body" data-buildingblock="embedded_factboxlink">
<p><b>Abrey Drake Graham.</b> Canadisk rapper fra Toronto, født i 1986.
</p><p>
Med <b>72 amerikanske hitlistesingler</b> har han slået The Beatles i den disciplin. 
Inden for hiphop og r’n’b har Drake med ni førstepladser overgået Jay-Z i at 
nå helt til tops.
</p><p class=" bl-elem"><b>’If Your’re Reading</b><b>This It’s Too Late’</b> 
er Drakes fjerde album.
</p>
</div>
</div><p>
Dagen efter at Drake lige så pludseligt udgav kortfilmen ’Jungle’, lagde Drake 
uden yderligere introduktion ’If You're Reading This It's Too Late’ ud på 
iTunes. Der fik det stemplet ’album’, men Drake kalder det selv et mixtape i 
en håndskrevet note. Det er der flere grunde til. </p><p>
Den nye samling af neonflakkende sange har et mixtapes løse forbindelser og er 
nok tænkt som et mixtape uden for de officielle albums’ rækker. Hvilket 
klæder Drake. Han jagter ikke hits, men får sammen med især Boi-1das 
mageløse produktioner skabt en sfærisk helhed, man forsvinder ind i og ikke 
har lyst til at forlade igen. En funklende storbydrøm, man ikke har lyst til 
vågne fra igen. 
</p><p>
Men ved at kalde det et album leverer Drake det fjerde album, han er 
kontraktligt forpligtet til over for pladeselskabet Cash Money og selskabets 
grundlægger, Bryan ’Birdman’ Williams. Og det er et forhold, som Drake gerne 
vil ud af. 
</p><h3>
Interne kontroverser 
</h3><p>
Birdman og Cash Money har med navne som Lil Wayne, Nicki Minaj og Drake skabt 
et hiphoppens imperium. Men sidste år gik noget galt mellem Lil Wayne og 
hans tidligere mentor og faderskikkelse, Birdman. 
</p><p>
Wayne brokkede sig på twitter over, at Cash Money tilbageholdt hans femte 
album, ’Tha Carter IV’, og i januar i år lagde Wayne muskler bag sine ord, 
da han lagde sag an mod Birdman. Wayne krævede kontrakten ophævet og 51 
millioner dollars i kompensation – og så vil Wayne have både Nicki Minaj og 
Drake med sig, når han skrider. 
</p><div class="art-quote article-box">
<p class="quote"/>
<blockquote>
<p class="quote-txt">
Please don't speak to me like I'm that Drake from four years ago
</p>
<p class="sender">
Drake/If You're Reading This It's Too Late 
</p>
</blockquote>
</div><p>
Noget tyder på, at Drake er med på den. I mindre skala havde Drake en lignende 
kontrovers omkring manglende udbetaling med Birdman for fire år siden. På 
tracket ’Star 67’ syder vreden: </p><p>
»Brand new beretta, can’t wait to let it go/ walk up in my label like, where 
the check though?«. 
</p><p>
Rapperen fra Toronto rasler med sablen og er på krigstien. Et andet sted lyder 
det: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2538986/eksperimenterende-duo-taerskede-langhalm-i-aabningskoncert/">Eksperimenterende duo tærskede 
langhalm i åbningskoncert</a></p><p>
»Please don’t speak to me like I’m that Drake from four years ago/ I’m at a 
higher place/ thinkin’ they lions and Tygas and bears, I go huntin’/ put 
heads on my fire place«. 
</p><p>
Drake er bestemt ikke den samme rapper, som han var for fire år siden. Dengang 
var han den flødebløde mand, der uden filter og med kronisk bekymret mine 
fortalte hele verden om sine problemer med succes og kærlighed. Men allerede 
på det forrige album, ’Nothing Was The Same’, begyndte Drake at skrue bissen 
på. Uden at forlade sin oprigtighed og den autotunede velourlyd. 
</p><h3>
Jeg er en legende 
</h3><p>
Som kritikeren Jon Caramanica har påpeget, har Drake et forbillede i Kanye 
West og indførelsen af det store følelsesregister i den ellers 
machoforstenede hiphopverden. Men godt ti år yngre end West har Drake også 
taget sine humørsvingninger og bekendelser skridtet videre. Mens Kanye West 
taler ud i et klassisk talkshow på tv, ånder Drake i takt med millioner af 
fans på sociale medier. 
</p><div class="art-quote article-box">
<p class="quote"/>
<blockquote>
<p class="quote-txt">
Oh my God, oh my God/ If I die, I'm a legend
</p>
<p class="sender">
Drake/If You're Reading This It's Too Late 
</p>
</blockquote>
</div><p>
Og lige så meget som Drake er på Instagram, lige så meget falder oplevelser og 
ord fra den verden tilbage i hans tekster. Han rapper om at slukke telefonen 
og være offline alene på ’10 Bands’. Han blotter sin fortid som både 
tøjsælger og Kanye West-fan på ’Know Yourself’ med bemærkningen: »Man I’m 
talkin’ way before hashtags«. Og på ’Jungle’ sætter han ord på en erfaring, 
mange i hans generation genkender: </p><p>
»Whenever they say somethin’ bout us, you listen/ but fuck what they talkin’ 
about on your timeline/ that’s cuttin’ all into my time with you«. 
</p><p>
Men det er krigsstemningen, der stikker ud på ’If You Read This, It’s Too 
Late’. Drake rapper om alle fjenderne omkring sig og åbner i melodramatisk 
og ubeskeden skryderstil med linjerne: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2548659/rasende-punk-pop-talent-udgiver-fuldtraeffer-med-energisk-attitude/">Rasende punk-pop talent 
udgiver fuldtræffer med energisk attitude</a></p><p>
»Oh my God, oh my God/ If I die, I’m a legend«. 
</p><p>
Albummets titel kunne være taget fra et selvmordsbrev, og mellem de mange ord 
om penge, piger og Toronto tegner Drake omridset af en soldat på vej i krig. 
Drake giver den som hård nyser, men har ikke kittet sine sprækker af 
melankoli til. 
</p><p class=" bl-elem">
Den kombination er sammen med Boi-1das hypnotiske produktioner og Drakes evne 
til at tale direkte til sin egen generation med til at løfte ham op i en 
liga for sig. Det kunne godt gå hen at blive legendarisk. Ligesom hele 2015. 
</p><p class="art-ext-other">

</p>	
</div>
</div></body></html>
