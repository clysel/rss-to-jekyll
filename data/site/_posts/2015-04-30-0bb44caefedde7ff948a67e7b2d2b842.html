---
layout:     post
title: 	    "Afløseren for Internet Explorer har fået sit navn"
post_author:	    
post_date:	    Thu, 30 Apr 2015 18:13:38 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2649722/afloeseren-for-internet-explorer-har-faaet-sit-navn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Til august er det præcis 20 år siden, verden blev introduceret for Internet 
Explorer. Men Microsofts webbrowser får hellere ikke lov at blive meget 
ældre. 
</p><p>
Når Windows 10 dukker op senere på året, bliver Internet Explorer smidt ud til 
fordel for en ny browser. 
</p><p><b>Helt ude på kanten</b><br/>
Den nye browser har allerede været ude i cirkulation blandt de mennesker, som 
har installeret den såkaldte preview-udgave af Windows 10, som kan 
downloades fra Microsofts hjemmeside, hvis man tilmelder sig firmaets 
Insider-program. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2612874/ny-surface-dukker-op-med-et-aars-forsinkelse/">Ny Surface dukker op med et 
års forsinkelse</a></p><p>
Indtil videre har den nye browser heddet ’Project Spartan’, og fremstår mere 
strømlinet, effektiv og hurtig end den gamle Internet Explorer. På den måde 
lever den op til navnet – browseren er ret ’spartansk’ I sin fremtræden, i 
hver tfald i den tidlige udgave. 
</p><p>
Men i forbindelse med deres udviklerkonference BUILD, der i disse dage finder 
sted i San Francisco, har Microsoft lanceret en ny testudgave af Windows 10. 
Og her finder man det endelige navn på Internet Explorers afløser. 
</p><p><b>Kan downloades nu<br/></b>Den nye browser hedder 'Microsoft Edge', hvilket formentlig skal 
signalere, at den nye browser er på den yderste kant af udviklingen hele 
tiden. Det er dog ikke den eneste nyhed, der er at finde i den seneste 
preview-version af Windows. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2639786/microsoft-fylder-40---nu-skal-mobil-sky-og-gratis-windows-sikre-fremtiden/">Microsoft fylder 40 - nu skal 
mobil, sky og gratis Windows sikre fremtiden</a></p><p>
Den virtuelle assistent Cortana, som nogle måske kender fra deres Windows 
Phones, er blevet hurtigere og bedre og kan svare på flere spørgsmål. Og så 
er der kommet et nyt, gennemsigtigt design på Windows 10, hvor startmenuen 
og de tilhørende live-tiles (ikonerne man kan bruge til at trykke på, når 
man bruger en touch-skærm), virker som glas foran skrivebordet. 
</p><p class=" bl-elem">
Den nye preview-udgave, inklusive den nye Microsoft Edge-webbrowser, kan 
downloades herfra, hvis man skriver sig op til Windows Insider-programmet. 
</p>	
</div>

</div></body></html>
