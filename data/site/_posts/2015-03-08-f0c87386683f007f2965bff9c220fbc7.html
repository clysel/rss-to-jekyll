---
layout:     post
title: 	    "Ekschef i PET: Pas på med store beslutninger i følelsesladede øjeblikke"
post_author:	    
post_date:	    Sun, 08 Mar 2015 08:25:02 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2578162/ekschef-i-pet-pas-paa-med-store-beslutninger-i-foelelsesladede-oejeblikke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<div class="img-portrait">
<div class="img"><img data-ln="570" src="http://multimedia.pol.dk/archive/00919/Jakob_Scharf_919059w.jpg" alt="ROLIG. Tidligere PET-chef Jakob Scharf advarer imod at handle for hutigt efter terrorangrebene i forhold til at lave en nye terrorpakke. - Foto: Joachim Adrian (arkiv)"/></div>
<p class="caption ">
<span class="f-img-caption">ROLIG.</span> Tidligere PET-chef Jakob Scharf advarer imod at handle for hutigt efter terrorangrebene i forhold til at lave en nye terrorpakke. - Foto: Joachim Adrian (arkiv)
</p>
</div>
<p>
Tidligere chef for Politiets Efterretningstjeneste (PET) Jakob Scharf advarer 
direkte regeringen mod at haste den nye terrorpakke til en milliard kroner 
igennem. Det skriver Morgenavisen Jyllands-Posten i dag.
</p><p>
»Det kan godt være, at der skal flere penge til, men man skal altid passe på 
med at tage store beslutninger i følelsesladede øjeblikke«, siger Scharf og 
henviser til, at det stadig ikke er fuldt opklaret, hvad der skete under 
terrorangrebet i København.
</p><p><b class="ext-link">PUNKT FOR PUNKT </b><a class="embeddedlink" href="http://politiken.dk/indland/fokus_danmark/fokus_terror/ECE2554091/punkt-for-punkt-her-er-regeringens-plan-mod-terror/">Her er regeringens plan mod terror</a></p><p>
Derfor er det ifølge Jakob Scharf umuligt at vurdere behovet for, om PET 
mangler nye arbejdsredskaber og flere medarbejdere herunder flere livvagter 
og en større aktionsstyrke.
</p><p>
»Det kan godt ske. Men jeg synes ikke, at det er analyseret fuldt ud, om det 
er svaret på de helt særlige trusler, vi står over for lige nu«, siger 
Scharf til Jyllands-Posten.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2577929/teleindustri-modsaetter-sig-spiontjenestes-aflytning-uden-retskendelse/">Teleindustri modsætter sig 
spiontjenestes aflytning uden retskendelse</a></p><p>
Jakob Scharf stoppede i 2013 som chef i PET efter interne problemer og har i 
dag etableret sikkerhedsfirmaet Certa Intelligence and Security A/S.
</p><p>
Det er første gang Jakob Scharf specifikt udtaler sig offentligt om den ny 
terrorpakke efter terrorangrebet i København.
</p><h3>
S: Pas på med kommentarer udefra
</h3><p>
Han understreger, at trusselsbilledet grundlæggende er alvorligt, men uændret, 
og at det er vigtigt i forhold til nye initiativer at overveje, om - og i 
givet fald i hvilket omfang - de reelt vil have af betydning for vores 
sikkerhed.
</p><p><b class="ext-link">REKONSTRUKTION</b><a class="embeddedlink" href="http://politiken.dk/indland/fokus_danmark/fokus_terror/ECE2554945/bag-aftalen-terror-sendte-thorning-og-loekke-ind-i-et-politisk-minefelt/">Terror sendte Thorning og Løkke 
ind i et politisk minefelt</a></p><p>
SF og Venstre har begge bedt regeringen om mere viden om angrebet i februar, 
inden de vil støtte terrorpakken.
</p><p>
»Jeg er utrolig glad for, at den tidligere PET-chef bakker os op i, at det 
ikke skal gå så stærkt med den her terrorpakke, som regeringen lægger op 
til. Der er måske mere brug for omtanke end hurtig handling«, siger 
retsordfører Karsten Lauritzen (V) til Jyllands-Posten.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2574276/blaa-blok-kritiserer-finansering-til-terrorpakke-men-finten-er-helt-normal/">Blå blok kritiserer 
finansering til terrorpakke, men finten er helt normal</a></p><p>
Det er ikke lykkedes for avisen at få justitsminister Mette Frederiksens (S) 
kommentar, men retsordfører Trine Bramsen (S) siger:
</p><p class=" bl-elem">
»Regeringens forslag er blevet til i meget tæt dialog med de myndigheder, der 
har ansvaret. Man skal passe meget på med at stå udenfor og kommentere, hvad 
man bør og ikke bør prioritere«.
</p>	
</div>
</div></body></html>
