---
layout:     post
title: 	    "Ung dansker springer ind i verdenseliten"
post_author:	    
post_date:	    Wed, 15 Apr 2015 16:48:33 +0200
post_site:	    politiken.dk 
post_link:	    http://politiken.dk/sport/ECE2629340/ung-dansker-springer-ind-i-verdenseliten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Andreas Trajkovski er godt på vej til at markere sig som en af de bedste 
længdespringere i sin aldersklasse i det ellers atletikstærke USA. 
</p><p>
Den 22-årige danske atlet er netop nu nummer 1 på den amerikanske rangliste 
for juniorcollege studerende efter to sejre i henholdsvis Kansas og 
Nebraska, og han nærmer sig langsomt sin bedste notering på 7,82 meter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2173056/stortalent-tager-springet-over-atlanten/">Stortalent tager springet over 
Atlanten </a></p><p>
Ved stævnet i Nebraska satte Andreas Trajkovski med 7,72 meter stævnerekord, 
og springet placerer ham som nummer 26 på verdensranglisten for seniorer - 
én centimeter fra 25. pladsen. 
</p><div class="art-fakta article-box">
<h4 class="">
Blå Bog</h4>
<h5>
Andreas Trajkovski</h5>
<div class="fakta-body" data-buildingblock="embedded_factboxlink">
<p><b>Født</b> 18. marts 1993 
</p><p><b>Guld ved</b> European Youth Olympic Festival i 2009 med et spring på 7,37 
m. 
</p><p><b>Sølv ved</b> junior-VM i 2012 med et spring på 7,82. 
</p><p><b>Andreas </b>Trajkovski deltager indimellem også i 100 m og har en personlig 
rekord på 10,60 sekunder. 
</p><p class=" bl-elem"><b>Den tidligere</b> verdensrekordholder og verdensmester på 800 meter, Wilson 
Kipketer, er agent/manager for Trajkovski. 
</p>
</div>
</div><p>
Den danske længdespringer fik sit gennembrud ved junior-VM i 2012, hvor han 
med et spring på 7,82 meter vandt sølv og efterfølgende placerede sig på 
andenpladsen i Politiken, Danmark Idrætsforbund og Team Danmarks kåring af 
Årets Fund i dansk idræt. </p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fakta_sport/ECE1851974/sprinterbarn-skrev-historie-paa-782-meter/">Sprinterbarn skrev historie på 
7,82 meter</a></p><p>
I januar 2014 rejse Andreas Trajkovski efter at have overstået en 
skadesperiode på omkring halvandet år til USA, hvor han startede på Iowa 
Western Community College i Council Bluffs, Iowa. Her skal han i to år 
studere 'Athletics Training' og dyrke sin sport. 
</p><p>
Danskerens foreløbige resultater har sikret ham deltagelse ved de amerikanske 
udendøre collegemesterskaber 14. maj, og han er blandt favoritterne til 
titlen i længdespring efter at have vundet det tilsvarende mesterskab 
indendørs. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/atletik/ECE1686697/dansk-stortalent-springer-sig-til-historisk-vm-soelv/">Dansk stortalent springer sig 
til historisk VM-sølv</a></p><p>
Årets helt store mål er U23-EM i Tallin, og Andreas Trajkovski håber på et 
tidspunkt i løbet af sæsonen at springe over 8 meter. 
</p><p>
»Jeg er superglad for, at det går så godt for mig lige nu. Jeg er helt 
skadesfri og plejer egentlig ikke at springe så langt før senere på 
sæsonen«, siger Andreas Trajkovski i en pressemeddelelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE1042019/rekordspringeren-blev-forstyrret-af-modvinden/">Rekordspringeren blev 
forstyrret af modvinden</a></p><p>
Han har med sin træner Steve Gorden arbejdet meget med sin teknik, der betyder 
meget i længdespring. For eksempel har Andreas Trajkovski droppet den 
såkaldte hængestil og benytter sig nu i stedet af cykelstilen, som også Carl 
Lewis havde stor succes med. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE1039420/dansk-juniorspringer-spraenger-rekorder/">Dansk juniorspringer sprænger 
rekorder</a></p><p class=" bl-elem">
Allerede torsdag skal Andreas Trajkovki i ilden igen ved et stævne i Kansas. 
</p>	
</div>

</div></body></html>
