---
layout:     post
title: 	    "Svenske forskere giver små stød for at styrke parkinson-patienters balance"
post_author:	    Adam Fribo
post_date:	    Tue, 10 Mar 2015 06:03:33 +0000
post_site:	    ing.dk 
post_link:	    http://ing.dk/artikel/svenske-forskere-giver-smaa-stoed-styrke-parkinson-patienters-balance-174648
---
<html><body><div><section class="body"><p>Svag elektrisk strøm ser ud til at kunne forbedre tilværelsen en smule for patienter med nervesygdommen Parkinsons. Det mener forskere fra universitetet i Gøteborg, der har udviklet et apparat, som ved hjælp af svag elektrisk stimulering skal mindske de balanceproblemer, der følger med sygdommen.</p>
			<p><figure class="plugin right zoomable"><img data-original-image="http://ing.dk/sites/ing/files/1509974_stimulator-och-pennawebb.jpg" src="http://ing.dk/sites/ing/files/styles/w1120_media_right/public/1509974_stimulator-och-pennawebb.jpg?itok=DIX451nt" alt=""/><figcaption>Apparatet styrker patientens balanceevne ved at stimulere det patienten med svag elektrisk strøm bag ørerne. </figcaption></figure></p>
			<p>Apparatet er så lille, at det kan ligge i en bukselomme, og det fungerer ved at stimulere patienten med svag elektrisk strøm via to elektroder, der er placeret bag patientens ører.</p>
			<p>»Det er slet ikke et kompliceret apparat. Det er et strømapparat, der minder meget om dem, som folk bruger til at afhjælpe smerter ved elektrisk stimulering af muskler og nerver. Forskellen er, at vi bruger en bestemt strømprofil, som man kan stimulere balanceorganerne med, uden at det forstyrrer balancen,« siger professor Filip Bergquist fra universitetet i Gøteborg til <a href="http://www.reuters.com/article/2015/03/09/us-sweden-parkinsons-device-idUSKBN0M512020150309?feedType=RSS&amp;feedName=scienceNews">Reuters</a>.</p>
			
			<p>Metoden har ved test på mus vist, at den kan balancere dopamin-niveauet i hjernen, og resultaterne i et studie med mennesker har også vist forbedringer af både balanceevne og andre symptomer. Nu skal apparatet testes over længere tid.</p>
			<p>Patienterne skal bruge det i deres hjem, og hvis resultaterne fortsat er positive, håber forskerne bag apparatet, at det kan blive tilgængeligt for offentligheden som behandlingsmulighed inden for fem år.</p>
			<p>Studiet er publiceret i <a href="http://www.ncbi.nlm.nih.gov/pubmed/25573070">Brain Stimulation</a>.</p>
		</section></div></body></html>
