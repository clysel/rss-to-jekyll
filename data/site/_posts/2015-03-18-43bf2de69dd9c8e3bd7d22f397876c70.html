---
layout:     post
title: 	    "Nu er det officielt: Microsoft lægger Internet Explorer i graven"
post_author:	    Martin Bernth
post_date:	    Wed, 18 Mar 2015 08:00:00 +0000
post_site:	    www.version2.dk 
post_link:	    http://www.version2.dk/artikel/nu-er-det-officielt-microsoft-laegger-internet-explorer-i-graven-105744?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Internet Explorer-logoet, som for millioner af mennesker har symboliseret indgangen til internettet, vil formentlig ikke komme til at sige fremtidige generationer ret meget.</p>

<p>Microsoft har nemlig meldt ud på sin egen årlige konference ‘Microsoft Convergence’, at Internet Explorer-brandet ikke videreføres, når firmaet er færdige med at udvikle sin kommende browser, der i øjeblikket kun går under navnet ‘Projekt Spartan’. <a href="http://www.theverge.com/2015/3/17/8230631/microsoft-is-killing-off-the-internet-explorer-brand">Det skriver The Verge.</a></p>

<p>‘Spartan’ vil være den primære browser i Windows 10, men Internet Explorer vil ikke forsvinde helt ud af brugergrænsefladen fra den ene dag til den anden. Browseren vil nemlig leve videre i Windows 10, som en garanti for bagudkompatibilitet.</p>

<p>Microsoft er efter eget udsagn stadig i gang med at finde et passende navn til Internet Explorers lillebror.</p>
  </section></div></body></html>
