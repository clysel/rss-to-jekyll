---
layout:     post
title: 	    "Danmark giver en kvart milliard mere til syriske ofre"
post_author:	    
post_date:	    Tue, 31 Mar 2015 09:11:34 +0200
post_site:	    politiken.dk 
post_link:	    http://politiken.dk/udland/fokus_int/borgerkrigenisyrien/ECE2611276/danmark-giver-en-kvart-milliard-mere-til-syriske-ofre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Borgerkrigen i Syrien</h4>
<div class="fakta-body"><p>
<a href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/"> 
<img src="http://multimedia.pol.dk/archive/00921/Mideast_Syria_Timel_921742d.jpg" alt="" border="0"/></a><br/>
<br/>
Borgerkrigen i Syrien har varet i over fire år. 220.000 er blevet dræbt, en 
million er kvæstet, og 11 millioner er sendt på flugt. 
</p>
<p>
<a href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/">Få hele historien - fortalt i 10 kapitler </a>
</p>
</div>
</div>
<p>
Det er med en større pose penge i hånden, at handels- og udviklingsminister 
Mogens Jensen (S) tirsdag deltager i en international donorkonference i 
Kuwait.
</p><p>
Konferencen har fokus på Syrien og landets fortsatte krise, og Danmark giver 
nu tilsagn om 250 millioner kroner i 2015 til de syriske ofre. Det er 50 
millioner mere, end der blev givet i 2014.
</p><p>
»Det er med en blanding af stolthed og tristhed, jeg giver det danske tilsagn«.
</p><p>
Stolthed, fordi det understreger, at Danmark er en humanitær stormagt og 
vidner om vores solidaritet med mennesker, der lever under nogle af de mest 
kummerlige forhold i verden.
</p><p>
»Og tristhed, fordi det, til trods for det store beløb, ikke er nok til at 
dække omfanget af det humanitære behov i Syrien«, siger Mogens Jensen i en 
pressemeddelelse.
</p><h3>
En milliard fra Danmark
</h3><p>
Med tilsagnet er Danmarks samlede humanitære bistand til Syrien nu oppe på 
over en milliard kroner siden krigens start.
</p><p>
I sit indlæg på konferencen opfordrer Mogens Jensen andre ressourcestærke 
lande til også at yde en retmæssig støtte til de omkring 18 millioner 
nødlidende i Syrien og nabolandene.
</p><p>
»Jeg ønsker at sende et klart signal til alle lande - heriblandt ikke mindst 
mellemøstlige lande og nye vækstlande - om at være med til at løfte denne 
opgave«, siger Mogens Jensen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/borgerkrigenisyrien/ECE2601491/assad-draeber-langt-flere-civile-i-syrien-end-islamisk-stat/">Assad dræber langt flere 
civile i Syrien end Islamisk Stat</a></p><p>
Af det danske tilsagn går 200 millioner kroner direkte til humanitær støtte 
til ofrene for konflikten. Samtidig er der afsat 50 millioner kroner til 
nabolandene Libanon og Jorden for at håndtere den syriske flygtningekrise.
</p><p>
Midlerne vil blive kanaliseret gennem danske og internationale organisationer, 
der allerede er aktive i områderne.
</p><p>
Det danske tilsagn omfatter de 90 millioner kroner, som blev annonceret 15. 
marts i år.
</p><h3>
Fire års borgerkrig
</h3><p>
Krigen i Syrien er gået ind i sit femte år. Hvad der i kølvandet på Det 
Arabiske Forår begyndte som en opstand mod præsident Bashar al-Assad, har 
siden udviklet sig til en kompliceret krig med mange spillere.
</p><p class=" bl-elem">
Kurdere kæmper mod Islamisk Stat. Det gør regeringshæren også, samtidig med at 
den bekæmper oprørsbevægelser og andre jihadistiske grupper, og mange af 
disse grupper kæmper også mod hinanden i flere områder af Syrien.
</p>	
</div>

</div></body></html>
