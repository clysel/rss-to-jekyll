---
layout:     post
title: 	    "»Jeg blev overrasket som alle andre«"
post_author:	    
post_date:	    Fri, 20 Mar 2015 06:32:08 +0100
post_site:	    politiken.dk 
post_link:	    http://politiken.dk/udland/int_europa/ECE2595980/jeg-blev-overrasket-som-alle-andre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Han havde holdt på en enorm hemmelighed i syv dage og tre timer, da det 
endelig blev besluttet i går aftes. 
</p><p>
Nordjyden Jeppe Tranholm-Mikkelsen skal til sommer være generalsektretær for 
Rådet i EU. En af de mest magtfulde stillinger, en embedsmand kan opnå - i 
verden. 
</p><p>
Omtrent et døgn inden den endelige udnævnelse var rygterne begyndt at svirre. 
Ritzau erfarede onsdag, at Danmarks 52-årige EU-ambassadør var i spil til 
den store stilling. Selv havde Jeppe Tranholm-Mikkelsen i godt en uge vidst, 
at man havde planer med ham, før det i går blev sikkert. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/int_europa/ECE2594542/dansker-favorit-i-storpolitisk-spil-om-chefjob-i-eu/">Dansker favorit i storpolitisk 
spil om chefjob i EU</a></p><p>
For en uge siden blev han nemlig pludselig ringet op, da han var på vej hjem 
til sin ambassadebolig i Bruxelles. På det tidspunkt var det ikke kendt, at 
den nuværende generalsekretær, tyskeren Uwe Corsepius, skulle stoppe. 
</p><p>
»Jeg blev overrasket som alle andre over, at den stilling overhovedet kom op 
nu«, siger Jeppe Tranholm-Mikkelsen: 
</p><p>
»Alle forventede, at Uwe Corsepius ville fortsætte. Han har gjort det rigtig 
godt, og havde han ønsket at fortsætte, er der ingen tvivl om, at han kunne 
have gjort det. Men så bad Merkel ham om at komme hjem til Berlin for at 
hjælpe hende som EU-rådgiver«. 
</p><h3>
Chef for 2.800 medarbejdere 
</h3><p>
Så var danskeren pludselig i spil som afløser. Og vel at mærke ikke til et 
hvilket som helst job. Som generalsekretær er man ikke bare chef for 2.800 
medarbejdere i Rådet. Sammen med EU's præsident leder generalsekretæren også 
de topmøder, hvor EU's 28 landes øverste politiske ledere samles og lægger 
linjen for Europa. 
</p><p>
»Det er en stor udfordring, og jeg kan godt lide udfordringer. Derfor har jeg 
sagt ja til at påtage mig den her opgave«, siger Jeppe Tranholm-Mikkelsen. 
</p><p>
Det er nu ellers ikke, fordi han stod og manglede udfordringer. Som 
EU-ambassadør er Jeppe Tranholm-Mikkelsen en af de mest magtfulde danskere, 
som de færreste kan sætte ansigt på. Hans nuværende arbejde består blandt 
andet i at bistå de danske ministre, når de er til møder i Bruxelles - og 
repræsentere Danmark i EU, når ministrene ikke er der. 
</p><p>
Og faktisk var Jeppe Tranholm-Mikkelsen på vej videre til et nyt job i toppen 
af det danske diplomati. Til sommer skulle han nemlig have været Danmarks 
nye ambassadør i USA. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2595906/europas-ledere-udnaevner-dansk-diplomat-til-topjob/">Europas ledere udnævner dansk 
diplomat til topjob</a></p><p>
Men da han skulle vælge mellem toppen af det danske embedsværk og toppen af 
det europæiske, valgte han det sidste. En af årsagerne er, at 28 europæiske 
landes ledere enstemmigt bad ham om det. 
</p><div class="art-quote article-box">
<p class="quote"/>
<blockquote>
<p class="quote-txt">
Når vores egen statsminister og 27 andre stats- og regeringschefer beder mig 
om at påtage mig en opgave som den her, ville det være forkert af mig at 
sige nej.
</p>
<p class="sender">
Jeppe Tranholm-Mikkelsen, kommende generalsekretær i Rådet i EU 
</p>
</blockquote>
</div><p>
»Jeg ville også rigtig gerne være taget til Washington som ambassadør. Det er 
noget, jeg har glædet mig utrolig meget til og har brugt en del tid på at 
sætte mig ind i allerede. Men det er klart, at når vores egen statsminister 
og 27 andre stats- og regeringschefer beder mig om at påtage mig en opgave 
som den her, ville det være forkert af mig at sige nej«, siger Jeppe 
Tranholm-Mikkelsen. </p><h3>
Løsninger på allerøverste niveau 
</h3><p>
Selv om man er ansat på opfordring fra 28 præsidenter og statsministre, kan 
man godt gå ydmygt til opgaven. 
</p><p>
»Jeg skal tænke mig rigtig godt om. Jeg skal gå rundt at tale med nogle af de 
kunder, som denne her butik også har og finde ud af, hvad de sætter pris på, 
og hvad de synes, man kan gøre bedre, for at danne mig mit eget indtryk af, 
hvad jeg først og fremmest skal satse på, når jeg overtager – det er jo 
først om tre måneder«, siger Jeppe Tranholm-Mikkelsen og fortsætter: 
</p><p>
»At finde løsninger er for mig utrolig spændende at være med til. Når jeg så 
tilmed kan få lov at gøre det på stats- og regeringschefniveau, så synes jeg 
ikke, det er noget, jeg kan sige nej tak til«. 
</p><p class=" bl-elem">
Jeppe Tranholm-Mikkelsen tiltræder som generalsekretær 1. juli. 
</p>	
</div>
</div></body></html>
