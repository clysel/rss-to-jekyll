---
layout:     post
title: 	    "»Jeg siger dig, det kommer til at blive ret interessant«"
post_author:	    
post_date:	    Fri, 13 Mar 2015 11:58:16 +0100
post_site:	    politiken.dk 
post_link:	    http://politiken.dk/indland/politik/ECE2585777/jeg-siger-dig-det-kommer-til-at-blive-ret-interessant/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da den tidligere kulturminister Uffe Elbæk sammen med den i offentligheden 
ukendte Josephine Fock den 27. november i forfjor stillede sig op på et 
pressemøde og præsenterede deres nye parti, Alternativet, var der - hånden 
på hjertet - ikke den store tiltro til projektet i pressekorpset på 
Christiansborg. 
</p><p>
Men med meningsmålinger de seneste uger omkring spærregrænsen på to procent er 
det ikke kun finansmanden og det nye Alternativet-medlem Klaus Riskær 
Pedersen, der har fået øjnene op for partiet. 
</p><p>
Også politiske kommentatorer har noteret sig partiets medvind og spået det en 
chance for at blive repræsenteret efter næste valg. 
</p><p>
Politiken har derfor sat Elbæk og Fock i stævne. Anledningen er en kronik i 
dagens Politiken, hvor partiets ti spidskandidater lancerer tre konkrete 
valgtemaer og et enkelt fast valgløfte til vælgerne. Valgløftet lyder kort 
og godt: »Hvis det ikke er klimamæssigt, socialt, økonomisk bæredygtigt, så 
bliver det uden os. Det er vores løfte til jer«. 
</p><p>
Det løfte vender vi tilbage til. 
</p><h3>
Laboratorier for medlemmer og ikke-medlemmer 
</h3><p>
For Uffe Elbæk lægger ud med at fortælle, hvordan partiet har tænkt sig at 
gribe den forestående valgkamp an. Og i bedste alternative Alternativet-stil 
vil partiet i hver af de ti storkredse de første par uger af den tre uger 
lange valgkamp arrangere såkaldte politiske laboratorier, hvor danskerne 
inviteres til at diskutere politik. 
</p><p>
»Både for medlmmer og ikke-medlemmer«, forklarer Uffe Elbæk og tilføjer, at 
planen er, at de bedste ideer fra laboratorierne i den tredje uge af 
valgkampen skal omsættes til egentlig valgforslag fra partiet. 
</p><p>
»Så vores valgkamp handler ikke kun om at snakke, den kommer også til at 
handle om at gøre«, fortsætter han. 
</p><p><i class=" bl-elem">Tror I ikke folk vil tænke, »sådan nogle hippier, der bruger valgkampen på 
at lave laboratorier«?</i></p><div class="art-quote article-box">
<p class="quote"/>
<blockquote>
<p class="quote-txt">
Så kan det godt være sådan lidt gladiatorunderholdningsagtigt om, hvem der er 
hurtigst i replikken og sådan noget, men det betyder jo ikke noget for, om 
vi har skabt værdi sammen
</p>
<p class="sender">
Uffe Elbæk 
</p>
</blockquote>
</div><p/><p>
»Der vil givetvis være nogle, der vil sige det, og fred være med det: Men der 
er et enormt behov - kan vi allerede nu mærke - for at diskutere politik i 
nogle nye rammer. Og fornemmelsen af at sidde 200 mand i en sportshal, og på 
podiet sidder der repræsentanter for ni eller ti partier, som slår hinanden 
i hovedet - det er folk dødtrætte af. Så kan det godt være sådan lidt 
gladiatorunderholdningsagtigt om, hvem der er hurtigst i replikken og sådan 
noget, men det betyder jo ikke noget for, om vi har skabt værdi sammen«, 
svarer Elbæk, der dog sammen med partiets øvrige kandidater også vil deltage 
i debatter af den mere traditionelle slags. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2585615/alternativet-er-godkendt-faar-liste-aa-paa-valgsedlen/">Alternativet er godkendt: Får 
Liste Å på valgsedlen</a></p><p>
»Selvfølgelig glæder vi os til at komme til at diskutere med vores politiske 
kollegaer, men det, vi glæder os allermest til, er at diskutere med 
borgerne. Det er derfor, vi laver vores egne laboratorier i alle 10 kredse. 
Jeg siger dig, det kommer til at blive ret interessant«, garanterer han. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00920/Alternativet_920401y.jpg" alt="" border="0"/><span class="caption"><span class="f-img-caption">Alternativet 
</span>Uffe Elbæk og Josephine Fock har været med fra start og er to af Alternativets spidskandidater. Foto: Lasse Kofod</span></span></p><p>
Alternativet har som sagt tre overordnede temaer, som partiet går til valg på. 
En stærkere iværksætterkultur, en seriøst bæredygtigt udvikling samt mindre 
stat og mere samfund. 
</p><p>
»Det er dem, vi går til valg på, og dem, vi kommer til at tage diskussioner ud 
fra. Det er ud fra en politisk analyse af de tre kriser, som vi ser«, 
forklarer Elbæk og opridser de tre kriser, partiet har identificeret: 
Klimakrisen, empatikrisen og systemkrisen. 
</p><h3>
Empatikrisen 
</h3><p>
Jeg beder Josephine Fock uddybe, hvad empatikrisen dækker over. 
</p><p>
»Det er den krise, at vi i virkeligheden ikke tager hånd om hinanden og ikke 
lukker hinanden ind i fællesskabet og ikke hører, hvad hinanden siger. 
Danmark har over de to seneste regeringer gjort rigtig meget for at 
stigmatisere store grupper i samfundet. Det er for os en krise, som vi er 
nødt til at samle op«, forklarer hun. 
</p><p><i class=" bl-elem">Hvordan har den nuværende regering stigmatiseret folk? </i></p><div class="art-quote article-box">
<p class="quote"/>
<blockquote>
<p class="quote-txt">
Markedet i sig selv kan ikke løse de problemer, vi står over for
</p>
<p class="sender">
Uffe Elbæk 
</p>
</blockquote>
</div><p/><p>
»Det har den gjort i forhold til folk på kontanthjælp og i hele 
dagpengedebatten. Du har hele tiden en diskussion – hjulpet godt til at 
oppositionen – som handler om, at folk ikke gider arbejde. Men når du ser på 
det reelle tal, er det forsvindende få mennesker, der ikke gider arbejde, 
hvis de får tilbudt et job«, svarer hun. 
</p><p>
»Det er hele tiden noget med os, der er inde, og dem, der er uden for«, 
supplerer Uffe Elbæk og tilføjer, at partiet for tiden er meget optaget af 
at definere et nyt dansk 'vi', »som alle føler, de er en del af«. 
</p><h3 class="tvheader">Uffe Elbæk: »Jeg håber, at Danmark vågner op efter vi har klaret vores tømmermænd«</h3>
<div class="tvplayer">
<p class="tvplayer-container" data-tvarticle-id="2496689">
</p>
<p class="art-imgdesc clip-source">
Kilde: politiken.tv / Producer: Henrik Haupt
</p>
</div><p/><p>
Også når det kommer til det, partiet kalder 'systemkrisen' er der behov for at 
tænke nyt, forklarer Elbæk: 
</p><p>
»Markedet i sig selv kan ikke løse de problemer, vi står over for, og det kan 
det offentlige ved gud heller ikke, og det kan der frivillige sektor heller 
ikke. Så derfor er vi nødt til både at få et bedre samarbejde mellem de tre 
gamle sektorer, og vi er nødt til at se i øjnene, at de problemer, der er 
derude, er så komplekse, at vi skal opfinde nye institutionelle modeller for 
at løse det. Og det er ikke bare noget <i>vi</i> siger«, forklarer han 
og påpeger, at netop den slags tanker også var på dagsordenen på det seneste 
World Economic Forum-møde i Davos. 
</p><p>
Men et er højtragende mål og principper. Noget andet er den christiansborgske 
virkelighed, hvor der skal træffes beslutninger fra dag til dag. Jeg beder 
dem derfor forholde sig til en række konkrete politiske emner ud fra det 
valgløfte, de giver til vælgerne om kun at være med i ting, der er er 
»klimamæssigt, socialt, økonomisk bæredygtigt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE2585556/alternativet-vil-forandre-danmark/">Alternativet vil forandre 
Danmark </a></p><p>
Blandt tidens varmeste emner på Christiansborg er den kommende folkeafstemning 
om EU-retsforbeholdet, så vi begynder der. 
</p><p><i class=" bl-elem">Er retsforbeholdet bæredygtigt?</i></p><p>
»Hvis man skal tale for at afskaffe retsforbeholdet, så er det, fordi der 
kommer et større politimæssigt samarbejde. Og det kan jeg bestemt se en 
fordel i«, indleder Josephine Fock og tilføjer, at hun »er frygtelig 
bekymret« over, at den danske regering i forbindelse med en terrorpakke nu 
vil tillade aflytning af danskere uden dommerkendelse: 
</p><p>
»Der ville jeg have en tiltro til, at det ville ikke ske, hvis det var på 
EU-niveau«, fortsætter hun. 
</p><p><i class=" bl-elem">Er den såkaldte satspuljeordning bæredygtig – altså at man finansierer 
forskellige projekter for udsatte ved, at overførselsindkomster stiger i 
lavere takt end resten af samfundet? </i></p><p>
»Det er ikke socialt bæredygtigt, og derfor har vi også et udspil om, hvordan 
vi vil håndtere kontanthjælp ... «, begynder Uffe Elbæk. 
</p><p><i class=" bl-elem">Men hvis I i Folketinget bliver spurgt, om I vil være en del af 
satspuljeforligskredsen, vil I så være med? </i></p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2560360/broget-skare-paa-ni-skal-traekke-elbaek-og-alternativet-i-folketinget/">Broget skare på ni skal trække 
Elbæk og Alternativet i Folketinget</a></p><p>
Josephine Fock tager over: 
</p><p>
»Det kommer an på, hvordan satserne i øvrigt stiger. Hvis satserne i øvrigt 
stiger på en fornuftig måde, så tror jeg ikke, vi har noget imod det. Jeg 
ser ikke, at der nødvendigvis skal være fuldstændig den samme parallelitet. 
Pensionister stiger heller ikke på samme måde som dem, der er ude på 
arbejdsmarkedet«, svarer hun. 
</p><p>
For Alternativet er det afgørende, at Danmark tager bedre imod de indvandrere 
og flygtninge, der kommer hertil. Ud over de flygtninge, der selv klarer 
turen til Danmark, modtager Danmark hvert år omkring 500 såkaldte 
kvoteflygtninge via FN. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis man skal tale for at afskaffe retsforbeholdet, så er det, fordi der 
kommer et større politimæssigt samarbejde. Og det kan jeg bestemt se en 
fordel i.
</p>
<p class="sender">
Josephine Fock 
</p>
</blockquote>
</div><p/><p><i class=" bl-elem">Uffe Elbæk, er det et bæredygtigt antal? </i></p><p>
»Vi synes, at flygtningespørgsmålet er et europæisk problem, og jeg har det 
simpelt hen så dårligt med, at Middelhavet er blevet den største 
massegrav i vor tid. Og derfor bliver vi nødt til på europæisk plan at 
spørge, hvordan vi håndterer det her på fælles plan. Og så kan det godt 
være, at vi skal tage 1.000 i stedet for 500«. 
</p><p><i class=" bl-elem">Er 500 nok for Danmarks vedkommende? Hvis der kommer et forslag om ... </i></p><p>
»Et så rigt land som Danmark kan selvfølgelig godt tage flere flygtninge ind, 
hvis det er det, vi vælger. Det har de gjort i Sverige«. 
</p><p><i class=" bl-elem">Synes du, vi skal vælge at tage flere end 500 kvoteflygtninge? </i></p><p>
»For det første synes jeg, vi skal overholde vores konventioner. Og jeg synes, 
vi godt kunne stå som en langt stærkere humanitær nation, end vi gør i dag. 
På den måde synes jeg, vi kan lære meget af svenskerne«. 
</p><p><i class=" bl-elem">Er det et ja til flere end 500 kvoteflygtninge? </i></p><p>
»Jamen, jeg gider slet ikke diskutere tal. Jeg tror, jeg meget tydeligt har 
sagt at vi kan gøre det bedre«, svarer Elbæk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2576030/id-fra-enhedslisten-skal-forhindre-stemmespild-paa-elbaeks-parti/">Idé fra Enhedslisten skal 
forhindre stemmespild på Elbæks parti</a></p><p>
Han mener i øvrigt ikke, at spidskandidaterne med et nagelfast princip om kun 
at stemme for bæredygtige ting skaber en besværlig gang på tinge for 
partiet. Heller ikke når det kommer til mere komplekse ting som finanslove, 
skattereformer og andre ting, der på nogle områder kan trække i den ene 
retning og på andre trække i den anden retning. 
</p><p>
»Det er, som om folk har glemt, at jeg faktisk sidder nede i folketingssalen, 
stemmer mange gange i løbet af en uge og skal tage stilling til, hvilke 
forslag jeg vil stemme for, og hvilke jeg ikke vil stemme for. Selv om det 
først er i denne uge, jeg officielt er Alternativets folketingsmedlem, så 
har jeg ageret på Alternativets værdigrundlag gennem de seneste halvandet 
år. Det kan man sagtens«, fastslår Uffe Elbæk. 
</p><p>
Med succesen har finansmanden Klaus Riskær Pedersen som sagt også fattet 
interesse for partiet, som ifølge Riskær mangler et »twist of bussines«. 
Hans ønske om et spidskandidatur for partiet er dog blevet afvist af Uffe 
Elbæk, og det har den seneste uges tid ført til den slags offentlige 
skænderier, som er guf for en tabloid presse, men måske farligt for et nyt 
parti. 
</p><p>
Da jeg spørger Fock og Elbæk, om ikke de mangler et »twist of bussines«, nøjes 
de med at grine indforstået, så jeg prøver en anden vej ind i Riskær-sagen: 
</p><p><i class=" bl-elem">Ville Alternativet være bæredygtigt med Klaus Riskjær som spidskandidat?</i></p><p>
»For det første bliver han ikke spidskandidat, for de er valgt. Men hvis 
medlemmerne har stemt et medlem ind som listekandidat eller spidskandidat, 
så må han eller hun jo være god nok, for der er medlemsdemokrati i 
Alternativet. Så kan der være problemer, hvis den pågældende ikke overholder 
vores værdigrundlag eller ikke kan stå inde for partiets politik«, svarer 
Elbæk. 
</p><p><i class=" bl-elem">Hvor træt er du på en skala fra 1 til 10 over, at Klaus Riskær har meldt 
sig ind og gerne vil være kandidat?</i></p><p>
»Jeg tror, jeg har sagt det, jeg skal sige om Klaus Riskær«, forklarer Uffe 
Elbæk. Og griner igen. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg tror jeg har sagt det, jeg skal sige om Klaus Riskær
</p>
<p class="sender">
Uffe Elbæk 
</p>
</blockquote>
</div><p/><p>
Da jeg efter interviewet sidder ved mit skrivebord 20 meter fra Alternativets 
lokaler på Christiansborg og skriver interviewet ud, dukker Josephine Fock 
op med et vigtigt budskab. 
</p><p>
Det er det med »twist of bussines«, der fortjener en uddybning, så hun 
foreslår mig at tænde båndoptageren igen. 
</p><p class=" bl-elem">
»Vi har masser af twist of bussines, og det er der, vi adskiller os fra 
Enhedslisten. Det er derfor, vi siger, at der skal være en større 
iværksætterkultur, og virksomhederne skal være en del af løsningen 
fremadrettet. Vi har for eksempel et konkret forslag om, at hvis du er på 
dagpenge, så skal du kunne få 80 pct. af dagpenge i to år for at starte som 
iværksætter«, forklarer Josephine Fock. 
</p>	
</div>
</div></body></html>
