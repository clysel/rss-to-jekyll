---
layout:     post
title: 	    "Norwegian ændrer cockpitrutiner efter flystyrt"
post_author:	    
post_date:	    Thu, 26 Mar 2015 17:54:40 +0100
post_site:	    politiken.dk 
post_link:	    http://politiken.dk/udland/ECE2605633/norwegian-aendrer-cockpitrutiner-efter-flystyrt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Flyselskabet Norwegian ændrer nu sine regler for, hvor mange personer der skal 
være i cockpittet ad gangen. Fremover skal der altid være to 
besætningsmedlemmer i cockpittet i selskabets fly. Hidtil har selskabet ikke 
haft regler for dette.
</p><p>
»Vi ændrer lige nu vores procedurer, så der til enhver tid er to personer i 
cockpittet«, siger flyvechef i Norwegian Air Norway, Gudmund Taraldsen, til 
NRK.
</p><p>
Hidtil har den ene af piloterne kunnet forlade cockpittet for en kort stund, 
uden at vedkommende er blevet erstattet af et andet besætningsmedlem. Men 
det skal altså ikke længere være tilladt i Norwegians fly, skriver NRK.
</p><p>
»Hvis en af piloterne går ud, skal en anden fra kabinebesætningen være i 
cockpittet i den tid, piloten er ude«, siger Gudmund Taraldsen.
</p><p>
»Dermed lægger vi os på linje med de amerikanske forskrifter«, siger han.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2605067/fransk-anklagemyndighed-andenpiloten-floej-ind-i-bjergside-med-vilje/">Fransk anklagemyndighed: 
Andenpiloten fløj ind i bjergside med vilje</a></p><h3>
Kaptajn låst ude af cockpit
</h3><p>
Norwegian indfører de nye regler i kølvandet på tirsdagens flyulykke i 
Sydfrankrig, som kostede 150 mennesker livet, oplyser Gudmund Taraldsen til 
NRK.
</p><p>
»Vi tænker på både passagerernes og piloternes sikkerhed«, siger han.
</p><p>
Tirsdag fløj andenpiloten på et fly fra selskabet Germanwings ind i en 
bjergvæg, mens flyets kaptajn var udenfor cockpittet og ikke kunne komme ind.
</p><p>
De franske anklagemyndigheder oplyser i dag, at de mener, at andenpiloten 
styrtede flyet med vilje. Det skete, efter at han havde låst kaptajnen ude 
af cockpittet.
</p><p><b class="ext-link">LÆS BAGGRUND</b><a class="embeddedlink" href="http://politiken.dk/udland/ECE2605060/naar-piloter-vaelger-at-styrte-ned/">Når piloter vælger at styrte ned</a></p><p>
Der er ingen internationale regler, der bestemmer, at der skal være mere end 
en person i cockpittet ad gangen, oplyser Trafikstyrelsen til Ritzau. Og 
dermed kan de enkelte flyselskaber selv fastsætte regler for dette.
</p><p class=" bl-elem">
Norwegian indfører de nye regler med øjeblikkelig virkning, men de nye rutiner 
skal dog godkendes af Luftfartstilsynet i Norge, inden de kan træde i kraft.
</p>	
</div>
</div></body></html>
