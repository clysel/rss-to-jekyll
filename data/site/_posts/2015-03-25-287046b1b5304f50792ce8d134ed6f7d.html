---
layout:     post
title: 	    "I folkeskole bag tremmer og låste døre"
post_author:	    
post_date:	    Wed, 25 Mar 2015 12:54:49 +0100
post_site:	    politiken.dk 
post_link:	    http://politiken.dk/magasinet/feature/ECE2603342/i-folkeskole-bag-tremmer-og-laaste-doere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ma-le-ri«. 
</p><div class="art-fakta article-box">
<header><h4 class="">
Politikens Undervisningspris</h4>
<h5>
Den gode lærer </h5>
</header><div class="fakta-body" data-buildingblock="embedded_factboxlink">
<p><b>Indstillingsperioden </b>til Politikens Undervisningspris er slut. I alt 
har 1.956 indstillet en lærer. 
</p><p><b>To ekspertpaneler</b> går nu i gang med at finde nominerede i de tre 
kategorier: grundskolen, gymnasiale uddannelser og erhvervsuddannelser. 
</p><p><b>Vinderne kåres </b>28. april. 
</p><p class=" bl-elem"><b>Prisen uddeles i </b>samarbejde mellem Politiken og Lundbeckfonden. 
</p>
</div>
</div><p/><p/><p>
Morten siger hver stavelse langsomt og tydeligt. Han sidder bøjet over et bord 
i en bås med blikket rettet ned i et hæfte med danskopgaver. Teenagedrengen 
staver sig igennem endnu et ord: »Stry-ge-jern«. 
</p><p>
»Flot«, lyder det fra Jonas Rosenkilde, der kigger med over Mortens skulder. 
</p><p>
Læreren har siddet ved siden af Morten i en hel dansklektion og hjulpet ham 
med at få et godt greb om, hvad stavelser, konsonanter og vokaler er. 
</p><p>
Morten sidder i varetægtssurrogat på Sønderbro på Amager, en af landets otte 
sikrede institutioner for unge på 15-17 år. Her afventer de domsafsigelser 
for vidt forskellige sigtelser og tiltaler. 
</p><p>
Langt de fleste af de unge går under betegnelsen 'udsatte'. Trods deres unge 
alder har mange af dem et heftigt stofmisbrug, har begået kriminalitet i 
årevis, har forskellige diagnoser og er faldet ud af skolesystemet. Men i 
løbet af de få måneder, de typisk er på Sønderbro, får de en vej tilbage til 
det system, de har vendt ryggen - eller som har vendt dem ryggen. 
</p><p>
»Det er jo tit og ofte unge, der ikke har særlig meget at tabe«, siger Jonas 
Rosenkilde, fagleder og underviser på institutionens interne skole. 
</p><p>
Det kan være en stor udfordring at få de unge til at forstå, hvorfor det er 
vigtigt, at de lærer at stave til strygejern eller at trække et tal fra et 
andet. Det er de små sejres sted, som Jonas Rosenkilde forklarer. Han har 
undervist på Sønderbro i to år og har i den periode formået at motivere 
mange af de unge, der er sigtet for eksempelvis røveri, grov vold og drab. 
</p><p>
Det mener i hvert fald institutionens ledelse. Og derfor har den indstillet 
læreren til Politikens Undervisningspris. 
</p><h3 class="tvheader">I skole bag låste døre: »Det er de små sejres sted«</h3>
<div class="tvplayer">
<p class="tvplayer-container" data-tvarticle-id="2597393">
</p>
<p class="art-imgdesc clip-source">
Kilde: politiken.tv / Foto og redigering: Joachim Adrian
</p>
</div><p>
Stemmeføringen i klasselokalet er lav, nærmest som en hvisken, og så snart en 
af de tre unge hæver stemmen bare lidt, bliver de dysset ned af Jonas 
Rosenkilde eller kollegaen Ercan Demirbas. Væggene er hvide og bare, og det 
samme er elevernes båse. Alle unødvendige ting er fjernet, så der er så lidt 
at kaste med som muligt, hvis eleverne skulle få lyst til det. Og det er 
ikke utænkeligt. </p><p>
Med ryggen til Morten og Jonas Rosenkilde sidder Ali og læser op af en 
novelle, han er ved at skrive. 
</p><p>
»Jeg forstår ikke, hvad du mener her. Skal vi bare rette med det samme«, 
spørger Ercan Demirbas og kigger et kort øjeblik afventende på den 15-årige 
dreng. 
</p><p>
»Er jeg irriterende nu?«. 
</p><p>
»Nej, det er o.k. Det er meningen, at du skal være det«, svarer Ali og 
fortæller underviseren om novellens plot. 
</p><p>
»Han drømmer, at han er i en rutsjebane sammen med sin familie i Lalandia«. 
</p><p>
Morten drejer sin overkrop, så han får fuldt udsyn til Alis ryg. 
</p><p>
»Hallo, tror du, at du bliver forfatter af at skrive det der?«. 
</p><p>
Med ro i stemmen svarer Jonas Rosenkilde for eleven: »Det kan da godt være«. 
</p><p>
Som timen skrider frem, begynder koncentrationen at skrante for eleverne. Især 
for Kaamil, der sidder i den anden ende af lokalet og laver matematik. Det 
skulle han ellers have lavet dagen forinden, men der fik han et nedbrud over 
øvelserne. Han har siddet alene i få minutter, da han vipper tilbage på 
stolen, så han kan se, hvad der sker uden for hans bås. 
</p><p>
»Jeg kan ikke koncentrere mig mere«. 
</p><p>
Jonas Rosenkilde konstaterer, at der er 10 minutter til pause. Drengens mishag 
smitter med det samme de andre, der også begynder at miste fokus. 
</p><p>
Kaamil rejser sig op. Han gider ikke mere, erklærer han igen, nu med mere 
kraft i stemmen, og går ned mod de andre. Skuldrene skyder frem for hvert 
skridt. 
</p><p>
»Sæt dig ned, mand«, siger Morten til ham, inden begge lærere leverer samme 
besked. Han adlyder. 
</p><h3>
»De kan være rovdyr«
</h3><p>
Anders er også en del af den lille klasse med plads til seks elever, men han 
har fravalgt dansktimen, fordi han tidligere på dagen var oppe at toppes med 
Kaamil. Fravalget er i orden. Han bliver bare noteret for fravær, præcis som 
man ville have gjort i en hvilken som helst anden skoleklasse. Og lige i det 
her tilfælde faldt der også ros til den 17-årige dreng for at have trukket 
sig fra en situation, der ellers kunne have ophidset ham. 
</p><p>
»Vi har brug for, at de lærer at bruge deres ord og eftertænksomhed, som de jo 
ofte har manglet i nogle af de beslutninger, de har taget«, siger Jonas 
Rosenkilde: 
</p><p>
»De er nødt til at stå til regnskab både for deres måde at være på og for 
deres faglige mangler«. 
</p><p>
Og netop de faglige mangler er et stort fokus, når en ung ankommer til 
Sønderbro. De gennemfører forskellige tests, og de ansatte indhenter viden 
om dem fra skole og kommune. Fagligheden kan spænde mellem alt fra, hvad der 
svarer til børnehaveklasseniveau, og op til 10. klasse. Hver dag sætter 
underviserne læringsmål for samtlige elever. 
</p><p>
I dag har det primære fokus været på den senest ankomne, Morten, der har været 
på institutionen en måned. Hans niveau er meget lavt, og det bliver ikke 
bedre af, at han daglig døjer med voldsom hovedpine på grund af abstinenser. 
</p><p>
»Han har aldrig prøvet at klappe en stavelse før. I dag har det helt klare mål 
været, at det skulle trænes«, siger Jonas Rosenkilde. 
</p><p>
Men en ting er at holde styr på de unges faglige niveauer. En ganske anden er 
at holde styr på deres adfærd. Jonas Rosenkilde har en enkelt gang været med 
til en regulær magtanvendelse. 
</p><p>
»En rigtig voldsom en, hvor en ung kom op at slås med en pædagog. Han skulle 
pilles af ham, lægges ned og ind på værelset. Her knækkede han en cd og skar 
i sig selv«, fortæller han. 
</p><p>
Den slags kan sætte sig. Men ellers lader han sig sjældent mærke af de 
skæbner, han møder. 
</p><p>
»Vi har haft folk, der har knækket nakken på at tage alle de historier med 
hjem. De kunne ikke administrere, at man er her for at sørge for, at de unge 
ikke flygter, for at resocialisere dem og for at lære dem noget. Du er her 
ikke for at redde dem, men for at lære dem at redde sig selv«, siger han og 
fortsætter: 
</p><p>
»De kan være nogle rovdyr til svage medarbejdere. Og hvis de unge fik en 
mulighed for at tage en telefon, tage nogle nøgler eller få en skarpere kniv 
i hånden for at komme ud, så skal de nok gøre det«. 
</p><p>
Men trods den hårde beskrivelse er det også bare unge teenagere. 
</p><p>
»Og når alt kommer til alt, har de jo rigtig meget på deres tallerkner. De er 
helt sikkert selv skyld i meget – jeg mener, omkring 80 procent bliver dømt 
herinde. Men omvendt er de også børn af forældre, der helt sikkert har 
fejlet«. 
</p><h3>
Mercedes og fiskerul 
</h3><p>
Dagens dansktime slutter, og drengene kan i selskab med lærerne gå ned og 
holde rygepause, inden de skal til frokost. Nikotinen er deres bedste bud på 
et alternativ til hash eller andre stoffer. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00923/Reportage_p__en_sik_923635" data-id="923635" data-imgtype="jpg" data-caption="Sønderbro har idrætsprofil, så de unge dyrker en eller anden form for sport hver dag. Foto: Joachim Adrian"/><p>
Snakken går mellem unge og voksne, mens smøgerne bliver inhaleret. De taler om 
de unges domsafsigelser. 
</p><p>
»Jeg håber, jeg kan komme ud, så jeg kan komme på stranden til sommer«, siger 
Morten 
</p><p>
»Jeg håber, at jeg kan komme ud og få kørekort«. 
</p><p>
»Hvad bil vil du så køre«, spørger Jonas Rosenkilde. 
</p><p>
»Mercedes«. 
</p><p>
Smøgerne bliver slukket og kastet ned ved siden af utallige andre cigaretskod. 
Det er frokosttid. De spiser af plastiktallerkner og drikker vand af 
plastikkrus. 
</p><p>
Efter frokosten skal drengene spille fodbold sammen med lærerne. Hvor andre 
folkeskoler har haft svært ved at inkorporere folkeskolereformens krav om 
mere bevægelse i skoledagen, har det været nemt for Sønderbro. Institutionen 
har en idrætsprofil, der indebærer daglig motion, som ofte kombineres med et 
fagligt element. For eksempel har eleverne læst artikler om sundhed. Derfor 
køber nogle af de unge nu skyr og kylling for deres lommepenge i stedet for 
chips og cola. 
</p><p>
Indgangen til den asfalterede boldbane bliver låst op. Langs den ene side af 
banen kan man se kontorbygninger tårne sig op over det flere meter høje 
hegn, der omgiver institutionen. »Jurassicparkhegnet«, som de unge kalder 
det. Det har kun været der et års tid. Inden da var der et lavere, hvilket 
gjorde det nemmere for de unges venner på den anden side af hegnet at kaste 
tennisbolde fyldt med hash eller stoffer ind til de indsatte. Nogle har 
endda været så kreative at lave jordbolde, så det var vanskeligt for de 
ansatte på Sønderbro at opdage det illegale flyvegods. 
</p><p>
Både drenge og medarbejdere starter kampen med at varme op i nogle minutter. 
De løber frem og tilbage og skiftes til at vælge en øvelse, der skal få gang 
i leddene. Svingende arme afløser høje knæløft. 
</p><p>
Kaamil erklærer, at han ikke gider. Men da først kampen går i gang, bliver 
alle drengene alligevel grebet af det. 
</p><p>
Ali jubler, da han får sparket bolden ind i modstandernes jernmål: »Jeg skal 
lige lave fisken«, siger han og lægger sig fladt ned på maven og laver et 
rul, der starter i overkroppen og forplanter sig ned igennem resten af den 
ranglede krop. 
</p><p>
Morten mister pludselig fodboldgejsten. Han sjosker af sted langs banen, og da 
én spiller bolden til ham, sparker han den ugideligt videre. Han sætter sig 
ved kanten af banen og trækker trøjens hætte over hovedet. Han har 
hovedpine: »Det sker, hver gang jeg spiller fodbold«. 
</p><p>
Men efter 10 minutter vender fodboldgejsten alligevel tilbage. 
</p><p><i>Drengenes navne er opdigtede. Deres rigtige navne er redaktionen bekendt</i>. </p><p class=" bl-elem"><i class=" bl-elem">Publiceret 25. marts 2015</i></p>	
</div>
</div></body></html>
