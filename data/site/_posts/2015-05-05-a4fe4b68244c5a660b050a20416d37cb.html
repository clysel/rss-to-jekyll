---
layout:     post
title: 	    "Den muslimske stemme tæller for Labour"
post_author:	    
post_date:	    Tue, 05 May 2015 22:15:14 +0200
post_site:	    politiken.dk 
post_link:	    http://politiken.dk/udland/fokus_int/britiskvalg/ECE2655670/den-muslimske-stemme-taeller-for-labour/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Britisk valg 2015</h4>
<div class="fakta-body"><p>
<img src="http://multimedia.pol.dk/archive/00931/Britisk_valg_minifr_931800d.jpg" alt="" border="0"/></p>
<p>
Storbritannien går til valg torsdag 7. maj. Gennem hele valgkampen har <b>de 
konservative og Labour</b> ligget så tæt, at det er umuligt at udråbe en 
klar vinder. 
</p>
<p>
<b>Overblik:</b> <a href="http://politiken.dk/udland/fokus_int/britiskvalg/ECE2652213/lynguide-til-det-britiske-valg/">Lynguide til det britiske valg</a> </p>
<p>
<b>Overblik:</b> <a href="http://politiken.dk/udland/ECE2643400/overblik-her-er-det-britiske-valgs-hovedpersoner/">Her er valgets hovedpersoner</a> 
</p>
</div>
</div>
<div class="art-fakta article-box">
<h4 class="">
Fakta </h4>
<h5>
BRITISK VALG </h5>
<div class="fakta-body" data-buildingblock="embedded_factboxlink">
<p><b>Storbritannien går </b>til valg på torsdag, hvor regeringsperioden udløber for den konservativ-liberaldemokratiske koalitionsregering.</p><p><b>650 mandater</b> er på spil, og gennem valgkampen har Det Konservative Parti og Labour ligget så tæt, at det er umuligt at udråbe en klar vinder. </p><p><b>Valgets</b> overraskelse er SNP (Scottish National Party), der ifølge nogle meningsmålinger står til at vinde samtlige 59 valgkredse i Skotland og dermed fortrænge Labour i et tidligere kerneområde.</p><p class=" bl-elem"><b>Ukip bider</b> Det Konservative Parti og Labour i hælene. Men på grund af det britiske valgsystem kan op mod 5 millioner stemmer ende med at udmønte sig i mindre end en håndfuld mandater.</p>
</div>
</div><p>
Roger Godsif ligner en mand, der er dumpet ned fra en anden planet. En stor 
hvid albatros med en skare af spurve, der løber omkring ham. En mand i 
skjorteærmer omgivet af børn og kvinder i tørklæder. 
</p><p>
Den 68-årige Labour-politiker, der har siddet i parlamentet siden 1992, er 
mødt op foran den lokale primary school for at overbevise vælgerne om, at de 
skal sætte kryds ved Labour, når de på torsdag møder frem for at stemme ved 
det britiske parlamentsvalg. 
</p><p>
Roger Godsif er flankeret af en gruppe hjælpere, der ved nøjagtig, hvad der 
skal til for at sikre sig de afgørende stemmer: røde Labour-balloner og 
klistermærker til hvert eneste af de børn, der bliver hentet af deres 
forældre denne eftermiddag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2608837/labour-tager-foeringen-forud-for-britisk-gyservalg/">Labour tager føringen forud 
for britisk gyservalg</a></p><p>
Shaibarana Hussein er mødt frem med den yngste søn, Abdullah, i klapvogn, og 
mens han får sig en lur, har hans mor travlt med at bukke sig ned og se 
hvert eneste barn i øjnene. 
</p><p>
»Skal du også have et klistermærke?«. 
</p><p>
De fleste gør store øjne og nikker høfligt. Mødrene smiler stort, og da 
Mohammed Ashraf begynder at dele balloner ud til børnene, udvikler det sig 
nærmest til en gadefest. 
</p><p>
»Det er er fattigt område. Arbejdsløsheden er på 27 procent, så en gratis 
ballon kan godt være en stor ting for børn, der bor her«, siger han om 
Sparkbrook i udkanten af Birmingham. 
</p><h3>
En tricky valgkreds 
</h3><p>
Roger Godsif smiler og forsøger at holde øjenkontakt med de mange forældre, 
der går forbi. Men det står klart, at der er en del mere afsætning på 
balloner og klistermærker end den fine folder, der forklarer, hvorfor 
borgerne i Sparkbrook bør stemme på Labour. 
</p><p>
Det er et »tricky« valgdistrikt, forklarer han. 
</p><p>
»Der er Sparkbrook, hvor den overvejende del er muslimer. Så er der tre andre 
kvarterer, hvor der bor flere velhavende muslimer, og så er der et knap så 
velhavende kvarter, hvor der fortrinsvis bor englændere og få immigranter, 
og så endelig rigmandskvarteret«, forklarer han. 
</p><p>
»Det er en del at gabe over politisk«, siger Roger Godsif. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/britiskvalg/ECE2609641/ekspert-kalder-britisk-valg-helt-uforudsigeligt/">Ekspert kalder britisk valg 
helt uforudsigeligt</a></p><p>
Men nøglen til at skaffe den muslimske stemme er simpel, siger Mohammed 
Ashraf, der har boet i Storbritannien, siden han som fireårig flyttede til 
landet med sine forældre fra Kashmir. 
</p><p>
»Det handler om tilstedeværelse. Om at vise folk, at vi ikke tager deres 
stemmer for givet. At vi vil møde op og tage deres problemer alvorligt«, 
siger han. 
</p><p>
Kort efter sender han en bekymret mor videre til Roger Godsif. Hun vil gerne 
diskutere muligheden for at få etableret et fodgængerfelt tættere på skolen. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Det nytter ikke noget, at vi som muslimer kun stemmer om snævre muslimske ting </p>

<p class="sender">
</p><p class=" bl-elem">Azad Ali, Mend</p> 

</blockquote>
</div><p>
Mohammed Ashraf har store forhåbninger til, at det vil gå Labour godt ved det 
kommende valg. Han erkender, at det ikke altid har været lette tider for 
partiet, der med Tony Blair i spidsen gik i krig i Irak. Det kom til at 
koste dyrt her i Sparkbrook, der har valgt en repræsentant i byrådet fra 
partiet Respect, der har advokeret kraftigt imod krigen.</p><p>
»Under det her valg er det ikke et emne. Folk vil hellere høre om de ting, der 
bekymrer de fleste andre: arbejdsløshed, nedskæringer i de offentlige 
budgetter«, mener Mohammed Ashraf. 
</p><h3>
Den holistiske vælger 
</h3><p>
Det er en ting, der glæder Azad Ali. Han er samfundskoordinator og 
projektleder i foreningen Mend (Muslim Engagement and Development), der 
arbejder for at engagere Storbritanniens muslimer og få dem til at stemme. 
</p><p>
I øjeblikket er valgprocenten på omkring 47 procent, sammenlignet med 65 
procent i resten af befolkningen. 
</p><p>
»Vores mål er ikke kun at få muslimer til at bruge deres demokratiske pligt, 
men også at gøre dem til mere holistiske politiske borgere. Det nytter ikke 
noget, at vi som muslimer kun stemmer om snævre muslimske ting, eksempelvis 
regeringens holdning til konflikten mellem Israel og Palæstina«, siger Azad 
Ali, der op til valget har brugt sin tid på at rejse rundt til landets 
moskeer og opfordre muslimerne til at lade deres stemme blive hørt 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/britiskvalg/ECE2627049/miliband-satser-paa-ansvar-og-lighed/">Miliband satser på ansvar og 
lighed </a></p><p>
»Vi er borgere her, og vi må forholde os politisk til det samfund, vi er en 
del af. Det betyder blandt andet, at vi blander os i debatten om andre ting 
end udenrigspolitik: sundhedssystemet, uddannelse og alle de andre ting, der 
berører os selv og vores familier. Det er demokrati«, siger Azad Ali. 
</p><p>
At den muslimske stemme kan blive en magtfaktor i britisk politik, viser en 
beregning foretaget af interessegruppen YouElect. Den peger på, at hvis man 
med succes kunne mobilisere den muslimske del af befolkningen, kunne den 
være en afgørende faktor for, om en politiker vandt eller tabte i 32 
valgkredse. Når valget er så tæt som nu, kan det gøre en stor forskel for, 
hvem der ender med at blive den næste premierminister i Storbritannien. 
</p><p>
Men det kræver en større appetit for at stemme hos muslimer. 
</p><p>
»Mange afholder sig fra at stemme, fordi de føler, at deres stemme ikke bliver 
hørt. Jeg forsøger at fortælle dem, at det modsatte er tilfældet«, siger 
Azad Ali. 
</p><h3>
Amerikansk frygt 
</h3><p>
Mend er ikke de første til at se de muslimske stemmer som en ressource, der 
venter på at blive brugt. Lækkede telegrammer fra den amerikanske regering 
offentliggjort af WikiLeaks har vist, at USA på et tidspunkt under krigen i 
Irak bekymrede sig over, at Labours daværende udenrigsminister, Jack Straw, 
var valgt ind i Bradford-valgkredsen, der har en stor muslimsk befolkning. 
</p><p>
Amerikanerne frygtede, at den muslimske indflydelse ville få 
udenrigsministeren til at vakle. 
</p><p>
Tilbage i Sparbrooks er Mohammed Ashraf ikke i tvivl om, at sejren er hjemme. 
Han er allerede løbet tør for balloner og i gang med at puste flere op. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2609646/britisk-valg-syv-ud-af-ti-stemmer-spildt/">Britisk valg: Syv ud af ti 
stemmer spildt</a></p><p>
»Labour er den eneste naturlige løsning for folk, der bor her i området. Det 
er det eneste parti, der kan beskytte vores sundhedssystem og sørge for, at 
folk har adgang til at blive organiseret i en fagforening, hvis de har 
arbejde«, siger han. 
</p><p>
Tilbage i Sparkbrook er bilen endelig ved at være løbet tør for balloner. Men 
både Mohammed Ashraf og Roger Godsif er tilfredse med dagens kampagne. 
</p><p>
»De balloner vil blive set af alle i Sparkbrook. Så ved de, vi har været her«, 
siger Mohammed Ashraf. 
</p><p class=" bl-elem">
For Azad Ali er der stadig et stort forklaringsarbejde at gøre rundt i 
Storbritannien: »En af de store ting, jeg må forklare igen og igen, er, 
hvordan politik fungerer her i Storbritannien. Nogle gange får man det, man 
ønsker, andre gange ikke. Men man bliver ved med at stemme, bliver ved med 
at deltage«. 
</p>	
</div>

</div></body></html>
