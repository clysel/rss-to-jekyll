---
layout:     post
title: 	    "Norwegian fører trusler mod piloter ud i livet"
post_author:	    
post_date:	    Thu, 05 Mar 2015 16:47:46 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2575296/norwegian-foerer-trusler-mod-piloter-ud-i-livet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Norwegians norske datterselskab opretter tre nye datterselskaber, som 
flyselskabet overfører alle sine piloter i Skandinavien til. 
</p><p>
Det skriver Norwegian, der er Skandinaviens næststørste flyselskab, i en 
meddelelse. 
</p><p>
Oprettelsen vil berøre piloter i henholdsvis Norge, Sverige og Danmark, som er 
ansat i Norwegian Air Norway (NAN), som datterselskabet hedder. 
</p><p>
»På et ekstraordinært møde i dag har bestyrelsen i Norwegian Air Norway 
besluttet sig for at etablere tre nye datterselskaber for sine piloter i 
Norge, Sverige og Danmark respektivt. Alle de ansatte vil blive overført til 
selskaberne i hendes/hans respektive land med de eksisterende 
tariff-aftaler, arbejdsbetingelse og goder«, skriver selskabet i 
meddelelsen, der er blevet offentliggjort på den norske børs. 
</p><p><b class="ext-link">STREJKE</b><a class="embeddedlink" href="http://politiken.dk/udland/ECE12820/maeglingsforslag-om-nordirland-paa-bordet/">Mæglingsforslag om Nordirland på bordet</a></p><p>
»Etableringen af de nye selskaber Pilot Services Norway, Pilot Services 
Denmark og Pilot Services Sweden er et forsøg på at give piloterne i hvert 
enkelt land muligheden til selv at påvirke deres fremtid«, står der videre i 
meddelelsen. 
</p><h3>
Over 600 piloter strejker 
</h3><p>
Meldingen kommer efter, at selskabet i øjeblikket er ramt af en omfattende 
pilotstrejke. I syv dage har omkring 700 piloter strejket. Heriblandt er 
cirka 100 danske. 
</p><p>
Strejken er udløst af en strid om piloternes ansættelsesforhold. Piloterne 
frygter, at det skandinaviske datterselskab NAN vil blive nedlagt, og at de 
derved bliver tilbudt dårligere kontrakter i et nyt selskab. 
</p><p><b class="ext-link">SENSTE FORHANDLINGER</b><a class="embeddedlink" href="http://politiken.dk/oekonomi/virksomheder/ECE2574240/norwegian-og-piloterne-har-forhandlet-i-nat/">Norwegian og piloterne har 
forhandlet i nat</a></p><p>
Norwegians ledelse har siden weekenden forsøgt at finde en løsning med 
Norwegian Pilot Union (NPU) og fagforeningen Parat i den fastlåste strid. 
Dog forgæves. 
</p><p>
Flyselskabet krævede over for de norske piloters fagforeninger, at de kom 
tilbage til forhandlingsbordet senest klokken 15. Ellers ville det få 
konsekvenser, hævdede flyselskabet. Det var dog uklart, hvilke konsekvenser 
der var tale om, og piloterne afviste at møde op. Begrundelsen lød, at man 
ikke ville forhandle med en pistol for panden. 
</p><p><b class="ext-link">TV</b><a class="embeddedlink" href="http://politiken.dk/oekonomi/virksomheder/ECE2574240/norwegian-og-piloterne-har-forhandlet-i-nat/">Norwegian og piloterne har forhandlet i nat</a></p><p class=" bl-elem">
Norwegian-aktien er, imens man afventede flyselskabets meddelelse, blevet sat 
på børspause. Det skete omkring klokken 15.30. Pausen på den norske børs 
blev dog kortvarig, og aktien handles nu igen. 
</p>	
</div>
</div></body></html>
