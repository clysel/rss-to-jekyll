---
layout:     post
title: 	    "Fra London og Berlin til Tokyo: 10 byvandringer ud over det sædvanlige"
post_author:	    
post_date:	    Fri, 27 Mar 2015 10:03:49 +0100
post_site:	    politiken.dk 
post_link:	    http://politiken.dk/rejser/temarejser/ECE2604455/fra-london-og-berlin-til-tokyo-10-byvandringer-ud-over-det-saedvanlige/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<h3>
Occupy Tours, London 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/Britain_Occupy_923850y.jpg" alt="" border="0"/><span class="caption"><span class="f-img-caption">FOTO: 
</span>Matt Dunham, AP Photo</span></span>
Græsrødderne i gruppen Occupy arrangerer protestaktioner og kampagner i et 
forsøg på at gøre opmærksom på uligheden i verden. Et andet af gruppens 
projekter er de såkaldte Occupy London Tours, et frivilligt drevet 
tur-firma, der ønsker at kaste lys over den til tider lukkede penge- og 
finansverden. Turen tager dig igennem Canary Wharf, et erhvervsområde på 
Isle of Dogs, bydelen Tower Hamlets i London, hvor du blandt andet finder 
Storbritanniens største bygninger, One Canada Square, HSBC Tower og 
Citigroup Centre. Et område der på mange måder er blevet synonymt med 
finanskrisen, der rullede over verden i 2007 og 2008. 
</p><p><i class=" bl-elem">Læs mere om turen <a class=" bl-elem" target="_blank" href="http://occupytours.org/">her</a></i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2584409/her-er-10-lande-du-maaske-ikke-lige-havde-overvejet-til-din-ferie/">Her er 10 lande, du måske ikke 
lige havde overvejet til din ferie</a></p><h3>
A Slice of Brooklyn Pizza Tours, New York 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/Weegees_New_York_923851x.jpg" alt="" border="0"/><span class="caption"><span class="f-img-caption">FOTO: 
</span>Mark Lennihan, AP Photo</span></span>
Denne 4,5 timer lange tur gør dig klogere på pizzaer - og på Brooklyn. Fra de 
prisvindende napolitanske pizzaer hos Grimaldis under Brooklyn Bridge til de 
legendariske sicilianske pizzaer hos L&amp;B Spumoni Gardens i Bensonhurst. 
Du kommer igennem kendte kvarterer, parker og berømte film locations fra 
film som Saturday Night Fever og Goodfellas. Manden, der fik denne ide, er 
Tony Muia, der i over 25 år har vist turister rundt i sit elskede kvarter. 
Turene krydrer han med pizzaens lange historiske vej fra Italien til 
Brooklyn, ligesom du får lejlighed til at nyde den bed&lt;ste udsigt 
til Brooklyn Bridge fra Brooklyn Bridge Parken. Og selvfølgelig bliver der 
også lejlighed til at få et lækkert stykke pizza undervejs. 
</p><p><i class=" bl-elem">Læs mere om turen <a class=" bl-elem" target="_blank" href="http://www.asliceofbrooklyn.com/pizza.html">her</a></i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2534610/eksperter-udpeger-verdens-gladeste-byer---den-ene-er-dansk/">Eksperter udpeger verdens 
gladeste byer - den ene er dansk</a></p><h3>
Space Invaders Walking Tours, Paris 
</h3><p>
At fastholde ungernes interesse, mens en guide fortæller nok så engageret om 
Bastille Pladsen, Gare du Nord eller Marais kvarteret, kan hurtigt blive en 
udfordring. Men denne tur sikrer underholdning for både store og små. Du 
slipper for børn, der råber »jeg keder mig!«, da der er en helt særlig 
opgave til dem, nemlig at finde en række Space invaders, som er lavet af den 
franske kunstner, Invader og placeret mange steder i bybilledet. Invader 
laver farvestrålende mosaikker inspireret af det klassiske Space 
invader-spil, og jagten på disse sikrer at også de yngste medlemmer af 
familien får en spændende tur. Ud over at finde Space invaders får ungerne 
blandt andet til opgave at tegne de ting, I kommer forbi undervejs. 
</p><p><i class=" bl-elem">Læs mere om turen <a class=" bl-elem" target="_blank" href="https://www.localers.com/our-tours-in-Paris/space-invader-tour-paris">her</a></i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2518375/10-bud-paa-en-anderledes-rejse-i-2015/">10 bud på en anderledes rejse 
i 2015</a></p><h3>
Hidden City Tours, Prag 
</h3><p>
Glem alt om sightseeing i traditionel forstand. Pragulic er en virksomhed med 
social profil, der har specialiseret sig i at lade hjemløse agere turguider. 
Ønsket var at gøre op med den gængse og ofte stereotype opfattelse af, hvad 
det vil sige at være hjemløs, og guiderne får hermed mulighed for at vise et 
andet billede af sig selv og af Prag. En af guiderne er Honza H., der endte 
på gaden på grund af et voldsomt alkohol- og pillemisbrug. Han er ude af sit 
misbrug i dag, og han er ikke i tvivl om, at dette udelukkende skyldes hans 
stærke tro på Gud. Hans ture er fulde af filosofiske overvejelser og en 
meget personlig beretning. Robert er jernbane entusiast og sammen med ham, 
kan du komme på en smuk tur med tog gennem den maleriske dal Prokopské og 
til vingården Cibulka. 
</p><p><i class=" bl-elem">Læs mere om turen <a class=" bl-elem" target="_blank" href="http://pragulic.cz/?lang=en">her</a></i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2392856/proev-kraefter-med-fem-virkelig-ekstreme-vejstraekninger/">Prøv kræfter med fem virkelig 
ekstreme vejstrækninger</a></p><h3>
CPH Cool, ture med fokus på design, arkitektur og udvikling, København 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/B_W-Hallerne_923868w.jpg" alt="" border="0"/><span class="caption"><span class="f-img-caption">B&amp;W 
</span>hallerne på Refshaleøen. FOTO: Lasse Kofoed</span></span>
Også vores egen hovedstad kan være med, når det gælder byvandringer, der ikke 
passerer hverken Marmorkirken eller Amalienborg, men i stedet tilbyder en ny 
vinkel på København. Eksempelvis ved at fokusere på Refshaleøen og B &amp; 
W' s gamle skibsværft, der i mange år var byens største arbejdsplads. At 
besøge Refshaleøen er som at tage et skridt tilbage i tiden, hvor 
imponerende bygninger og spændende arkitektur giver en god ide om, hvordan 
stedet har taget sig ud, da hundredvis af arbejdere havde deres daglige gang 
her. En anden tur fokuserer specifikt på byens arkitektur og giver 
deltagerne mulighed for at studere så forskelligartede byggestile som 
Christianias og Den Sorte Diamants helt tæt på. 
</p><p><i class=" bl-elem">Læs mere om turen <a class=" bl-elem" target="_blank" href="http://www.cphcool.dk/ture/">her</a></i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE2481236/faa-disse-paradis-oeer-naesten-for-dig-selv/">Få disse paradis-øer næsten 
for dig selv</a></p><h3>
Geek Culture, Tokyo 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/Akihabara_flickr_we_923847k.jpg" alt="" border="0"/><span class="caption"><span class="f-img-caption">FOTO: 
</span>OiMax, flickr/Creative Commons</span></span>
Context er et netværk af blandt andet studerende, der er specialister i så 
forskellige emner som arkitektur, byplanlægning, madlavning og kunst. De 
tilbyder guidede ture til kulturelt interesserede og nysgerrige turister. Du 
kan blandt andet komme på en tre timer lang gåtur i Akihabara, et område i 
Tokyo, hvor de såkaldte otakuer holder til. Otakuer er et ord, der bliver 
brugt om dedikerede fans af manga og tegnefilm. Det er efterhånden blevegt 
et internationalt fænomen, der altså er opstået i Japan. Både lydbilledet og 
det visuelle udtryk i Akihabara, der også bliver kaldt den elektriske by, 
danner baggrund for et antropologisk ministudie af denne gruppe og historien 
bag. Turen inkluderer også et besøg på en af de mange cafeer, hvor folk 
kommer udklædt og agerer i forskellige roller, som var de rent faktisk 
figurer i en tegneserie. 
</p><p><i class=" bl-elem">Læs mere om turen <a class=" bl-elem" target="_blank" href="https://www.contexttravel.com/city/tokyo/walking-tour-details/otaku-from-geek-to-chic">her</a></i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/temarejser/ECE2553847/10-enestaaende-rejseoplevelser-i-asien/">10 enestående rejseoplevelser 
i Asien</a></p><h3>
Iphonegraphy Walks, Buenos Aires og Santiago 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/BA_tango_web_923915a.jpg" alt="" border="0"/><span class="caption"><span class="f-img-caption">FOTO: 
</span>Zabara Alexander, flickr/Creative Commons</span></span>
At tage billeder er ikke længere forbeholdt entusiaster med det rette udstyr. 
Med en iPhone i hånden har du altid et kamera med dig, og vi tager billeder 
som aldrig før. Det er dog stadig de færreste, der når til at sætte sig ind 
i, hvordan du laver de fedeste billeder og bedst udnytter de mange 
muligheder den teknologiske udvikling har sørget for. Men det har Fota 
Ruta´s Iphoneography Tours, der blandt andet opererer i Buenos Aires, tænkt 
sig at lave om på. I løbet af den halve dag turen varer, deltager du blandt 
andet i en workshop, der klæder dig bedre på og lærer dig, hvad forskellige 
apps og værktøjer kan tilføre dine billeder. Bagefter kan du øve dig på en 
tur gennem et af byens hippe kvarterer og endda få professionel feedback på 
dine kreative kompositioner. 
</p><p><i class=" bl-elem">Læs mere om turene <a class=" bl-elem" target="_blank" href="http://foto-ruta.com/classes/iphoneography/">her</a></i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2544207/10-fantastiske-steder-at-se-solen-gaa-ned/">10 fantastiske steder at se 
solen gå ned </a></p><h3>
Specialist Food Tours, Rom 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/Testaccio_flickr_we_923854y.jpg" alt="" border="0"/><span class="caption"><span class="f-img-caption">Gammelt 
</span>slagteri i Testaccio-kvarteret. FOTO: Luigi Guarino, flickr/Creative Commons</span></span></p><p>
På disse ture får du lejlighed til at besøge de lækreste 
delikatesseforretninger, bagerier, caféer og isbutikker i Roms historiske 
bymidte, hvor du bliver klogere på såvel det kulinariske som det kulturelle 
Rom. Kvinden bag er Katie Parla, mangeårig madanmelder og forfatter til mere 
end 20 bøger, heraf flere kogebøger, og hun øser af sin erfaring, hvad enten 
du ønsker at smage lækker vin eller frisktappet øl. Et besøg går eksempelvis 
til kvarteret, Testaccio, et gammelt arbejderkvarter, der er særlig kendt 
for sit slagteri og kvægmarked, der blev etableret tilbage i 1800-tallet. 
For nylig blev her etableret en ny markedsplads tæt på Macro Museet, hvor 
boderne bugner af lokale specialiteter og ost, kød og frugt. 
</p><p><i class=" bl-elem">Læs mere om turen <a class=" bl-elem" target="_blank" href="http://www.katieparla.com/tours/">her</a></i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/temarejser/ECE2541001/klik-her-elsker-turisterne-at-tage-selfies/">Klik: Her elsker turisterne at 
tage selfies</a></p><h3>
Twilight Tour, Berlin 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/Streetart_flickr_we_923862y.jpg" alt="" border="0"/><span class="caption"><span class="f-img-caption">FOTO: 
</span>Rae Allen, flickr/Creative Commons</span></span>
Er du til en autentisk aften i Berlins undergrund, subkulturer og alternative 
kunstscene, bør du overveje en såkaldt Twilight Tour i Berlin. Her får du 
lejlighed til at stå ansigt til ansigt med personager, der kun kommer frem 
efter mørkets frembrud. Turen, der kun er for de hardcore, tager dig til 
afkroge og dunkle gyder, der vågner, når mørket falder på. Guiderne tager 
dig blandt andet med til en sci-fi bunker, hvor hackere og computernørder 
hænger ud. Ligesom du bliver præsenteret for street art og graffiti, kommer 
til at opleve byen fra et hustag og er måske endda så heldig at blive budt 
velkommen til en privat fest. Disse alternative ture er blevet arrangeret 
siden 2006, hvor turister ikke bare har fået et indblik i usædvanlige 
steder, men også har mødt mennesker, de ellers ikke ville være kommet i 
kontakt med. 
</p><p><i class=" bl-elem">Læs mere om turen <a class=" bl-elem" target="_blank" href="http://alternativeberlin.com/twillight-berlin-underground-night-tour">her</a></i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/temarejser/ECE2535551/10-nye-og-fascinerende-rejseoplevelser-i-2015/">10 nye og fascinerende 
rejseoplevelser i 2015</a></p><h3>
The Worst Tours, Porto 
</h3><p>
Tre arkitekter satte sig for at vise en anden side af Porto. Den side, der 
blandt andet rummer de fattige kvarterer i byen, de ligger i den nordlige 
del af Portugal. Forladte bygninger med træ for vinduerne. Forretninger, der 
står tomme, forladte af ejerne, der gik konkurs, da den finansielle krise 
fejede ind over byen. Forbi forblæste gadehjørner hvor de hjemløse holder 
til. Med et glimt i øjet kalder arkitekterne det selv The Worst Tours, og 
nej, de er måske ikke organiseret, som du måske er vant til, når du booker 
en sightseeing. Til gengæld brænder guiderne for at fortælle, og så er 
turene oven i købet ganske gratis. Porto er meget mere end det glansbillede, 
du finder på diverse postkort, og selv Santa Catarina, der er Portos primære 
shopping gade, er stadig hårdt ramt af krisen med adskillige gabende tomme 
butiksfacader til følge. 
</p><p><i class=" bl-elem">Læs mere om turen <a class=" bl-elem" target="_blank" href="http://theworsttours.weebly.com/">her</a></i></p><p class=" bl-elem"><i class=" bl-elem">Kilde: theguardian.com </i></p>	
</div>
</div></body></html>
