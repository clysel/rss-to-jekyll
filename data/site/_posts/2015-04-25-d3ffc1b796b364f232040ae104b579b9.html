---
layout:     post
title: 	    "London calling: I morgen er det slut med at holde i hånd"
post_author:	    
post_date:	    Sat, 25 Apr 2015 14:36:24 +0200
post_site:	    politiken.dk 
post_link:	    http://politiken.dk/sport/atletik/ECE2642682/london-calling-i-morgen-er-det-slut-med-at-holde-i-haand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når 35.000 løbere søndag morgen klokken ti står klar i London til at løbe 
42,195 kilometer, samler interessen sig om to løbere, der kommer til at stå 
forrest i feltet. Årets maraton-løb i storbyen er på forhånd blevet udråbt 
til det store opgør mellem de to stærkeste løbere i verden på den klassiske 
distance. 
</p><div class="art-fakta article-box">
<h4 class="">
Fakta</h4>
<h5>
The big six</h5>
<div class="fakta-body" data-buildingblock="embedded_factboxlink">
<ul class=" bl-elem"><li>London maraton er et de såkaldte 'big six' maraton-løb i verden, der indgår i 
den internationale major-løbsserie. Den samlede pengepræmie til løbet i 
den engelske hovedstad er cirka 2,1 millioner kroner. Der er også en 
bonus på omkring 380.000 kroner til den hurtigste kvinde og den 
hurtigste mand, såfremt de slår løbsrekorden.</li><li class=" bl-elem">De øvrige fem store maraton-løb foregår i Tokyo, Berlin, New York, Boston og 
Chicago.</li></ul>
</div>
</div><p>
De er venner. De er begge kenyanere. Og de løber sammen stort set hver dag på 
de røde grusveje omkring langdistanceløbe-mekkaet Iten i det østafrikanske 
land. Den ene er Wilson Kipsang, 33 år. Han vandt løbet sidste år, satte 
verdensrekord i 2013 og kom også først over stregen i den engelske hovedstad 
i 2012. Den anden er Dennis Kimetto, 31 år. Han tog verdensrekorden fra sin 
træningsmakker sidste år i Berlin. </p><h3>
Landmanden satte verdensrekord 
</h3><p>
Og det er første gang, at de dyster mod hinanden på maraton-distancen. 
</p><p>
»Det her løb bliver meget interessant. Vi har to udøvere, som har vundet en 
stor del af det, de har været med i. Men de har aldrig løbet mod hinanden, 
og de har ikke sammenlignelige resultater, da alle maraton-ruter er 
forskellige. Så vi ved ikke, hvem der er stærkest. Det ser man ikke så tit i 
atletik. Det er lidt som et Tour de France med to helt jævnbyrdige 
konkurrenter. Det bliver vildt spændende«, siger Jakob Larsen, der er 
direktør i Dansk Atletik Forbund. 
</p><p>
Dennis Kimetto blev for alvor kendt i offentligheden, da han sidste år i 
september krydsede målstregen ved Brandenburger Tor i Berlin i den 
fænomenale tid 2:02:57 - 26 sekunder hurtigere end Kipsangs rekord fra året 
før. 
</p><p>
Men det var et tilfælde, at han overhovedet kom til at løbe med verdenseliten. 
I Kenya ernærede han sig som landmand med sin familie. Han havde kvæg og 
solgte grøntsager på markeder. Og så løb han. En dag for seks år siden 
overhalede han en anden af tidens største langdistanceløbere, som inviterede 
ham med i træningslejr. Siden gik det kun en vej for Kimetto: Fremad. Og 
kulminationen kom så med sejr og verdensrekord i Berlin. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/sport/ECE2409699/verdens-bedste-paa-maraton-solgte-kvaeg-for-seks-aar-siden/">Verdens bedste på maraton solgte 
kvæg for seks år siden</a></p><p>
Hans konkurrent i morgen, Wilson Kipsang, har været helt i top i verdenseliten 
i en længere årrække med sejre i flere af de største løb. Han kommer som 
langt de fleste øvrige kenyanske løbere også fra trange kår og har brugt sit 
talent til at kravle ud af fattigdommen. For præmiepenge har han købt et 
hotel, ligesom han har sørget for sin familie. De to kombattanter kender 
hinanden særdeles godt fra kilometer efter kilometer i området omkring byen 
Iten i Kenya. 
</p><div class="art-fakta article-box">
<h4 class="">
Fakta</h4>
<h5>
Bonusinfo</h5>
<div class="fakta-body" data-buildingblock="embedded_factboxlink">
<ul class=" bl-elem"><li class=" bl-elem">Den danske maratonløber Henrik Jørgensen (ham med det lange hår og pandebåndet 
fra 1980'erne) satte den stadig gældende danske rekord ved London 
Maraton i 1985 med tiden 2:09:43, som også er nordisk rekord. Han vandt 
løbet tre år senere i 1988 med tiden 2:10:20, hvilket stadig ses som den 
måske største danske løbepræstation nogensinde.</li></ul>
</div>
</div><p>
Trods sine kun 4.000 indbyggere er dette sted blevet centrum for en stor del 
af verdenseliten, der træner her i 2.400 meters højde. Flere end 120 
træningslejre findes der på det røde grus. </p><h3>
Hvem kan holde til smerten længst? 
</h3><p>
På et pressemøde op til løbet gjorde begge topløbere meget ud af at 
understrege, at de er gode venner, træningskammerater og holder af hinandens 
familier. Men når startskuddet lyder i morgen i London, er der kun én ting, 
der tæller: Sejren. 
</p><p>
Wilson Kipsang har givet et interview til Det Internationale Atletik Forbund, 
hvor han forklarer, at hvis han kan vinde over Dennis Kimetto i London, så 
vil det give ham en tro på, at han også en dag kan slå landsmandens 
verdensrekord. Han fortæller, at han arbejder målrettet med hele tiden at 
blive bedre og bedre. Han har trænet mere i optakten til dette års løb end 
sidste år, og det giver ham en tro på sejren. Men i sidste ende, siger han, 
bliver følgende afgørende: 
</p><p>
»Den, som kan udholde smerten længst, vinder. Det handler om mental kontrol og 
troen på, at du kan slå din modstander«. 
</p><p>
Den mere pressesky Dennis Kimetto taler mindre, men siger i virkeligheden 
mere. Han fortæller faktisk til atletikforbundet, hvad hans taktik er for at 
presse kræfterne ud af Wilson Kipsang. Han vil løbe hårdt, og så tror han 
på, at han har flere kræfter på de sidste 10 kilometer. 
</p><p>
»Dér vil jeg angribe«, siger Dennis Kimetto. 
</p><p>
Jakob Larsen fra Dansk Atletik Forbund mener dog, at man ikke kun bør fokusere 
på de to løbere, Kipsang og Kimetto. 
</p><p>
Feltet i London er i hans og andres øjne »et af de stærkeste maraton-felter 
nogensinde« med i alt otte løbere, der har løbet marathon på under 2:05, 
ligesom de fem hurtigste tider nogensinde til et marathonløb er sat af 
løbere med startnummer til morgendagens dyst i London. Heriblandt kenyanske 
Emmanuel Mutai, der faktisk løb 2:03:13, da Kimetto satte verdensrekord. Det 
var kun helt til sidst, at han måtte slippe sin konkurrent. Desuden peger 
Jakob Larsen på en fjerde kenyaner - Eliud Kipchoge - der sidste år vandt 
Chicago Marathon i tiden 2:04:11. 
</p><h3>
Løber begynder første efter de 30 km 
</h3><p>
Men verdensrekord bliver det næppe til søndag, lyder det fra Jakob Larsen. To 
årsager. For det første er der mange sving på ruten, hvor løberne alt andet 
lige justerer farten en smule ned. For det andet er der så mange hurtige 
løbere med, at det kan blive en taktisk affære de første i hvert fald 30 
kilometer, hvor løberne ser hinanden an. Lidt ligesom en bjergetape i Tour 
de France, hvor det endelige opgør først kommer på den sidste stigning op 
mod mål. 
</p><p>
»Jeg forventer, at spillet om sejren begynder fra omkring de 32 kilometer. 
Måske lidt senere. De bedste ligger og kigger hinanden an og prøver at få en 
fornemmelse af, hvor godt konkurrenterne har det. De kender hinanden, de 
træner sammen. Vi vil se, at de stikker til hinanden. Laver små temposkift, 
hvor løberen tænker, at det forhåbentligt gør mere ondt på konkurrenterne. 
Lidt som da Bjarne Riis kiggede konkurrenterne an i Tour de France. Løberne 
vil spørge sig selv: Skal jeg rykke med nu? Eller skal jeg bruge de næste 
tre kilometer på at lukke hullet?«, siger Jakob Larsen. 
</p><p>
Han tror på, at Wilson Kipsang løber først over stregen til den ultimative 
hæder. For han har vundet i London to gange tidligere, han kender ruten til 
perfektion og ved, hvordan afslutningen skal løbes. 
</p><p>
»Men det der med at tippe, hvem som vinder et maraton, det skal man være 
varsom med...«, siger direktøren for Dansk Atletik Forbund. 
</p><h3>
Vi må ikke glemme den evige 2'er 
</h3><p>
En af Danmarks bedste maratonløbere, Henrik Them, kommenterer løbet for 
tv-kanalen Eurosport. Han har store forventninger og siger, at »det ligner 
det stærkeste maraton gennem tiderne«. 
</p><p>
»Det svarer lidt til Champions League finalen i fodbold. Bare inden for løb. 
Jeg kan næsten kun blive skuffet... Jeg tror, at det bliver et løb, hvor der 
vil blive løbet hurtigt i starten, da der er fartholdere med, som skal holde 
en bestemt fart de første 25 kilometer. Så vil tempoet gå lidt ned, og der 
vil siden udskille sig en lille gruppe på måske to-tre mand. Først to 
kilometer før mål vil en af dem angribe og gå efter sejren. De bedste løbere 
har stor respekt for hinanden, og de ved, at jo længere de venter med at 
angribe, jo større er chancen for at vinde«, siger Henrik Them. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/sport/ECE2445809/kenyas-maratonmaskine-presses-til-aktion-mod-sit-dopingproblem/">Kenyas maratonmaskine presses 
til aktion mod sit dopingproblem</a></p><p>
Ligesom Jakob Larsen tror Henrik Them, at Wilson Kipsang løber med sejren. Han 
er taktisk klog, han virker som den stærkeste og har vundet løbet i 2012 og 
2014. Det, som ifølge Them taler lidt imod, er, at Kipsang har ramt det 
absolut højeste niveau under sine seneste tre løb, som han har vundet. 
Berlin 2013, London 2014 og New York 2014. Det vil være »vanvittigt«, hvis 
han kan ramme så højt et niveau for fjerde gang i træk. 
</p><p>
Det store spørgsmålstegn er Dennis Kimetto, mener Henrik Them. 
</p><p>
»Han er en 'alt eller intet' løber. Han kan ramme en absurd god dag, eller han 
kan falde igennem. Jeg må indrømme, at jeg tvivler på, at han rammer dagen i 
morgen. Han har for meget respekt for Kipsang og vil komme til at løbe et 
løb på andres præmisser. Det er han ikke så god til«, siger han. 
</p><p>
Desuden opfordrer Them til også at holde godt øje med Eliud Kipchoge, der har 
vundet tre af de fire maratonløb, han har stillet op i. Og så er der 
selvfølgelig Emmanuel Mutai, der faktisk har løbet den næsthurtigste tid i 
verden nogensinde, da han blev toer i Berlin sidste år efter Kimetto. 
</p><p class=" bl-elem">
»Han har god grund til at blive skuffet over, at han ikke blive nævnt som en 
af favoritterne. Men han er den evige toer«, lyder det fra Henrik Them. 
</p>	
</div>

</div></body></html>
