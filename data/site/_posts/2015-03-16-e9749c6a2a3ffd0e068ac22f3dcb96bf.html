---
layout:     post
title: 	    "Rejseminder: Ellen Hillingsø spiser gerne komaver og dyrehjerner"
post_author:	    
post_date:	    Mon, 16 Mar 2015 19:37:51 +0100
post_site:	    politiken.dk 
post_link:	    http://politiken.dk/rejser/rejseminder/ECE2586295/rejseminder-ellen-hillingsoe-spiser-gerne-komaver-og-dyrehjerner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<h3>
Min første rejse ... 
</h3><p>
var i 9. klasse i 1982 med familien Sørensen på vandretur på Korsika. Det var 
fantastisk at bevæge sig rundt til fods på den vidunderlige ø. Hver nat slog 
vi telt op. 
</p><p>
Ida Sørensen var en af mine klassekammerater, og familien havde – og har måske 
stadig – en tradition med at tage på vandretur om sommeren, og så slog jeg 
følge med dem. 
</p><p>
Vandreturen gjorde et så uudsletteligt indtryk på mig, at nu, da mine børn 
begynder at have den rette alder, skal jeg på vandretur med dem i Norge til 
sommer. Caminoen er også blevet et yndet mål, og den tror jeg, at jeg også 
skal vandre ad en dag. 
</p><h3>
Min bedste rejse ... 
</h3><p>
var Christoffers og min bryllupsrejse i 2002, da jeg var gravid med vores søn, 
Thomas. Vi var ganske vist blevet gift et par år tidligere, men havde ikke 
haft tid til at tage på bryllupsrejse. 
</p><p>
Vi kørte rundt i Galicien og kom helt ud til Santiago de Compostela, men 
startede i Madrid og besøgte først vores ven Peter Sisseck, som laver vin. 
Vi var af sted i 10 dage og boede på paradores, der er slotte og borge, som 
Franco lavede om til hoteller. 
</p><p>
Det var måske det bedste, Franco foretog sig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2576351/forfatter-og-dj-maria-gerhardt-i-dag-bruger-jeg-alle-mine-penge-paa-at-rejse/">Forfatter og DJ Maria 
Gerhardt: »I dag bruger jeg alle mine penge på at rejse«</a></p><h3>
Min værste rejse ... 
</h3><p>
var på vej hjem fra en interrailtur i gymnasiet. Jeg skulle hjem til et eller 
andet meget vigtigt. Jeg kunne ikke komme med højhastighedstoget TGV’en 
(Tranin à Grande Vitesse, red.) i Frankrig. Alt var udsolgt. 
</p><p>
Jeg måtte nærmest hutle mig igennem med viljens kraft og sidde på kanten af en 
klapstol fra Sydfrankrig til Paris og ikke ane, om togene gik videre derfra. 
Det var meget stressende. 
</p><p>
Jeg var totalt uforberedt og havde undervurderet, at der skulle bestilles 
billetter, men jeg skulle bare hjem. 
</p><h3>
Min favoritrejsepartner ... 
</h3><p>
er min mand. Vi er meget organiserede. Noget af det vigtigste, når man rejser, 
er at være organiseret og planlægge, og så kan man altid slippe planerne. 
Selvfølgelig skal man improvisere og føle sig fri, men det kan man kun, hvis 
man har et fast program. Min erfaring er, at hvis man rejser af sted uden 
program, når man ingenting. 
</p><p>
Det afhænger selvfølgelig af éns ambitioner, men hvis man gerne vil se og 
opleve noget, er det vigtigt at være organiseret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2565392/forfatters-rejseminder-toilettet-laa-i-en-krog-af-koekkenet-og-bestod-af-et-hul-i-gulvet/">Forfatters rejseminder: 
»Toilettet lå i en krog af køkkenet og bestod af et hul i gulvet« </a></p><h3>
Min seneste rejse ... 
</h3><p>
gik til London med min datter, Anna. Formålet var at vise hende metropolen 
London, som er indgangen til verden. London er en fantastisk by også for 
børn. 
</p><p>
Igen var jeg ret organiseret og havde planlagt, hvad vi skulle se. Vi var i 
teatret, på Piccadilly Circus, oppe i London Eye og på Tower. Jeg afstod dog 
fra Churchill War Room, da Anna for 10. gang havde sagt »hva’?« og lod, som 
om, hun ikke forstod forslaget. 
</p><p>
Det bliver næste gang med min far (pensioneret generalløjtnant Kjeld 
Hillingsø, red.) som rejsefører. 
</p><h3>
Mit bedste rejsemåltid ... 
</h3><p>
fik jeg i Italien, hvor mine forældre, min bror, Jens, og jeg har rejst meget, 
fordi min far var på Nato Defense College i 1980. Han var der i et halvt år, 
og vi rejste frem og tilbage for at besøge ham. Under opholdet lærte han Rom 
at kende som sin egen bukselomme. 
</p><p>
Jeg kan huske, at vi kom på en restaurant ved navn Cesare, som ligger ved 
Justitspaladset i Rom. Ristorante Cesare var et romersk madtempel, og 
kokkene løb rundt. Jeg fik en spaghetti con vongele, som er pasta med 
hjertemuslinger. Det var helt vidunderligt. 
</p><p>
Jeg tror, at 9 ud af 10 af verdens mesterkokke mener, at det italienske køkken 
udgør fundamentet for vores madlavning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2556306/sangerindes-rejse-til-faeroeerne-jeg-tror-at-min-flyskraek-eskalerede-paa-den-tur/">Sangerindes rejse til 
Færøerne: »Jeg tror, at min flyskræk eskalerede på den tur«</a></p><h3>
Det dummeste, jeg har gjort på en rejse ... 
</h3><p>
var at drikke raki i Istanbul med nogle dubiøse personer, mens jeg var ung. 
Min kæreste og jeg sad og kævede den med nogle mennesker, som desværre ikke 
havde gode intentioner. 
</p><p>
På et tidspunkt måtte vi nærmest flygte ud af basaren. 
</p><p>
Det var en ubehagelig oplevelse. 
</p><h3>
Jeg rejser altid tilbage til ... 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Ellen_Hilligs___2___920567w.jpg" alt="" border="0"/><span class="caption"><span class="f-img-caption">Favorit. 
</span>Ellen Hillingsø elsker Italien. Her er hun på Sicilien. Privatfoto</span></span>
Italien, fordi landet har så meget at byde på kulturelt og madmæssigt. Klimaet 
er perfekt, og der er masser af ting at se. Uanset om der er tale om Syd- 
eller Norditalien eller for den sags skyld Sicilien, er landet et 
vidunderligt rejsemål. 
</p><p>
Jeg har ikke tal på, hvor mange gange jeg har været i Italien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2545734/skuespillers-rejseminder-vi-havde-daasehakkeboeffer-og-de-frygteligste-madvarer-med/">Skuespillers rejseminder: »Vi 
havde dåsehakkebøffer og de frygteligste madvarer med«</a></p><h3>
Mit bedste tip til Italien ... 
</h3><p>
er at være modig rent madmæssigt, og man skal ikke være bange for komaver og 
dyrehjerner. Man skal lægge hæmninger og fordomme væk og bare kaste sig ud i 
det. 
</p><p>
Jeg har smagt alt. 
</p><h3>
Den mest interessante person, jeg har mødt på en rejse, var ... 
</h3><p>
på en tur til Bali sammen med en veninde, mens jeg gik på skuespillerskolen. 
</p><p>
Vi besøgte et buddhistisk tempel og pludselig stod der et smukt væsen foran 
os. Jeg havde aldrig set nogen så smuk og råbte til min veninde: »Natasja 
kom, Natasja kom – du skal se det smukkeste væsen overhovedet«. Kvinden stod 
en meter fra mig, og det var Iman, David Bowies kone. 
</p><p>
Parret havde valgt at besøge templet, samtidig med at vi var der. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2538184/mgp-vaerts-vaerste-rejseminde-drak-vand-fra-bussens-toilet-og-blev-virkelig-daarlig/">MGP-værts værste rejseminde: 
Drak vand fra bussens toilet og blev virkelig dårlig</a></p><h3>
Min næste rejse ... 
</h3><p>
går til Amalfi i Italien i midten af april, når jeg er færdig med 
forestillingen ’Perplex’ på Bellevue. Amalfi er vidunderlig, og man forstår 
godt, at guldalderkunsterne slog saltomortaler af begejstring. 
</p><p class=" bl-elem">
Det er totalt ferie, hvor vi skal fejre min mor, som bliver 75 år, og min far, 
der fylder 80. 
</p>	
</div>
</div></body></html>
