---
layout:     post
title: 	    "Wozniacki presses hårdt på gruset før French Open"
post_author:	    
post_date:	    Sun, 10 May 2015 17:39:04 +0200
post_site:	    politiken.dk 
post_link:	    http://politiken.dk/sport/tennis/ECE2663729/wozniacki-presses-haardt-paa-gruset-foer-french-open/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Caroline Wozniacki har næsten altid spillet lige op med en anden tidligere nr. 
1 på verdensranglisten, 25-årige Victoria Azarenka, men på det seneste er 
duellerne gået hviderusserens vej. 
</p><p>
I år har Azarenka to gange besejret Wozniacki, og først vandt pigen fra Minsk 
6-4, 6-2 i Australian Opens 2. runde, hvorefter hun i Doha-kvartfinalen 
sejrede 6-3, 6-1. Og før det endte det seneste opgør i 2013 6-3, 7-6 til 
Azarenka i Cincinnati-kvartfinalen. 
</p><p><b class="ext-link">HOVSA, IGEN:</b><a class="embeddedlink" href="http://politiken.dk/sport/ECE2662401/wozniackis-samarbejde-med-spansk-traener-er-sat-i-bero/">Wozniackis samarbejde med spansk 
træner er sat i bero</a></p><p>
På grund af en lang pause med skader er Azarenka raslet ned ad ranglisten (nu 
nr. 31), at hun ikke seedes i en turnering som f.eks. Rom og derfor er en 
slags skrækmodstander for mange af de etablerede navne i stil med Wozniacki. 
Ingen ønsker at møde den tidligere topspiller tidligt i turneringerne. 
</p><p>
Nu kan det igen blive Azarenka, der blokerer vejen for Wozniacki, så danskeren 
ikke opnår det ønskede antal kampe på grus, før turen går til Paris og årets 
anden Grand Slam-turnering French Open. 
</p><p><b class="ext-link">RIVALER:</b><a class="embeddedlink" href="http://politiken.dk/sport/tennis/ECE2658127/wozniacki-slaar-radwanska-klart-i-to-saet/">Wozniacki slår Radwanska klart i to sæt</a></p><p>
Lodtrækningen til næste uges store turnering i Rom har nemlig gjort, at det i 
2. runde formentlig bliver Victoria Azarenka, der bliver Wozniackis første 
opgave, fordi danskeren på grund af sin seedning som nr. 5 sidder over i 1. 
runde. Wozniacki er i øvrigt også havnet i halvdel med Serena Williams, 
Maria Sharapova og Ana Ivanovic.
</p><p>
Azarenka skal ganske vist først spille mod australske Casey Dellacqua i sin 1. 
runde-kamp, men ved de fire tidligere møder mellem de to spillere har 
hviderusseren været en suveræn vinder i to sæt hver gang. 
</p><p><b class="ext-link">EXIT:</b><a class="embeddedlink" href="http://politiken.dk/sport/tennis/ECE2658976/wozniacki-taber-i-tre-saet-til-sharapova/">Wozniacki taber i tre sæt til Sharapova</a></p><p>
Og formen hos Azarenka så god ud i Madrid, selv om hun rystede på hånden, da 
hun skulle lukke kampen mod topseedede Serena Williams i 3. runde. Her var 
hviderusseren efter tre meget tætte sæt lidt uheldig med ikke at vinde. 
</p><p class=" bl-elem">
Der kan altså blive rigeligt at gøre for Caroline Wozniacki, der senest har 
vundet en færdigspillet kamp mod Azarenka tilbage i 2010 i Tokyo. I Madrid 
tabte Wozniacki til Maria Sharapova i kvartfinalen. 
</p>	
</div>

</div></body></html>
