---
layout:     post
title: 	    "Hørt i 8.a: »ÅOP er sådan noget, der er ret dårligt«"
post_author:	    
post_date:	    Mon, 02 Mar 2015 09:32:00 +0100
post_site:	    politiken.dk 
post_link:	    http://politiken.dk/oekonomi/privatoekonomi/ECE2567415/hoert-i-8a-aaop-er-saadan-noget-der-er-ret-daarligt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00917/unges_privat_k_917360w.jpg" alt="Foto: Peter Hove Olesen"/></div>
<p class="caption ">
<span class="f-img-caption">Foto:</span> Peter Hove Olesen
</p>
</div>
<p>
20 hænder ryger i vejret. De vidner om, at alle 20 elever i 8.a har en 
smartphone liggende i lommen. Men da næste spørgsmål lyder på, hvor mange 
der har et fritidsjob, forsvinder alle hænderne igen bag de fem firkantede 
borde i klasseværelset. 
</p><p>
For danske unge har ingen problemer med at bruge deres penge. Problemet er 
snarere, at det kan være svært at holde styr på dem. 
</p><p>
Faktisk mangler godt hver anden i alderen 15 til 24 en fundamental forståelse 
af privatøkonomi. Det viser en omfattende ny undersøgelse foretaget af 
bankernes brancheorganisation, Finansrådet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2567326/forstaaelsen-for-pengesager-er-helt-i-bund-hos-unge/">Forståelsen for pengesager er 
helt i bund hos unge</a></p><p>
8.a på Mølleholmskolen i Taastrup er i gang med dagens matematiktime. Og selv 
om eleverne måske ikke lige har styr på alle begreberne, sidder tallene 
egentlig ret godt fast i hovedet på de unge drenge og piger – især fordi de 
lige har gennemgået begrebet renter. 
</p><p>
»Hvis man har købt et hus, men ikke helt har råd til det, kan man låne penge i 
banken, og de penge skal man betale renter af«, forklarer 15-årige Caroline. 
</p><h3>
Privatøkonomi på skoleskemaet 
</h3><p>
Men det er langt fra alle unge, der kan overskue et lån. Ikke færre end 50.000 
unge mellem 21 og 30 år står i RKI, viser den seneste opgørelse, og det tal 
vil Finansrådet til livs. Derfor sætter bancheorganisationen nu ind over for 
de helt unge med initiativet Pengeugen – så ikke også de 14-15-årige ender i 
det nationale register over dårlige betalere, når de engang skal købe hus 
eller bil. 
</p><div class="art-quote article-box">
<p class="quote"/>
<blockquote>
<p class="quote-txt">
Frikort? Er det ikke ligesom et kreditkort, man får, når man bliver 16?
</p>
<p class="sender">
Sydney, 8.a 
</p>
</blockquote>
</div><p>Når Pengeugen bliver skudt i gang den 9. marts, strømmer bankfolk og 
andre økonomiske nørder ud på over 360 af landets skoler for at undervise 
7.- og 8.-klasser i rentesregning og selvangivelser. 
</p><p>
En af de klasser er 8.a på Mølleholmskolen. For selv om klassen allerede har 
haft e smule privatøkonomi på skoleskemaet, kan det stadig knibe med nogle 
af begreberne: 
</p><p>
»Frikort? Er det ikke ligesom et kreditkort, man får, når man bliver 16?«, 
spørger Sydney på 15, og hun er ikke den eneste, der er usikker på, hvad et 
frikort egentlig er for en størrelse. Heller ikke de fem klassekammerater, 
hun sidder sammen med, ved, at det er betegnelsen for den del af indkomsten, 
der er fritaget for skat. 
</p><h3>
Gode vaner inden stort behov 
</h3><p>
Det er derfor, klassens matematiklærer har tilmeldt sin klasse til Pengeugen: 
</p><p>
»Jeg synes, det er rigtig vigtigt, at de unge lærer om økonomi udover bare det 
at regne. At de får et indblik i privatøkonomi, så de ikke havner i 
luksusfælden. Og så synes jeg, det er dejligt med gæstelærere, der arbejder 
professionelt med privatøkonomi til daglig«, siger Helle Ibenholdt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2225369/test-dig-selv-hvor-god-er-du-til-privatoekonomi/">Test dig selv: Hvor god er du 
til privatøkonomi?</a></p><p>
15-årige Erik er en af de elever, der endnu ikke har et stort forbrug: 
</p><p>
»Jeg bruger næsten ikke nogen penge, medmindre det er yderst nødvendigt«. 
</p><p>
Hans jævnaldrende klassekammerat Gudfinnur ville dog ikke have noget problem 
med at bruge 1.000 kroner, hvis han fik en sådan seddel i hånden lige nu: 
</p><p>
»Så ville jeg nok bruge dem, når jeg kom hjem, for jeg har allerede planlagt 
noget, jeg vil købe: en opgradering af en controller til min PlayStation«. 
</p><p>
Gudfinnur og hans klassekammeraters forbrug kan dog ikke overstige de 2-600 
kroner i lommepenge, som de får om måneden. Men det handler netop også om at 
sætte tidligt ind, mener Helle Ibenholdt: 
</p><p>
»For mig handler det om, at eleverne får nogle gode vaner, inden de får et 
stort behov. Så de også ved, hvad ÅOP er for noget, når de forlader skolen«. 
</p><p>
Og lige netop begrebet ÅOP, som angiver, hvad et lån samlet koster om året, 
tyder det da også på, at eleverne i 8.a er ved at få fat på. Godt nok får 
Carolines fem klassekammerater rynker i panden ved spørgsmålet, men Caroline 
svarer halvsikkert: 
</p><p class=" bl-elem">
»ÅOP er sådan noget, der er ret dårligt. Hvis der er ÅOP på et lån, skal man 
ikke tage det, for så kan det hurtigt blive dyrt, selv om banken reklamerer 
med, at det koster 0 kr. i renter«. 
</p>	
</div>
</div></body></html>
