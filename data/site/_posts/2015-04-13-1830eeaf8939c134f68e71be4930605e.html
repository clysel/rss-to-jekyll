---
layout:     post
title: 	    "Forbrugerråd: Hvidevarebutikker sjusker med energimærkning"
post_author:	    
post_date:	    Mon, 13 Apr 2015 15:13:39 +0200
post_site:	    politiken.dk 
post_link:	    http://politiken.dk/forbrugogliv/boligogdesign/energi/ECE2626264/forbrugerraad-hvidevarebutikker-sjusker-med-energimaerkning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danske forbrugere kan spare mange penge på elregningen, når de udskifter hårde 
hvidevarer i hjemmet. 
</p><p>
Moderne køleskabe, vaskemaskiner og køkkenapparater har typisk en langt bedre 
energimærkning end de apparater, de erstatter.
</p><p>
Energimærket skal derfor hjælpe forbrugerne med at investere i de mest 
energieffektive produkter, men en ny undersøgelse fra Forbrugerrådet Tænk og 
Det Økologiske Råd viser, at mærkningen i 35 procent af tilfældene er 
forkert eller mangelfuld.
</p><p>
Det skriver Jyllands-Posten.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/energi/ECE2231576/du-kan-ikke-stole-paa-produkters-energimaerkning/">Du kan ikke stole på 
produkters energimærkning</a></p><p>
Undersøgelsen omfatter uanmeldte besøg i 29 butikker, hvor 1.774 produkter 
blev tjekket. Af dem var 1.154 korrekt mærket, men mere end hver tredje af 
produkterne var mærket mangelfuldt i forhold til EU's regler.
</p><p>
»Det er ikke godt nok, at hvert tredje produkt mangler mærkning eller er 
fejlagtigt mærket. Branchen er nødt til at finde en løsning nu«, siger 
projektchef Claus Jørgensen fra Forbrugerrådet Tænk til Jyllands-Posten.
</p><p>
En undersøgelse fra sidste år viser omtrent samme resultat, og dermed er der 
fortsat et stykke vej op til det erklærede mål på 90 procent, som 
Energistyrelsen, Dansk Erhverv, Forbrugerrådet Tænk og flere andre 
organisationer har sat i fællesskab.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/hjemmet/ECE2460390/ny-maerkning-goer-det-nemmere-at-vaelge-stoevsuger/">Ny mærkning gør det nemmere at 
vælge støvsuger</a></p><p>
Den typiske fejl er, at der slet ikke er noget mærke på produktet. Derudover 
bruger mange butikker den gamle skala fra A til G, men den er for flere år 
siden erstattet af en skala, der går til karakteren A+++.
</p><p>
Når en butik så mærker en vare med A, kan det få forbrugeren til at tro, at 
produktet er det mest energirigtige på markedet. Men det er i virkeligheden 
kun det fjerdebedste.
</p><p>
Hos Foreningen af Producenter og Importører af Elektriske 
Husholdningsapparater, Feha, mener direktør Henrik Egede, at ansvaret ligger 
hos butikkerne.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2509817/hop-to-trin-paa-energimaerke-skalaen-og-spar-12000-kr-om-aaret/">Hop to trin på 
energimærke-skalaen og spar 12.000 kr. om året</a></p><p>
»Vi er kede af alle fejl og mener, at det er uacceptabelt. De må simpelthen 
stramme op ude i butikkerne«, siger han.
</p><p class=" bl-elem">
EU-Kommissionen arbejder på at lave et nyt system, der vil gøre op med skalaer 
med bogstaver og plusser.
</p>	
</div>

</div></body></html>
