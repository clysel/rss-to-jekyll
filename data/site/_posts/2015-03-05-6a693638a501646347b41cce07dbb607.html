---
layout:     post
title: 	    "Tyrkisk-dansk livshistore er en milepæl indenfor tegneserie-genren"
post_author:	    
post_date:	    Thu, 05 Mar 2015 13:01:47 +0100
post_site:	    politiken.dk 
post_link:	    http://politiken.dk/kultur/boger/ECE2574748/tyrkisk-dansk-livshistore-er-en-milepael-indenfor-tegneserie-genren/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Halfdan Pisket: Kakerlak. 
</p><p class=" bl-elem">
Fahrenheit, 136 sider i sort-hvid, 149,95 kroner. Udkommer i dag.
</p>
</div>
</div><p>
Da Halfdan Piskets ’Desertøren’ udkom i fjor, var det noget af det mest 
spændende, der længe er sket i dansk tegneseriekunst. ’Kakerlak’ er anden 
del af den planlagte trilogi, og den lever flot, flot op til løfterne. 
</p><p>
Trilogien bygger på Halfdan Piskets tyrkiske fars liv. Sønnen har interviewet 
faren og samlet historier og anekdoter til huse. 
</p><p>
Resultatet er blevet en højdramatisk og stærkt personlig beretning med 
smertepunkter nok til at kunne holde en akupunktør i ånde fra start til 
slut. Der er på mange niveauer noget på spil i denne fortælling, og dét kan 
mærkes! 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2426220/virkelighedens-helte-og-skurke-rager-op-i-tegneserieuniverset/">Virkelighedens helte og skurke 
rager op i tegneserieuniverset</a></p><p>
Hvor ’Desertøren’ udspillede sig fjernt fra Danmark i det tyrkiske Kurdistan, 
flytter handlingen nu til Danmark. Halfdan Piskets far ankommer som 
gæstearbejder i begyndelsen af 1970’erne. Han vil væk fra Tyrkiet. Væk fra 
den politiske vold og sit livs tragedier. Han vælger Danmark, fordi pigerne 
der er de smukkeste. Men de voldsomme begivenheder har hans traumatiserede 
sind med sig. 
</p><h3>
Ankomsten til Danmark 
</h3><p>
I samme øjeblik Pisket senior sætter foden på dansk grund, begynder en unik 
fortælling i dansk tegneseriekunst. Her er gæstearbejdernes, 
fremmedarbejdernes, historie fortalt indefra på en måde, som ikke kun har 
interesse for tegneserielæsere. 
</p><p>
’Kakerlak’ er en historie, som på en gang er typisk og speciel. James Pisket – 
som bliver navnet i hans falske papirer – oplever alt det, tusindvis af 
tyrkiske gæstearbejdere har oplevet i det mærkelige, lille kolde land. Hvor 
gæstfrihed og det stik modsatte trives mere eller mindre frisindet og 
alkoholmarineret side om side. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2455470/tegneserie-udtrykker-ensomheden-med-enkle-humoristiske-streger/">Tegneserie udtrykker 
ensomheden med enkle humoristiske streger</a></p><p>
Et land som undrende beskrives som et land uden erindring. Hvis loven siger, 
at en forseelse er forældet, glemmer politiet alt om det. Mærkeligt! Lidt 
løst i fugerne er det danske på nogle måder, men uden den lange erindring 
også uden grobund for de endeløse hævnfejder og klanopgør, som har forpestet 
Piskets tilværelse i Tyrkiet. 
</p><h3>
Kriminaliteten klæber til ham 
</h3><p>
Han er en mand på flugt fra mange ting i sit liv. Det gør tilværelsen 
besværlig for ham selv og de mennesker, han knytter sig til. Forholdene til 
de danske kvinder bliver noget rod. Voldsomme epileptiske anfald knyttet til 
hans traumatiske fortid selvmedicinerer han med et hurtigt eskalerende 
hashmisbrug.
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Hele vejen igennem fastholder Halfdan Pisket en enorm fortælleenergi og et greb om det stramme sort-hvide grafiske udtryk</p>

</blockquote>
</div><p>
I det hele taget udvikler Piskets liv i Danmark sig til en kaotisk affære, 
hvor vold, svigt og kriminalitet klæber til ham og igen og igen overmander 
alle gode hensigter.</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2426241/tegneserie-drama-om-ukonventionel-modstandsmand-er-fuld-af-hestekraefter/">Tegneserie-drama om 
ukonventionel modstandsmand er fuld af hestekræfter</a></p><p>
I ’Kakerlak’ får man mange af tidens miljøer beskrevet fra en ny vinkel. 
Christiania og Ungdomshuset. Livet i fængslet, på arbejdspladsen og de 
forgæves forsøg på at falde til og finde fælles fodslag i parforholdene med 
de danske piger i Helsingør, Aalborg og København. 
</p><p>
Da han bliver far for anden gang, prøver Pisket livet som grønthandler, men 
mærker fremmedhadet. Da han sammen med en makker fra fængslet starter en 
tyrkisk klub, bliver den snart inficeret af hårde kriminelle elementer. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00918/Kultur_Kakerlak__1__918354y.jpg" alt="" border="0"/><span class="caption"><span class="f-img-caption">FREMMEDARBEJDER. 
</span>Gæstearbejder eller fremmedarbejder? De danske penneførere, som har skrevet 'Skrid hjem' på grønthandlerbutikkens facade, ønsker klart nok den tyrkiske købmand hen, hvor chilipeberet gror.</span></span></p><h3>
Med det moralske kompas intakt 
</h3><p>
Igennem alle disse tumultariske omskiftelser bevarer De Ansigtsløse deres 
symbolkraft. Undertrykkerne fra det tyrkiske militær bliver et uhyggeligt 
gennemgående symbol på de brutale kræfter, der tyranniserer almindelige 
mennesker med bøllemetoder og det, der er værre. 
</p><p>
’Kakerlaken’ er det til- og øgenavn, den sejlivede Pisket efterhånden får 
hæftet på sig. Et udskud. Men ikke til at gøre kål på. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2451629/tummelumsk-tegneserie-er-smaagenial-i-glimt/">Tummelumsk tegneserie er 
smågenial i glimt</a></p><p>
Halfdan Pisket arbejder med et andet stærkt mytisk symbol. Faren er en 
Minotaurus. Fanget i sin labyrint, men også en kraft man skal tage sig i agt 
for. Han roder sig ud i snavs, men mister ikke sit moralske kompas helt af 
syne. 
</p><h3>
Stærkt opfindsomt 
</h3><p>
Hele vejen igennem fastholder Halfdan Pisket en enorm fortælleenergi og et 
greb om det stramme sort-hvide grafiske udtryk, som både er konsekvent og 
stærkt opfindsomt inden for de klart definerede rammer. 
</p><p>
Pisket er tegneserietegner og billedkunstner, og han formår virkelig at få de 
to sider af sin kunnen og sit temperament til at mødes og slå gnister. 
</p><p class=" bl-elem">
Man kan kun glæde sig til tredje og sidste bind i en serie, der allerede nu må 
betragtes som en milepæl i dansk tegneseriehistorie. 
</p>	
</div>
</div></body></html>
