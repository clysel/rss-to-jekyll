---
layout:     post
title: 	    "Skyggetilværelse hos Riis er udskiftet med stjernerolle"
post_author:	    
post_date:	    Wed, 06 May 2015 16:24:38 +0200
post_site:	    politiken.dk 
post_link:	    http://politiken.dk/sport/cykling/ECE2657797/skyggetilvaerelse-hos--riis-er-udskiftet-med-stjernerolle/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da Bjarne Riis i sin daværende funktion som sportslig leder hos Tinkoff-Saxo 
skulle sammensætte sin trup op til denne sæson, fandt han ikke plads til 
sloveneren Marko Kump, der i to år havde ført en art skyggetilværelse på et 
af verdens førende cykelmandskaber. 
</p><p>
Men den 26-årige Kump havde absolut ingen problemer med at finde et nyt job, 
for hans tidligere arbejdsgiver i hjemlandet, 3. divisionsholdet Adria 
Mobil, tog med åbne arme imod ham, og han er nu i de vante omngivelkser 
tilbage i den stjernerolle, han forlod, da han sagde ja til tilbuddet fra 
Riis og Co. 
</p><p>
I dag slog Martio Kump således sejrrigt til på den 153,5 km lange 1. etape af 
Tour d’Aserbadsjan fra Baku til Sumqayit, og han er dermed oppe på syv 
gevinster i pointgivende løb i denne sæson. 
</p><h3>
Kun tre har vundet flere gange i år 
</h3><p>
Det betyder, at han indtager fjerdepladsen på årets vinderliste efter 
nordmanden Alexander Kristoff (Katusha) med 11 samt briten Mark Cavendish 
(Etixx-Quick Step) og australieren Richie Porte (Team Sky) begge med 9. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE1995590/chris-anker-soerensen-jagter-tour-formen-efter-sygdom/">Chris Anker Sørensen jagter 
Tour-formen efter sygdom</a></p><p>
Da Marko Kump blev hentet til Saxo-Tinkoff, skyldtes det både, at han allerede 
havde afsløret sig som en vindertype, og at de triumfer han havde sikret sig 
på det lidt lavere plan, hvor han nu er tilbage, havde indbragt ham en god 
portion ranglistepoint. 
</p><p>
I det europæiske hierarki var Kump at finde på fjerdepladsen efter de to 
tyskere John Degenkolb og Marcel Kittel, hvis mandskab Argos-Shimano endnu 
ikke havde WorldTeam-status, og briten Jonathan Tiernan-Locke. 
</p><h3>
Riis havde god brug for Kumps point 
</h3><p>
Bjarne Riis havde særdeles god brug for Kumps point på det tidspunkt, da hans 
kollektivs fortsatte eksistens i det fineste selskab var genstand for 
diskussion efter en sæson, hvor kaptajnen Alberto Contador havde siddet uden 
for det meste af tiden, men formåede at vende magtfuldt tilbage med sejren i 
Vuelta a España. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2028238/riis-sender-fem-danskere-til-start-i-danmark/">Riis sender fem danskere til 
start i Danmark</a></p><p>
Imidlerttid fik Kump aldrig for alvor lejlighed til at bevise sine færdigheder 
hos Riis, men den spurthurtighed, som han nu klart dokumenterer, at han 
fortsat er i besiddelse af, kom dog ved flere lejligheder hans 
holdkammerater til gode. 
</p><p>
Således førte han på 2. etape i Post Danmark Rundt til Sønderborg i 2013 Matti 
Breschel så effektivt frem i finalen, at det ikke alene gav sejr til det 
danske topnavn, men også en andenplads til Kump selv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2036263/post-danmark-matti-breschel-vinder-sprint-i-soenderborg/">Post Danmark: Matti Breschel 
vinder sprint i Sønderborg</a></p><h3>
Fire danskere med hjem i hovedfeltet 
</h3><p>
I dagens massespurt, hvor 137 af de 146 fjuldførende ryttere nåede samlet til 
mål, henviste Marko Kump meget klart den tidligere italienske 
U23-verdensmester Francesco Chiccki (Androni Giocattoli) til andenpladsen, 
mens værtsnationens Maksym Verin (Synergi Baku) blev nr. 3. 
</p><p>
Tour d’Aserbadsjan er en helt ny begivenmhed på den internationale 
terminsliste, hvor den er sprunget ind i den tredje bedste af de fire 
kategorier, der findes. 
</p><p class=" bl-elem">
Fire danskere er til start i løbet, og både holdkammeraterne på Leopold 
Development Team Kristian Haugaard og Patrick Olesen. Kasper Asgreen på det 
tyske MLP Team Bergstrasse og John Ebsen (Androni Giocattoli) var med hjem i 
hovedfeltet. 
</p>	
</div>

</div></body></html>
