---
layout:     post
title: 	    "S: Jeg siger ikke, at vi ikke kan gøre det bedre"
post_author:	    
post_date:	    Mon, 23 Mar 2015 12:09:11 +0100
post_site:	    politiken.dk 
post_link:	    http://politiken.dk/indland/ECE2599965/s-jeg-siger-ikke-at-vi-ikke-kan-goere-det-bedre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Vi har generelt gode daginstitutioner i Danmark«. 
</p><p>
Sådan lyder det fra Annette Lind, der er Socialdemokraternes børneordfører, 
efter at hun har læst hovedresultaterne af en ny rapport om 
daginstitutionerne i Danmark, der blandt andet peger på, at de voksne nogle 
steder ofte er alene med store børnegrupper. 
</p><p>
»Jeg har kun haft tid til at skimme rapporten igennem, men fra 
Socialdemokraternes side har vi haft stort fokus på at styrke 
daginstitutionerne. Jeg er glad for, at vi allerede har investeret mange 
millioner kroner ekstra i børnevelfærd. Og det kan vi gøre, fordi vi ikke 
ønsker nulvækst i den offentlige sektor, men i stedet for vil investere i 
børnevelfærd. Derfor har vi afsat 750 millioner kroner ekstra om året«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2599554/eksperter-daginstitutioner-haemmer-boerns-udvikling/">Eksperter: Daginstitutioner 
hæmmer børns udvikling</a></p><p><i class=" bl-elem">Men alligevel viser rapporten jo, at der er problemer i forhold til at 
sikre, at børn får nok voksenkontakt?</i></p><p>
»Ja, men altså vi har generelt gode daginstitutioner i Danmark med dygtige 
pædagoger og pædagogmedhjælpere. Jeg siger ikke, at vi ikke kan gøre det 
bedre. Vi er faktisk lige nu i gang med at lave en større børnepakke 
samtidig med, at vi har givet de 750 millioner kroner ekstra årligt, så 
institutionerne kan få flere pædagoger i ydertimerne«. 
</p><p><i class=" bl-elem">Men det har jo ikke været nok. Det er jo det, rapporten dokumenterer?
</i></p><div class="art-quote article-box">
<p class="quote"/>
<blockquote>
<p class="quote-txt">
Vi har haft en rigtig klar hensigt om at give institutionerne et ekstra løft, 
og det har vi gjort
</p>
<p class="sender">
</p><p class=" bl-elem">Annette Lind (S)</p> 

</blockquote>
</div><p>
»Jeg siger ikke, at vi ikke kan gøre det bedre. Men vi sidder lige nu og 
arbejder med et børneudspil, og vi forhandler lige præcis nu om dette. Vi 
har jo fokus på at lave dagtilbud af høj kvalitet«.</p><p><i class=" bl-elem">Selv robuste børn får dårligere muligheder for at udvikle sig, og udsatte 
børn lider skade, siger forskere, efter at de har læst den nye rapport. Hvad 
siger du til det? </i></p><p>
»Vi kæmper for at give børnene den bedste start på livet og på at knække den 
negative sociale arv. Det er lige præcis en af de ting, der indgår i 
børneudspillet«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2587559/udsatte-boern-lider-naar-der-er-for-faa-voksne/">Udsatte børn lider, når der er 
for få voksne</a></p><p><i class=" bl-elem">Synes du, at det, som rapporten viser, er forsvarligt?</i></p><p>
»Vi kan sagtens kan gøre det bedre, og derfor har vi igangsat det her kæmpe 
børneudspil. Vi skal sikre vores børn den bedste start på livet. Og så har 
regeringen har jo fundet 750 millioner kroner ekstra årligt til 
børneområdet«. 
</p><p><i class=" bl-elem">Men det er kun de 200 millioner, der er øremærket til flere voksne. De 
resterende 550 millioner kan kommunerne bruge på eksempelvis iPads?</i></p><p>
»Som sagt, så har vi jo givet de 750 millioner kroner om året, og ude i 
kommunerne må man så gøre op med sig selv, om man vil bruge de penge på 
normeringer eller andre ting. Vi har haft en rigtig klar hensigt om at give 
institutionerne et ekstra løft, og det har vi gjort«. 
</p><p><i class=" bl-elem">Jeg bliver nødt til at spørge dig igen, om du synes, det er forsvarligt?</i></p><p>
»Det her kan vi gøre bedre, og derfor sidder vi lige nu og arbejder med en 
børnepakke«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2524317/leder-paa-fritidshjem-intet-viser-at-store-institutioner-gavner-boernene/">Leder på fritidshjem: Intet 
viser, at store institutioner gavner børnene</a></p><p><i class=" bl-elem">Er det så et nej?</i></p><p>
»Vi arbejder på en børnepakke nu, fordi vi vil sikre den bedste start på livet 
for vores børn«. 
</p><p><i class=" bl-elem">Der er læsere, der måske gerne vil gerne vide, om du synes, at resultatet 
af jeres politik, som den her rapport er udtryk for, er forsvarlig?</i></p><p>
»Jeg vil ikke svare. Jeg vil sige, at vi faktisk investerer rigtig mange penge 
i vores børn«. 
</p><p><i class=" bl-elem">Får rapporten regeringen til at sikre bedre normeringer i 
daginstitutionerne?</i></p><p class=" bl-elem">
»Vi forhandler netop nu. Der er ingen konklusioner«. 
</p>	
</div>
</div></body></html>
