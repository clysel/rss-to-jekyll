---
layout:     post
title: 	    "Aalborg-karneval høster millioner og skal nu profilere byen "
post_author:	    
post_date:	    Mon, 27 Apr 2015 16:32:57 +0200
post_site:	    politiken.dk 
post_link:	    http://politiken.dk/kultur/ECE2644588/aalborg-karneval-hoester-millioner-og-skal-nu-profilere-byen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I al nordjysk sindighed er det blevet et af Europas store karnevaler, hvor 
alene hovedoptoget kan mønstre 60.000 udklædte. Og nu viser en ny 
undersøgelse, at festen også samfundsøkonomisk betaler sig for nordjyderne. 
</p><div class="art-fakta article-box">
<h4 class="">
KORT OM</h4>
<h5>
KARNEVAL I AALBORG</h5>
<div class="fakta-body" data-buildingblock="embedded_factboxlink">
<p>
Siden <b>1983</b> har der været karneval i Aalborg i maj. I år er det 15.-23. 
maj. Iflg. politis og arrangørers tal deltager 60.000 deltagere i 
Stjerneparaden, som har 140.000 tilskuere langs ruterne. 10.000 deltager i 
Børnekarneval med 10.000 tilskuere. På åbningsdagen deltager 1000 i det 
internationale optog, som har 20.000 tilskuere. 
</p><p>
En undersøgelse, foretaget af Jysk Analyse A/S, viser, at karnevalet sidste år 
trak <b>47 millioner kroner</b> til regionen. 
</p><p class=" bl-elem">
Karnevalet sælger frivillige <b>loyalitetsarmbånd </b>med visse 
fordele for 125 kroner. De sikrede 50 procent af karnevalets egen omsætning 
på 6,2 millioner kroner i 2014. Kommunens tilskud var på 540.000. Resten 
hentes ved sponsorer, ølsalg, stadepladser mm. 
</p>
</div>
</div><p>
VisitNordjylland og Aalborg Karneval har haft et analyseinstitut på gaden 
under sidste års hovedparade, Stjerneparaden, og ud fra deltagersvar og 
turismeforskningens gennemsnitsberegninger er de nået frem til, at de 
spraglede karnevalsdeltagere skaber omsætning på over 47 millioner kroner. 
</p><p>
»Nu har vi en baggrund, som gør, at vi kan få karnevalet sat i tale også uden 
for Aalborg«, siger bestyrelsesmedlem og talsmand for karnevalet i Aalborg, 
lektor Reimer Ivang fra Aalborg Universitet. 
</p><p>
»Vi vil gerne have en stærkere national og en international profil, og vi ved, 
at vi har et unikt arrangement, også målt internationalt. Når vi taler med 
andre karnevaler, er de misundelige over, at vi her i det kolde nord kan få 
60.000 mennesker til at involvere sig kreativt i et optog«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/danmark/nordjylland/ECE1584802/tag-med-til-det-hyggelige-og-cool-aalborg/">Tag med til det hyggelige og 
cool Aalborg</a></p><p>
Den nye undersøgelse viser, at karnevalet først og fremmest er et karneval for 
unge nordjyder. Næsten to tredjedele i optogene er under 25 år, og godt 
halvdelen (52 procent) kommer fra selve Aalborg, mens yderligere en 
fjerdedel kommer fra det øvrige Nordjylland. 
</p><p>
Alligevel lægger hver festivalgæst i gennemsnit 850 kroner, især til mad, 
drikke, overnatning, transport og udklædning. 
</p><h3>
Måske vil de bare have bajere 
</h3><p>
Opgørelsen virker troværdig nok, siger direktør Lene Feldthus Andersen fra 
Center for Regional- og Turismeforskning. 
</p><p>
»Der er altid en usikkerhed forbundet med at bede folk om at tænke tilbage på, 
hvad de har forbrugt, men det er den bedst tilgængelige måde«, siger hun. 
</p><div class="art-quote article-box">
<p class="quote"/>
<blockquote>
<p class="quote-txt">
Der vil ikke komme flere erhvervsturister eller flere gæster i sommerhusene på 
grund af et karneval med en masse nordjyder
</p>
<p class="sender">
Peter Kvistgaard, turismeforsker 
</p>
</blockquote>
</div><p>
Turismeforsker og ekstern lektor ved Aalborg Universitet, Peter Kvistgaard, 
tror imidlertid ikke på karnevalet som trækkraft for øget turisme. </p><p>
»Måske får regionen en øget omsætning, og måske vil det vise folk uden for 
Aalborg, at byen ikke bare er en flække. Men der vil ikke komme flere 
erhvervsturister eller flere gæster i sommerhusene på grund af et karneval 
med en masse nordjyder«, siger han. 
</p><p>
Peter Kvistgaard er i tvivl om, hvor værdifuld en kulturbegivenhed som Aalborg 
Karneval er for en region i det lange løb. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2430067/danske-film-og-tv-serier-skal-traekke-turister-til/">Danske film og tv-serier skal 
trække turister til</a></p><p>
»Der er forskning, som pointerer, at begivenheder skal være stedbundne og have 
en historisk kobling, hvis de skal skabe kulturel værdi og løfte et område«, 
siger han og nævner et par karnevaler, som efter hans mening netop er 
stedbundne og ikke ville kunne holdes andre steder, end hvor de er: 
karnevalet i Rio og de katolske karnevalsoptog i Köln. 
</p><p class=" bl-elem">
»De hører hjemme, hvor de er, og har en historie, der går langt tilbage. 
Aalborgs karnevalstradition stikker ikke dybt, og jeg har meget svært ved at 
se det specielt nordjyske eller aalborgensiske. Aalborg har snarere en 
tradition for, at man går i byen og drikker en masse bajere«, siger Peter 
Kvistgaard. 
</p>	
</div>

</div></body></html>
