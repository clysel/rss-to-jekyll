---
layout:     post
title: 	    "Brandvarme Suarez giver Barcelona en af de helt vigtige sejre"
post_author:	    
post_date:	    Sat, 18 Apr 2015 17:54:15 +0200
post_site:	    politiken.dk 
post_link:	    http://politiken.dk/sport/fodbold/laprimera/ECE2633837/brandvarme-suarez-giver-barcelona-en-af-de-helt-vigtige-sejre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Primera Division</p>
<p class="last-res">Seneste kampe</p>

<p class="period">Stillingen</p>






</div>
<p>
I fodbold drejer det sig om at vinde. Men skal man endelig skelne mellem sejre 
og vigtige sejre, så er Barcelonas 2-0-triumf på hjemmebane mod Valencia en 
af de helt vigtige sejre. 
</p><p>
Valencia, der traditionelt er stærke og igen i år bejler til en af de fire 
spanske pladser i Champions League, var efter Luis Suarez' lynscoring på 
Lionel Messis oplæg efter 55 sekunder en ubehagelig modstander for 
Barcelona, som måtte se gæsterne kreere flere chancer i de første 45 
minutter, men altså ikke kunne fravriste den ekstremt formstærke uruguayaner 
en hovedrolle med den tredje scoring på fire dage. 
</p><p><b class="ext-link">CHAMPIONS LEAGUE</b><a class="embeddedlink" href="http://politiken.dk/sport/fodbold/championsleague/ECE2629612/suarez-laver-to-klassemaal-i-effektiv-fransk-visit/">Suarez laver to klassemål i 
effektiv fransk visit</a></p><p>
Barcelona-målmand Claudio Bravo spillede ligeledes en nøglerolle i opgøret. I 
10 minut snuppede den chilenske keeper således et straffespark fra Daniel 
Parejo, der ikke formåede at udnytte den store mulighed, som opstod da 
Gerard Pique gik for hårdt til Rodrigo og dommeren ikke kunne gøre andet end 
at pege på pletten. 
</p><h3>
Messi runder 400 
</h3><p>
Efter pausen, hvor tempoet var knapt så højt som i 1. halvleg, dominerede 
Barcelona og Lionel Messi var ganske få centimeter fra at score sit mål 
nummer 400 for klubben, da han i 64. minut bankede et frispark på træværket. 
Messi måtte således vente til tillægstiden med at blive hyldet for 400 
scoringer på førsteholdet. Der skulle en friløber og to forsøg til, før den 
lille argentiner fik passeret Diego Alves. 
</p><p>
Med sejren udbygger Barcelona marginen til Real Madrid til 5 point. I næste 
runde møder Barcelona Espanyol i byderbyet. Sammen med de efterfølgende 
matcher mod Getafe (hjemme), Cordoba (ude) og Sociedad (hjemme) skal der 
helst hentes 12 point, så træner Luis Enriques mandskab ankommer med den 
rette portion selvtillid til den formentlig sidste store forhindring på 
vejen mod det 23. mesterskab: Udekampen mod de regerende mestre fra Atletico 
Madrid. 
</p><p class=" bl-elem">
Barcelona slutter La Liga-sæsonen med en hjemmekamp mod Deportivo La Coruña. 
</p>	
</div>

</div></body></html>
