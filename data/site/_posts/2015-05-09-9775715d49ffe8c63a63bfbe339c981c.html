---
layout:     post
title: 	    "Sportsdøgnet: Holstebros håndboldkvinder vinder europæisk pokal"
post_author:	    
post_date:	    Sat, 09 May 2015 14:05:39 +0200
post_site:	    politiken.dk 
post_link:	    http://politiken.dk/sport/ECE2662702/sportsdoegnet-holstebros-haandboldkvinder-vinder-europaeisk-pokal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Håndbold.</b> Team Tvis Holstebros kvinder er vinder af EHF Cuppen. 
Men det holdt meget hårdt, før det vestjyske hold lørdag kunne lade sig 
hylde efter returkampen mod Rostov-Don, der trænes af danske Jan Leslie. De 
russiske mestre vandt returkampen på hjemmebane med hele 33-22, men eftersom 
Team Tvis vandt den første kamp med 33-20, vinder danskerne med samlet 
55-53. Det er anden gang på tre sæsoner, at Team Tvis Holstebro vinder EHF 
Cuppen. 
</p><p><b>Bueskydning.</b> Det danske herre compound hold vandt lørdag guld ved World 
Gup 1 i Shanghai, Kina. Danmark startede finalen skidt mod Iran, men resten 
af matchen kæmpede holdet sig tilbage pil for pil. Danmark viste sin store 
erfaring med at stå i de afgørende matcher, og hev sejren hjem med 234 mod 
233 points. Martin Damsbo, Stephan Hansen og Patrick Laursen er forsvarende 
verdensmestre, og de har med guldet sat kursen mod at forsvare VM-titlen på 
hjemmebane i København til sommer. 
</p><p><b>Idrætspolitik.</b> Lørdag blev Niels Nygaard genvalgt som formand for 
Danmarks Idrætsforbund (DIF) for en toårig periode. Det skete på DIF's 
årsmøde i Brøndby, og det var ikke overraskende, eftersom Niels Nygaard 
ingen modkandidat havde. Formanden, der har siddet på posten siden 2007, 
kommer til at have matchfixing i fokus i de kommende år. 
</p><p><b>Håndbold.</b> 27-årige Sigurbergur Sveinsson er klar til at tørne ud 
for Team Tvis Holstebro i de kommende to sæsoner. Venstrebacken har spillet 
56 A-landskampe for Island og var med ved VM i Qatar i januar. Han spiller i 
øjeblikket i HC Erlangen i den tyske Bundesliga, og har også spillet i 
Hannover i Tyskland og i Basel i Schweiz. Håndboldopvæksten er for den nye 
nummer 11 i TTH foregået i Haukar på fødeøen. 
</p><p/><p><b>Ishockey.</b> Den danske målmand Frederik Andersen vogtede buret for 
Anaheim Ducks i samtlige 60 minutter, da holdet natten til lørdag dansk tid 
vandt 4-2 over Calgary Flames i NHL-slutspillet. Anaheim fører nu serien mod 
det canadiske hold med 3-1, og kan sikre sig en plads i semifinalen med en 
ny sejr hjemme i Californien på søndag. 
</p><p><b>Basketball.</b> Der var højspænding, da basketballholdene Chicago Bulls og 
Cleveland Cavaliers natten til lørdag dansk tid mødtes i den tredje kamp i 
kvartfinalerne i NBA-ligaen. Stillingen var 96-96 få sekunder før tid, da 
hjemmeholdets Derrick Rose fik bolden og sendte den i kurven langt udefra, 
så Chicago vandt 99-96. Dermed fører holdet med 2-1 i kampe over Cleveland 
Cavaliers, der havde superstjernen LeBron James som topscorer med 27 point. 
</p><p><b>Fodbold.</b> Det bliver Carlos Dunga, der næste år i Rio skal forsøge at 
føre Brasilien til landets første OL-guld i fodbold. Det brasilianske 
fodboldforbund meddeler på sin hjemmeside, at Alexandre Gallo forlader sin 
post som landstræner for OL-holdet og U20-landsholdet i Brasilien efter lidt 
mere end to års virke. Carlos Dunga er i forvejen i gang med sin anden 
periode som træner for Brasiliens A-landshold. 
</p><p class=" bl-elem"><b>Boksning. </b>Den engelske bokser Carl Froch har fået frataget sin VM-titel 
hos bokseforbundet WBA, da han grundet en skade ikke når at forsvare titlen 
inden for et år, som reglerne foreskriver. I stedet skal den nye 
WBA-verdensmester i supermellemvægt findes i kampen mellem Fedor Chudinov og 
Felix Sturm, som mødes i Tyskland i weekenden. Froch har allerede mistet sin 
VM-titel hos forbundet IBF af samme årsag, og ifølge englænderens promoter, 
Eddie Hearn, er det ikke sikkert, Froch nogensinde kommer i ringen igen. 
</p>	
</div>

</div></body></html>
