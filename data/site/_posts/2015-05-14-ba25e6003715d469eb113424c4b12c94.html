---
layout:     post
title: 	    "Milliardærens dyre dreng jubler omsider efter mange frustrationer"
post_author:	    
post_date:	    Thu, 14 May 2015 08:50:06 +0200
post_site:	    politiken.dk 
post_link:	    http://politiken.dk/sport/ECE2669191/milliardaerens-dyre-dreng-jubler-omsider-efter-mange-frustrationer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nøjagtigt to måneder efter senest at være hyldet som vinder kunne milliardæren 
Oleg Tinkovs ekstremt dyre indkøb Peter Sagan i nat dansk tid bytte 
frustrationen over sekundær topplaceriger i stribevis ud med betingelsesløs 
jubel.
</p><p>
Det skete, da den 25-årige slovak oven på tre andenpladser i træk og ken en 
enkelt gevinst tidligere i denne sæson – på 6. etape i Tirreno-Adriatico – 
slog sejrrigt til i masespurten på den 173 km lange 4. etape i Tour of 
California fra Pismo Beach til Avila Beach.
</p><p>
I den meget tekniske finale manøvrerede Sagan med stor dygtighed gennem flere 
sving og chikaner og sikrede sig slutteligt en fin position bag det 
australske Drapac-mandskab, der søgte at køre hollænderen Wouter Wippert til 
succes.
</p><h3>
Cavendish måtte nøjes med tredjepladsen
</h3><p>
Da Sagan forcerede, måtte hollænderen se sig passeret, mens briten Mark 
Cavendish (Etixx-Quyick Step), der på de to første etaper henviste Sagan til 
andenpladsen, sad for langt tilbage. Cavendish noteredes som nr. 3 foran 
argentineren Lucas Haedo (Jamie-Gahens) og amerikaneren Tyuler Farrar 
(MTN-Qhubeka) i det hovedfelt, dert talte knap 90 ryttere.
</p><p>
Cavendishs placering rakte dog til, at han lige netop bevarede førstepladsen i 
pointkonkurrence med et enkelt point foran Sagan, der også fortsat er nr. 2 
i det overordende regnskab 22 sekunder efter onsdagens lettiske 
sensationsvinder Tom Skujins (Hincapie Racing Team).
</p><h3>
Breschel og Mørkøv som vigtige hjælpere
</h3><p>
»Desværre punkterede Daniele Bennati inden for de sidste tre kilometer, men 
Matti Breschel og Michael Mørkøv ydede et fanatisk stykke arbejde for at 
holde mig så langt fremme som muligt«, sagde Peter Sagan på pressemødet 
efter sejren, hvor han også blev konfronteret med de kritiske bemærkninger 
til hans resultater hidtil i denne sæson, som bossen Oleg Tinkov frermsatte 
i sin blog på cyclingnews.com umiddelbart inden starten på Tour of 
California.
</p><p>
»Hvis jeg har noget at diskutere med Oleg, gør jeg det direkte med ham selv og 
ikke gennem medierne«, affærdigede Sasgan Emnet.
</p><p>
»Det er helt normalt for mig at være under pres, og jeg stiller også meget 
store krav til mig selv. Da jeg i de første sæsoner som professionel vandt 
meget, kom det som en stor overraskelse. Nu kigger alle på mig og forventer, 
at jeg skal præstere konstant. Men det er nu sådan, at ngol egange lykkes 
det, andre ikke, og når alt så går op i en højere enhed som i dag, er det 
bare herligt både for mig personligt og for hele holdet«.
</p><h3>
Ligger stadig langt nede på sæsonens vinderstatistik
</h3><p>
Peter Sagans gevinst kom nogle timer efter, at holdets anden superstjerne 
Alberto Contador erobrede den lyserøde førertrøje i Giro d’Italia, men 
stadig befinder Tinkoff-Saxo sig med blot fire sejre langt nede på årets 
vinderstatistik.
</p><p>
Af de 17 mandskaber med World-Team-licens har kun amerikanske 
Cannondale-Garmin og hollandske Lotto-Jumbo vundet færre løb – tre og et – 
mens Tinkoff-Saxo nu er på højde med schweiziske IAM og franske FDJ takket 
være Peter Sagan samt Contador og italieneren Manuele Boaro, der har hentet 
etaspesejre i henholdsvis Ruta del Sol og Circuit Cycliste Sarthe.
</p><p>
Det indfrir dog ikke Oleg Tinkovs ambitioner, der utvivlsomt stræber mod 
toppen, som fortsat indtages af belgiske Etixx-Quick Step med 25 sejre.
</p><p class=" bl-elem">
Peter Sagan ligger til gengæld suverænt nr. 1 på listen over etapevindere i 
Tour of California. 12 triumfer er det blevet til, og slovakken har vunder i 
det amerikanske arrangement hvert eneste år siden sin første optræden i 
debutsæsonen som professionel i 2010.
</p>	
</div>

</div></body></html>
