---
layout:     post
title: 	    "Tinkov går efter Riis: Han lavede ingenting"
post_author:	    
post_date:	    Mon, 06 Apr 2015 14:24:08 +0200
post_site:	    politiken.dk 
post_link:	    http://politiken.dk/sport/cykling/ECE2617494/tinkov-gaar-efter-riis-han-lavede-ingenting/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bjarne Riis fungerede i realiteten ikke som manager på cykelholdet 
Tinkoff-Saxo.
</p><p>
Nogenlunde sådan må man tolke holdejer Oleg Tinkovs seneste udtalelser om 
fyringen af danskeren. Han mener nemlig ikke, at Bjarne Riis lavede noget 
særligt.
</p><p>
Det har han ifølge den respekterede tyske hjemmeside radsport-news sagt til 
russisk Eurosport.
</p><h3>
Beskyldninger mod Riis
</h3><p>
»Alle de årsager, man har hørt i offentligheden, har noget med sandheden at 
gøre. Jeg har fyret Riis, fordi han til syvende og sidst faktisk ikke lavede 
noget. Han arbejdede i virkeligheden ikke som manager«, siger Oleg Tinkov 
ifølge radsport-news.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2616595/tinkov-oensker-riis-tillykke-og-letter-presset-paa-sagan/">Tinkov ønsker Riis tillykke og 
letter presset på Sagan</a></p><p>
Oleg Tinkov har ofret mange penge på sit cykelhold, og han har allerede 
erklæret, at han vil have verdens bedste cykelhold.
</p><p>
Indtil videre er det imidlertid ikke gået helt så godt med kun to sejre som 
resultat. Ansvaret for den magre høst lægger han også til dels hos Bjarne 
Riis.
</p><p><b class="ext-link">Kavalkade</b><a class="embeddedlink" href="http://politiken.dk/sport/cykling/ECE2601749/kavalkade-her-er-10-af-den-russiske-rigmands-vaerste-udbrud/">Her er 10 af den russiske rigmands 
værste udbrud</a></p><p>
»Han kom kun til løbene og stak bare anvisninger ud til rytterne. Jeg mener, 
at det må være mig, som holdejer, der skal agere som manager. Derfor 
vil der internt på holdet ikke være noget, som er anderledes. Alle gør, som 
vi hele tiden har gjort. Nu bare uden Riis«, fortsætter den russiske rigmand.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2615642/bjarne-riis-blev-det-eneste-offer-for-russisk-revolution/">Bjarne Riis blev det eneste 
offer for russisk revolution</a></p><p>
Søndagens Flandern Rundt så også ud til at være nogenlunde som det har været 
hidtil i sæsonen. Peter Sagan, som er hentet til holdet for at skaffe succes 
i klassikerne, blev nummer fire.
</p><p class=" bl-elem">
Tirsdag indleder holdets etapeløbskaptajn Alberto Contador endnu en del af sin 
forberedelse til Giro d'Italia med etapeløbet Baskerlandet Rundt.
</p>	
</div>

</div></body></html>
