---
layout:     post
title: 	    "Bog om børneopdragelse overdriver sit fokus på børns hjerner"
post_author:	    
post_date:	    Mon, 23 Mar 2015 16:42:38 +0100
post_site:	    politiken.dk 
post_link:	    http://politiken.dk/kultur/boger/faglitteratur_boger/ECE2600452/bog-om-boerneopdragelse-overdriver-sit-fokus-paa-boerns-hjerner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse: Hjernesmarte børn - styrk dit barns hjerne for livet (og bliv selv 
klogere)</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/B_ger_b_rnehjerner_923087f.jpg" alt="" border="0"/></span></p><p>
Forfatter: Anette Prehn 
</p><p class=" bl-elem">
Info: People’s Press, 250 sider, 249,95 kroner. 
</p>
</div>
</div><p>
I vores tid, der hungrer efter råd fra eksperter, udgives fortsat mange bøger 
om børneopdragelse baseret på psykologisk viden. 
</p><p>
Men det ser ud til, at hjerneforskningen i stigende omfang er det, der 
henvises til, når de gode råd skal legitimeres. Således også i Anette Prehns 
bog om »hjernesmarte børn«, som hun kalder dem. 
</p><p>
At det er hjernen og ikke psyken, der skal sælge bøger, peger på, at vi i 
disse år opbygger en neurokultur. 
</p><p>
Præfixet ’neuro-’ kan sælge alt fra pædagogik til etik, og det er ikke svært 
at iagttage den omfattende neurologisering, som pågår. 
</p><h3>
Hjerneord 
</h3><p>
Prehn er sociolog og beskæftiget med at opdrage både forældre og børn i 
kunsten at fortolke tilværelsen i neuro-termer. 
</p><p>
Hjerneord som ’amygdala’ og ’pandelap’ (der er strukturer i hjernen) bliver 
for hende en naturlig del af sproget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2598086/el-clsico-to-fremragende-fodboldboeger-har-klassikeren-som-omdrejningspunkt/">El Clásico: To fremragende 
fodboldbøger har klassikeren som omdrejningspunkt</a></p><p>
Hun citerer f.eks. en 16-årig, der har deltaget i hendes kurser: »Når jeg 
sidder til skriftlig eksamen og kan mærke, at amygdala løber af sted med mig 
… så siger jeg til den: »Kom du dér, amygdala? Jeg har det fint – sus du 
bare videre – tak for besøget – jeg bevarer mit fokus og min ro«. 
</p><p>
Man er således ikke længere bare nervøs, sensitiv eller genert, men har i 
stedet en overaktiv amygdala. Vores selvforståelse neurologiseres, og dette 
ser Prehn tilsyneladende som en god og ønskværdig udvikling.
</p><h3>
Man <i>er</i> ikke sin hjerne 
</h3><p>
Hun stiller i hvert fald ingen spørgsmålstegn ved, hvad det betyder for vores 
opfattelse af os selv som aktører, ligesom hun ikke bemærker de logiske 
problemer, der er forbundet med neurologiseringen. 
</p><p>
For eksempel når det siges, at man kan håndtere sin amygdala ved at lære, at 
man ikke <i>er</i> sin hjerne, og derfor kan vælge at fortolke en situation 
i et andet lys end den, vores amygdala tilbyder os. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2590619/forfattere-giver-carl-nielsens-liv-og-musik-levende-ord-med-paa-vejen/">Forfattere giver Carl Nielsens 
liv og musik levende ord med på vejen</a></p><p>
Men altså, har man først accepteret hjernevidenskabens præmisser, er man vel 
nødt til at acceptere, at ethvert valg <i>er </i>udtryk for en 
hjerneproces? 
</p><h3>
Mere end neuro-babble 
</h3><p>
Bogen kommer til at gentage nogle af de almindelige paradokser og 
fejlslutninger, som ofte gør sig gældende, når man uretmæssigt gør hjernen 
til aktør. 
</p><p>
Det er altså ikke hjernen, der tænker, føler og handler, men personen (der 
selvfølgelig bruger hjernen). På samme måde er det ikke Messis fod, der 
scorer et mål, men Messi selv (ved hjælp af foden). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2585763/haardtslaaende-mytedraeber-goer-op-med-ideen-om-den-rigtige-udvej/">Hårdtslående mytedræber gør op 
med ideen om 'den rigtige udvej'</a></p><p>
Heldigvis har bogen andre sider end ren neuro-babble, og den har en række 
udmærkede og velbegrundede anbefalinger som: 
</p><p>
Fortæl primært, hvad børnene skal (og ikke, hvad de ikke må); sørg for, at 
børn så vidt muligt ikke taber ansigt; undgå uklar kommunikation om 
fremtiden; hjælp børn med at se ting fra flere vinkler (såkaldt 
omfortolkning) osv. 
</p><h3>
Udmærket opdragelsesbog 
</h3><p>
Disse har imidlertid ikke noget særligt med hjernen at gøre, men kunne lige så 
godt begrundes ud fra almindelig psykologi. 
</p><p>
Hvorfor søges vores almindelige erfaringssprog hele tiden erstattet med et 
neurosprog? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2580611/mesterligt-vaerk-giver-forklarende-lys-over-en-haabloes-krig/">Mesterligt værk giver 
forklarende lys over en håbløs krig</a></p><p>
Hvorfor skrive, at »det er en stor gave at kunne regulere amygdala effektivt i 
sociale situationer«, og ikke, at det er en gave at kunne regulere sine 
følelser? 
</p><p class=" bl-elem">
Disse spørgsmål giver Prehns bog ikke noget svar på, og den kommer til at stå 
som en ureflekteret del af neurokulturen, der dog som opdragelsesbog er 
udmærket, hvis man sier neuro-snakken fra. 
</p>	
</div>
</div></body></html>
