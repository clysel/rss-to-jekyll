---
layout:     post
title: 	    "Portræt: Pamela Geller er anti-islamisternes bramfrie stjerne"
post_author:	    
post_date:	    Mon, 04 May 2015 14:23:47 +0200
post_site:	    politiken.dk 
post_link:	    http://politiken.dk/udland/int_usa/ECE2653950/portraet-pamela-geller-er-anti-islamisternes-bramfrie-stjerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Det her betyder krig«. 
</p><p>
Så kort og kontant lød Pamela Gellers første reaktion på gårsdagens angreb på 
den udstilling af Muhammed-tegninger, som Gellers forening American Freedom 
Defense Initiative (AFDI) havde arrangeret. De to bevæbnede mænd, der angreb 
udstillingen i Texas, blev skudt og dræbt foran indgangen til Curtis Culwell 
Center i Dallas-forstaden Garland. En sikkerhedsvagt blev lettere såret 
under angrebet. 
</p><p>
»Hvad skal vi gøre? Skal vi overgive os til disse uhyrer?, skriver Pamela 
Geller videre på sin hjemmeside. 
</p><div class="art-fakta article-box">
<h4 class="">
Fakta</h4>
<div class="fakta-body" data-buildingblock="embedded_factboxlink">
<ul><li>American Freedom Defense Initiative (AFDI) blev grundlagt i 2010 og har som 
mål at sikre ytringsfrihed, der ifølge organisationen er i fare, fordi 
staten og medierne er ved at »kapitulere over for global jihad og 
islamistisk overherredømme«.</li><li>I spidsen for American Freedom Defense Initiative står Pamela Geller og robert 
Spencer.</li><li class=" bl-elem">Afdi har tætte bånd til organisationen Stop Islamisering af Amerika (SIOA). 
Denne gruppe står på en liste over aktive hadegrupper i USA. Listen 
bliver lavet af organisationen Southern Poverty Law Center.</li></ul><p class=" bl-elem"><i class=" bl-elem">Kilde: Ritzau</i></p>
</div>
</div><p>
Geller er en af de mest prominente figurer på den amerikanske højrefløj. Hun 
blev for alvor et kendt ansigt i den bredere offentlighed, da hun stod bag 
en kampagne mod et 12 etager højt muslimsk kulturcenter, som skulle opføres 
på Ground Zero i New York. Siden blev projektet skrinlagt. </p><p>
Hun er også medinitiativtager til organisationen Stop the Islamization of 
Nations (Sion) og med udgangspunkt i bloggen 'Atlas Shrugs' har hun 
oparbejdet en solid position som en markant højreorienteret debattør. 
</p><h3>
Refererer til terror i København 
</h3><p>
Ved udstillingen ’Tegn Muhammed' i kulturcentret Curtis Culwell Center var den 
kontroversielle anti-islamistiske hollandske politiker Geert Wilders 
hovedtaler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2653558/arrangoer-af-muhammed-udstilling-skudattentat-er-krig-mod-ytringsfrihed/">Arrangør af 
Muhammed-udstilling: Skudattentat er krig mod ytringsfrihed</a></p><p>
Han havde netop forladt bygningen, da attentatmændene åbnede ild mod politiet 
og sikkerhedsvagter på stedet. 
</p><p>
Ideen bag American Freedom Defense Initiatives arrangement var, at kunstnere 
skulle sende deres bud på Muhammed-tegninger ind. Ud af de omkring 350 
tegninger, der var indløbet af profeten Muhammed, var en tegning af 
kunstneren Bosh Fawstin blevet kåret til den bedste. Han modtog 12.500 
dollar og blev foreviget på scenen sammen med Geert Wilders og Pamela 
Geller. 
</p><p>
Kort efter, omkring klokken 19 søndag aften, angreb de to attentatmænd altså 
centeret. Mændene havde muligvis også sprængstoffer på sig. 
</p><p>
Der gik ikke lang tid, før flere amerikanske medier havde refereret til 
terrorangrebet i februar i København, hvor to civile blev dræbt og seks 
betjente såret ved kulturhuset Krudttønden på Østerbro og ved den jødiske 
synagoge i Krystalgade. 
</p><p>
Andre steder i det amerikanske mediebillede, bl.a. på Fox News, blev søndagens 
anslag mod Muhammed-udstillingen i Dallas også hurtigt betegnet som et 
terrorangreb. Og flere steder blev attentatet sammenlignet med 
terrorangrebet mod satiremagasinet Charlie Hebdo i Paris. Et angreb, der 
kostede 20 mennesker livet. 
</p><h3>
Spydig aktivisme 
</h3><p>
Gårsdagens skududvekslinger i Dallas vil uomtvisteligt kaste ny benzin på 
bålet i den igangværende debat i USA om, hvorvidt det er i orden at 
offentliggøre Muhammed-tegninger. I USA er det nemlig langt fra 
hverdagskost, at man bespotter andre menneskers religion og tro. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2653374/overblik-derfor-er-muhammed-tegninger-kontroversielle/">Overblik: Derfor er 
Muhammed-tegninger kontroversielle</a></p><p>
Her spiller førnævnte Pamela Geller en markant rolle. Hun er single-mor til 
fire børn, bor i New York og har gennem adskillige år ført verbal krig mod 
Islam. 
</p><p>
Siden 2005 har hun på bloggen 'Atlas Shrugs' leveret spydig aktivisime inden 
for flere kontroversielle områder. Geller har blandt andet beskrevet Barack 
Obamas version af sundhedssystemet Medicare som »en national voldtægt«. Hun 
har også anklaget præsidenten for som ung at have haft sex med en 
»narkoluder«. Og hun har kæmpet indædt imod æresdrab og været i clinch med 
en ansat i Disneyland, som gerne ville have lov til at bære tørklæde på sit 
arbejde. 
</p><p>
»I krigen mellem de vilde og de civiliserede, tager du de civiliseredes side«, 
har Pamela Geller blandt andet sagt. Hun opererer uden for magtcirklerne i 
Washington, hun holder folkemøder, og hun er konstant tilstede på tv, hvor 
hun opildner til debat, som avisen The New York Times beskriver det. 
</p><p>
Blandt hendes støtter er Newt Gingrich og Sarah Palin, og efter at hun til en 
begyndelse blev anset for mest af alt at være en obskur og skinger stemme i 
debatten, er hun nu blevet et navn, man tager alvorligt på den amerikanske 
højrefløj. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00933/Pamela_Geller_933417x.jpg" alt="" border="0"/></span></p><h3>
Offentliggjorde Jyllands-Postens Muhammed-tegninger 
</h3><p>
Pamela Geller blev født i 1958 som del af en søskendeflok på fire piger. Hun 
voksede op i Hewlett Harbor, en velhavende jødisk enklave på Long Island. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2653362/to-maend-draebt-ved-udstilling-af-muhammed-karikaturer-i-usa/">To mænd dræbt ved udstilling 
af Muhammed-karikaturer i USA</a></p><p>
Gennem mange år i 1980’erne var hun ansat i marketingafdelingen på mediet The 
New York Daily News og siden som udgiver af et andet medie, The New York 
Observer. 
</p><p>
I 1990 giftede Pamela Geller sig med en rig bilforhandler, Michael H. Oshry, 
og fire år senere droppede hun sit arbejde og blev hjemmegående husmor. 
</p><p>
Det var terrorangrebet 11. december 2001 mod World Trade Center, som fødte 
hendes trang til at deltage i debatten om Islam. Hun gik straks til 
tasterne. 
</p><p>
»Jeg havde knap nok hørt om Osama bin Laden, og jeg følte mig skyldig, fordi 
jeg ikke vidste, hvem der havde angrebet mit land«, har hun siden udtalt. 
</p><p>
Det, der for alvor gjorde Pamela Geller og hendes blog 'Atlas Shrugs' – som er 
en reference til hendes forbillede, den ultraliberale forfatter Ayn Rand – 
kendt, var, at hun som en af de første amerikanere offentliggjorde de 
Muhammed-tegninger, der i 2006 var blevet trykt i Jyllands-Posten. 
</p><p>
Pludselig gik hendes blog fra at have få tusinde besøgende til at have over 
hundredetusinde besøgende. Og da Geller i 2007 blev skilt fra Michael H. 
Oshry, kunne hun med de næsten fire millioner dollar, hun modtog i 
forbindelse med skilsmissen i hånden, for alvor hellige sig den verbale kamp 
mod Islam. 
</p><h3>
Heftig kritik af Obama 
</h3><p>
Gellers opsigtsvækkende udtalelser i denne sag har været utallige. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2501272/overblik-de-mest-opsigtsvaekkende-politisk-motiverede-overfald/">Overblik: De mest 
opsigtsvækkende politisk motiverede overfald</a></p><p>
Under krigen mellem Libanon og Israel, også i 2006, videobloggede hun fra en 
strand i Florida og angreb, iført bikini, alle palæstinensere for at være 
del af Hamas-bevægelsen. 
</p><p>
Hun har købt reklameplads i metroen i både USA's hovedstad Washington og i New 
York, hvorefter hun satte plakater op med teksten: »Støt Israel. Besejr 
Jihad«. 
</p><p>
Hun har, i bogen 'The Post-American Presidency: The Obama Administration's War 
on America', som hun har skrevet sammen med sin nære allierede, den 
antimuslimske forfatter Robert Spencer, ført an i argumentationen om, at 
præsident Barack Obama »ikke er en rigtig amerikaner«. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg vil ikke gå på køb med min frihed 
</p>
<p class="sender">
Pamela Geller 
</p>
</blockquote>
</div><p>
»Det, som driver ham, er ikke amerikanske værdier. Han sagde det selv: 'Jeg 
var en lille gadedreng i Jakarta, som syntes, muslimernes kald til bøn var 
en af de smukkeste lyde i verden ved daggry'«, skriver Geller og Robert 
Spencer blandt andet i bogen. </p><p>
De to blev i øvrigt også involveret i tragedien i Norge i 2011, hvor Anders 
Behring Breivik skød og dræbte 77 mennesker. I det 1.500 sider lange 
manifest, som nordmanden efterlod sig på nettet, beskrev han nemlig, at han 
var inspireret af amerikanske bloggere, der havde advaret mod truslen fra 
Islam. Heriblandt Pamela Geller og Robert Spencer. 
</p><h3>
En høj pris for frihed 
</h3><p>
Derudover har Pamela Geller i en række andre sager været forbundet med danske 
islamkritikere. Anders Gravers, formand og medstifter af Stop Islamiseringen 
af Danmark (SIAD), har flere gange holdt foredrag sammen med Geller i kampen 
for ytringsfriheden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2587824/svensk-muhammed-tegner-faar-pris-for-ytringsfrihed/">Svensk Muhammed-tegner får 
pris for ytringsfrihed</a></p><p>
Geller har også interviewet Lars Hedegaard, formand i Trykkefrihedsselskabet. 
I et tv-interview, som er gengivet på Pamela Gellers blog, hævder Hedegaard, 
at han få dage før Jyllands-Posten offentliggjorde Muhammed-tegningerne 
advarede Jyllands-Postens redaktør Flemming Rose mod at gøre netop dette. 
</p><p>
»Han (Flemming Rose, red.) spurgte mig: 'Hvad tror du, der vil ske, hvis vi 
gør det her?' Og jeg svarede ham: 'Helvede vil bryde løs! Det bliver værre 
end Salman Rushdie'«, fortæller Lars Hedegaard til Pamela Geller. 
</p><p>
Flemming Rose har dog siden på det kraftigste benægtet, at denne ordudveksling 
skal have fundet sted. 
</p><p>
Op til åbningen af den aktuelle udstilling af Muhammed-tegninger i 
Dallas-forstaden Garland har Pamela Geller udtalt, at man godt var klar 
over, at det ville være risikabelt at afholde en udstilling af den art. 
</p><p>
Hendes forening American Freedom Defense Initiative (AFDI) havde da også 
betalt 10.000 dollar for at få posteret 40 betjente som sikkerhedsvagter ved 
udstillingen. 
</p><p>
»Det er den høje pris for frihed«, har Geller udtalt til mediet Dallas News. 
</p><p>
Efter skyderiet i aftes, hvor de to bevæbnede attentatmænd altså blev dræbt, 
siger Pamela Geller, at angrebet ikke vil forhindre hendes forening i at 
være værter for lignende arrangementer i fremtiden. 
</p><p class=" bl-elem">
»Jeg vil ikke gå på køb med min frihed for ikke at fornærme de vilde«, siger 
hun. 
</p>	
</div>

</div></body></html>
