---
layout:     post
title: 	    "Mini-mår ridende på flyvende grønspætte går viralt"
post_author:	    
post_date:	    Wed, 04 Mar 2015 06:35:54 +0100
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2572416/mini-maar-ridende-paa-flyvende-groenspaette-gaar-viralt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et billede af et dyr fra mårfamilien, den såkaldte 'brud', der får et lift af 
en skrækslagen grønspætte er gået viralt på det sociale medie Twitter. 
</p><p/><p>
Billedet blev første gang delt af fotografen Jason Ward, der dog ikke selv har 
taget billedet, men krediterer det til den britiske amatørfotograf Martin 
Le-May. 
</p><p>
Siden da er det opsigtsvækkende billede kommenteret og delt heftigt på de 
sociale medier under hashtagget 'WeaselPecker', og alene Jason Wards post er 
blevet videredelt af 9.000 brugere. 
</p><h3>
Billede blev taget under en usædvanlig fuglekiggertur 
</h3><p>
Billedet blev taget, da Martin Le-May og hans kone var ude på en 
fuglekiggertur i Hornchurch Country Park cirka 30 kilometer fra London. 
</p><p>
Det fortæller Martin Le-May til den britiske tv-station ITV. 
</p><p>
På gåturen hørte parret en mærkelig lyd og fik gennem deres kikkerter øje på 
spætten, der - noget besværet - kom flyvende. 
</p><p>
Martin Le-May besluttede at skifte kikkerten ud med kameraet, da fuglen fløj 
imod dem og »det pludselig blev tydeligt, at fuglen havde et lille pattedyr 
siddende på ryggen, og dette var en kamp for livet«, siger han til ITV. 
</p><p>
»Spætten landede foran os, og jeg frygtede det værste. Jeg gætter på, at vores 
tilstedeværelse cirka 25 meter derfra, momentalt distraherede bruden. 
Spætten greb muligheden og fløj væk og ind i nogle buske, mens bruden bare 
forsvandt sulten ind i det lange græs«, siger han. 
</p><h3>
Ekspert: Billedet ser ægte ud 
</h3><p>
Ifølge Marina Pacheco, der er direktør i Britain's Mammal Society, som er en 
sammenslutning af pattedyrseksperter, ser billedet af brudens ridt på 
grøntspætten ægte ud. 
</p><p>
Hun fortæller til CNN, at det sagtens kan være muligt at en altædende brud 
ville forsøge at sætte tænderne i en spætte. 
</p><p>
Knap er det usædvanlige billede lagt op og på Twitter, før det er blevet 
nyfortolket og manipuleret sammen med andre billeder. 
</p><p>
Søger man på hashtagget 'WeaselPecker' kan man blandt andet finde 
billedmanipulationer, hvor den russiske præsident Putin tager en ridetur på 
den stakkels spætte, ligesom også skuespiller John Travolta og sanger Miley 
Cyrus gør det på andre billeder. 
</p><p/><p class=" bl-elem"/>	
</div>
</div></body></html>
