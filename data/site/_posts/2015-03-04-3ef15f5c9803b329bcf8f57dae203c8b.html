---
layout:     post
title: 	    "Lav dit eget legetøj i nørdet opfinderunivers"
post_author:	    
post_date:	    Wed, 04 Mar 2015 12:49:36 +0100
post_site:	    politiken.dk 
post_link:	    http://politiken.dk/viden/ECE2569730/lav-dit-eget-legetoej-i-noerdet-opfinderunivers/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den røde dør slår op til et opfinderunivers, hvor det bogstaveligt talt kun er 
fantasien, der sætter grænser. Vi er i Copenhagen Fablab i Valby, et 
værksted, hvor børn og voksne udvikler og afprøver deres gode ideer. 
</p><p>
Det kunne for eksempel være legetøj printet med stedets 3D-printer, et 
laserskåret navneskilt til værelset eller måske en tavlerobot, der selv kan 
skrive på tavlen, så læreren slipper for at stå og blive træt i armene. 
Copenhagen Fablabs lokaler vidner også om et sted, hvor kreativiteten får 
frit slag. Tingene ligger lidt hulter til bulter i det store lokale, og for 
det utrænede øje ligner det lidt et rodet børneværelse. Men det er muligvis 
sådan, man bedst opfinder og udvikler ideer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2393551/3d-printeren-er-blevet-for-alle/">3D-printeren er blevet for alle</a></p><div class="art-fakta article-box">
<h4 class="">
Her finder du fablabs i Danmark</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Copenhagen FabLab, Valby</li><li>Republikken, København</li><li>Folkelab, Roskilde</li><li>FabLab Danmark, Næstved</li><li>FabLan Innovation, Odense</li><li>Open Space, Aarhus</li><li>Godsbanen (husets multiværksted), Aarhus</li><li>Hal9k, Aalborg</li><li>Platform4, Aalborg</li><li class=" bl-elem">Spinderihallerne, Vejle</li></ul></div>
</div><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/FLYTTET_FRA_TIRSDAG_917459y.jpg" alt="" border="0"/><span class="caption"><span class="f-img-caption">Opfinderunivers. 
</span>I Valby ligger et lille opfinderunivers, hvor børn og voksne kan komme og udvikle deres eget legetøj. Foto: Finn Frandsen.</span></span>
I midten af lokalet står computere. De er også placeret lidt tilfældigt. Og 
under skråvæggene på loftrummet i Valby Kulturhus, står både en 3D-skanner 
og en 3D-printer. Sidstnævnte er værkstedets store tilløbsstykke. Også i 
dag, hvor den 28-årige tømrer Kevin Felstad for første gang besøger 
værkstedet. Han vil lave en hjemmelavet dockingstation til sin mobiltelefon. 
Altså sådan et monstrum, der kan spille musik, og som man betaler i dyre 
domme for nede hos den lokale hi-fi-butik. 3D-printeren skal printe en 
præcis model, så telefonen passer. 
</p><p>
»Jeg skulle ned og købe ledninger til min telefon, og i butikken havde de en 
3D-printer, som var ret interessant. Da jeg kom hjem, søgte jeg lidt på 
Google og fandt det her sted«, fortæller han. 
</p><h3>
Adgang for alle 
</h3><p>
Brugen af 3D-printeren er ikke ligetil. Først skal delene til Kevins 
dockingstation tegnes i et computerprogram, og her må Michael Hviid, der er 
stedets styrmand, træde til. Han hjælper, når teknikken driller, og kommer 
med gode råd, hvis man er gået i stå med en legetøjsfigur. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2394704/han-3d-printer-alt-fra-drikkedunkholder-til-robotter/">Han 3D-printer alt fra 
drikkedunkholder til robotter</a></p><div class="art-quote article-box">
<p class="quote"/>
<blockquote>
<p class="quote-txt">
Alle må komme her, og bortset fra de materialer, der bliver brugt, er det 
gratis at bruge værkstedet 
</p>
<p class="sender">
Michael Hviid 
</p>
</blockquote>
</div><p/><p>
»Alle må komme her, og bortset fra de materialer, der bliver brugt, er det 
gratis at bruge værkstedet på den betingelse, at man deler sine ideer med de 
300 andre fablabs, der ligger over hele verden«, siger Michael Hviid. Og det 
er hele ideen bag Fablab, at man deler ud af sin viden og hjælper hinanden. 
</p><p class=" bl-elem">
Og hjælpsomheden præger alle her. Selv om de tilstedeværende har travlt med 
egne ideer og opfindelser, er der altid en hjælpende hånd, når programmerne 
til 3D-printeren driller, eller laserskæreren ikke har skåret skabelonen til 
navneskiltet lige. Kevin Feldstads dockingstation bliver ikke færdig i dag, 
så i morgen er han tilbage hos Copenhagen Fablab. 
</p>	
</div>
</div></body></html>
