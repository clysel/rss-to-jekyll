---
layout:     post
title: 	    "Eller holder liv i chancen, og Andersen tæt på semifinale"
post_author:	    
post_date:	    Sun, 10 May 2015 16:21:27 +0200
post_site:	    politiken.dk 
post_link:	    http://politiken.dk/sport/ishockey/ECE2663667/eller-holder-liv-i-chancen-og-andersen-taet-paa-semifinale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Montréal Canadiens med Lars Eller på holdet er nu halvvejs mod en 
NHL-semifinale. Holdet indledte med at tabe sine tre første kampe i bedst af 
syv kvartfinaleserien mod Tampa Bay Lightning, men siden har Montreal hentet 
to sejre, den seneste på hjemmebane natten til søndag dansk tid, hvor Tampa 
blev besejret 2-1. 
</p><p>
Efter den sejr stod Lars Eller med splittede følelser. 
</p><p><b class="ext-link">LARS ELLER:</b><a class="embeddedlink" href="http://politiken.dk/sport/ishockey/ECE2661412/lars-eller-vi-fik-hul-paa-bylden/">Vi fik hul på bylden</a></p><p>
»Jeg har en god følelse, men samtidig med, at vi er glade, så har vi også en 
følelse af, at vi ikke har gjort jobbet færdigt endnu. Men vi har taget et 
skridt mere, vi har gjort, det vi kunne gøre i aften, så det var rigtigt 
stærkt i en meget svær kamp«, siger Lars Eller til Politiken. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg synes, jeg spiller en god kamp. Det var ikke særligt mange chancer, vi gav 
dem i vores kæde
</p>
<p class="sender">
Lars Eller 
</p>
</blockquote>
</div><p> Den danske center var på isen ved to af kampens tre mål, da Tampa midt 
i tredje periode udlignede til 1-1 og igen, da Montréal godt fire minutter 
før tid fik sejrsmålet til 2-1. 
</p><p>
»Det var rart at være med i 2-1-målet, når vi nu også var inde på 1-1-målet. 
Der har generelt været en del stolpe ud for vores kæde, det meste af serien 
mod Tampa, så det var næste kun et spørgsmål om tid, før det skulle begynde 
at vende lidt, så det var rigtigt rart«, siger Lars Eller, der var godt 
tilfreds med sin egen indsats i kampen. 
</p><p><b class="ext-link">KRISE:</b><a class="embeddedlink" href="http://politiken.dk/sport/ishockey/ECE2658619/lars-eller-paa-vej-ud-af-nhl-slutspillet/">Lars Eller på vej ud af NHL-slutspillet</a></p><p>
»Jeg synes, jeg spiller en god kamp. Det var ikke særligt mange chancer, vi 
gav dem i vores kæde. Den ene chance, som de scorer på, er en retur, hvor en 
af vores backer lige misser en markering, ellers synes jeg, det var en af de 
bedre kampe i den her kvartfinale-serie, både for vores kæde og for mig 
personligt«, siger Lars Eller. 
</p><p>
Bortset fra to perioder i kamp to i serien, har Montreal spillet lige op med 
Tampa, og derfor har Lars Eller heller aldrig mistet troen på, at hans hold 
kunne komme videre. 
</p><p>
»Vi har hele tiden troet på, at vi kunne gå videre. Det gjorde vi også, da vi 
var bagud 0-3 i kampe, fordi vi i alle kampe har spillet godt, specielt i 
fem mod fem, så det var næsten nødt til at vende på et tidspunkt. Nu er vi 
begyndt at få lidt stolpe ind, i stedet for stolpe ud. Vi spiller hver kamp, 
som var det vores kamp syv«, siger Lars Eller. 
</p><p><b class="ext-link">DESVÆRRE:</b><a class="embeddedlink" href="http://politiken.dk/sport/ishockey/ECE2658151/danmark-opgiver-lars-ellers-vm-mulighed/">Danmark opgiver Lars Ellers 
VM-mulighed</a></p><p>
Statistisk set har Montreal et dårligt udgangspunkt for at komme videre. Kun 
fire gange i NHL-historien er det lykkedes for et hold, at komme videre fra 
en slutspilserie, efter at have været bagud 0-3 i kampe. Men Montréal kan 
hænge deres hjelm på, at LA Kings gjorde det så sent som sidste år, hvor Los 
Angeles-holdet ikke bare overlevede 0-3 i første runde men også endte med at 
blive Stanley Cup-mestrer. 
</p><p>
»Jeg tror, at det betyder noget for begge hold, psykologisk, at LA Kings 
gjorde det sidste år. Det er da helt klart noget, vi har snakket om internt, 
at LA Kings' historie viser, at det kan lade sig gøre«, siger Lars Eller. 
</p><p>
Han kan også bruge erfaringerne fra Montreals egen første-runde-serie i år mod 
Ottawa, hvor Montreal var foran 3-0 i kampe, inden Ottawa fik reduceret til 
3-2. 
</p><p><b class="ext-link">VM-BACK:</b><a class="embeddedlink" href="http://politiken.dk/sport/ishockey/ECE2656486/vm-back-vi-holdt-op-med-at-arbejde/">Vi holdt op med at arbejde</a></p><p>
»Vi ved jo også af egen erfaring fra sidste runde, hvor vi var foran 3-0 i 
kampe, og de så kom tilbage og fik reduceret til 3-2, at det ikke er let, 
når man føler, at man bør vinde og få afgjort serien, men det andet hold får 
mere og mere blod på tanden. Så er det ikke let«, siger Lars Eller om 
kampserien, som Montréal Canadiens endte med at vinde 4-2. 
</p><p>
Anaheim Ducks med Frederik Andersen i målet har et noget lettere udgangspunkt 
i sin kvartfinale mod Calgary Flames. Anaheim fører 3-1 i kampe. 
</p><p>
I den seneste kamp lørdag morgen dansk tid, var Anaheim bagud 1-2 efter første 
periode, men fik udlignet til 2-2 i anden periode og endte med at vinde 
kampen 4-2. Frederik Andersen fik efter den kamp stor ros for sit spil, især 
hans spil i anden periode imponerede mange, og den danske målmand var da 
også selv glad for sit spil. 
</p><p><b class="ext-link">MÅSKE:</b><a class="embeddedlink" href="http://politiken.dk/sport/ishockey/ECE2653450/dansk-stortalent-er-klar-til-at-hoppe-paa-foerste-fly-til-europa/">Dansk stortalent er klar til at hoppe 
på første fly til Europa</a></p><p>
»Jeg er godt tilfreds med, at jeg kunne holde hovedet koldt efter de kom foran 
2-1, det er vigtigt, at holde fokus på det, man skal og lave de redninger, 
der er vigtige. Jeg føler, at jeg fik lavet nogle gode redninger i anden 
periode inden vores mål til 2-2, som ender med at være utroligt vigtigt«, 
siger Frederik Andersen til Politiken. 
</p><p>
Han oplevede senest to hektiske udekampe i Calgary, ligesom han i 
første-runde-serien mod Winnipeg, som Anaheim vandt 4-0, også oplevede en 
udebane med stort pres. 
</p><p><b class="ext-link">SOLIDT:</b><a class="embeddedlink" href="http://politiken.dk/sport/ishockey/ECE2652044/danske-mandfolk-leverer-en-overraskelse-i-vm-aabning/">Danske mandfolk leverer en overraskelse i 
VM-åbning</a></p><p>
»Det har været rigtigt sjovt med udekampene, specielt i Winnipeg, hvor det var 
første gang, de har været med i slutspil i næsten tyve år, tror jeg. Det var 
en rigtig speciel følelse for dem i Winnipeg, kunne man mærke. Her i 
Calgary, var det også første gang i fem-seks år, at de var i slutspil, så 
det var også en speciel stemning«, siger Frederik Andersen. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er godt tilfreds med, at jeg kunne holde hovedet koldt efter de kom foran 
2-1, det er vigtigt, at holde fokus på det, man skal og lave de redninger, 
der er vigtige
</p>
<p class="sender">
Frederik Andersen 
</p>
</blockquote>
</div><p> Anaheim kan nu afgøre serien i næste kamp, Frederik Andersen 
forventer en desperat modstander. 
</p><p>
»Det var selvfølgelig utrolig vigtig, at vi fik sejren i den seneste kamp i 
Calgary, så serien nu står 3-1 i stedet for 2-2. Men vi skal være klar på, 
at have en krig i næste kamp, hvor de vil være desperate og forsøge at holde 
liv i deres sæson. Men hvis vi spiller på den måde, vi plejer at spille 
hjemme, med hård forechecking, så er jeg sikker på, at det nok skal gå. Men 
det gælder om at være klar, for de vil komme rigtigt hårdt«, siger Frederik 
Andersen. 
</p><p class=" bl-elem">
Lars Ellers næste kamp er natten til onsdag dansk tid på udebane, mens 
Frederik Andersen spillede sin kamp fem i kvartfinale-serien tidlig mandag 
morgen, efter denne avis var gået i trykken. 
</p>	
</div>

</div></body></html>
