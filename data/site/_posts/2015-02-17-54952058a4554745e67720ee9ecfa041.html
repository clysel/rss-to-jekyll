---
layout:     post
title: 	    "SAS opgraderer sine fly: Sådan ser de nye kabiner ud"
post_author:	    
post_date:	    Tue, 17 Feb 2015 14:16:46 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2546070/sas-opgraderer-sine-fly-saadan-ser-de-nye-kabiner-ud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan bliver de nye kabiner</h4>
<div class="fakta-body" data-buildingblock="embedded_factboxlink">
<p><b>SAS Go</b><br/>
Sædekonfiguration: 2-4-2.<br/>
On-demand underholdningssystem med 9” HD-skærme.<br/>
En stikkontakt per stolepar og egen USB-port. 
</p><p><b>SAS Plus</b><br/>
Sædekonfiguration: 2-3-2.<br/>
On-demand underholdningssystem med 12” HD-skærme.<br/>
Egen stikkontakt og egen USB-port. 
</p><p><b>SAS Business</b><br/>
Sædekonfiguration: 1-2-1.<br/>
Direkte adgang til midtergangen fra alle pladser.<br/>
Helt flade senge med mindst 196 cm sengelængde.<br/>
Stol med massagefunktion.<br/>
On-demand underholdningssystem med 15” HD-skærme.<br/>
Egen stikkontakt og egen USB-port. 
</p><p class=" bl-elem">
Desuden er der trådløs internetopkobling tilgængelig i hele flyet, men det vil 
kun være gratis for passagerer på Business og Plus. Go-passagerer kan 
tilkøbe wifi for 19 dollar (cirka 125 kroner).
</p>
</div>
</div><p>
Det var på høje tid. 
</p><p>
For en langdistancetur med SAS har de seneste par år budt på slidte sæder. 
Flimrende skærme i smartphonestørrelse med elendig lyd. Et fortidslevn af et 
underholdningssystem. Ingen USB-stik. Ingen internetforbindelse. Og områder 
af enkelte kabiner, der har været holdt sammen med gaffatape. 
</p><p>
Men nu begynder en ny æra for SAS, som skal bringe det hårdt pressede 
flyselskab på omgangshøjde med de selskaber, der konkurreres med. 
</p><p>
For i dag letter SK909 fra København med kurs mod New York med en helt ny 
kabine inde i skroget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2007792/sas-nye-fly-bliver-fuldt-belagt-med-internet/">SAS' nye fly bliver fuldt 
belagt med internet </a></p><p>
I tre måneder har flyet, en Airbus A330 ved navn Erik Viking, fået hevet 
indmaden ud hos SR Technics i schweiziske Zürich og sat nye kabiner ind på 
klasserne SAS Business, SAS Plus og SAS Go. 
</p><p>
Lanceringen er en del af en større satsning fra SAS, der blev meldt ud i juni 
2013, kun godt et halvt år efter selskabet var truet af en overhængende 
konkurs. Og det nye kabineløft kommer ikke et sekund for tidligt, mener 
Eivind Roald, der er executive vice president i SAS. 
</p><p>
»Det skulle vi jo have gjort for flere år siden. Men nu er vi klar. Vi mener, 
at vi nu har den bedste kabine i Europa, hvis du sammenligner med Lufthansa, 
Swiss eller KLM. Vi sætter et klart stempel på, at vi vil differentiere os 
fra vores konkurrenter«. 
</p><h3>
Arbejdsglæden får et løft 
</h3><p>
Maskinen vil være ekviperet med det nyeste inden for underholdningssystemer 
med HD-skærme, hvor passagererne selv styrer, hvornår og hvilke film de vil 
se. Der vil være stikkontakt og USB-port ved hvert sæde samt internet på 
hele flyet. 
</p><p>
For rejsende på business class kan man sove i helt flade senge med mindst 196 
centimeter (højst 202) sengelængde, stol med massagefunktion og 15 tommer 
HD-skærme. 
</p><p>
Og det er et miljø, som SAS-steward Radoslav Indic glæder sig til at være en 
del af. 
</p><p>
»Det betyder enormt meget for arbejdsglæden. Vi er stolte af, at vi skal flyve 
med den her«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2294256/sas-direktoer-kan-naesten-ikke-vente-til-sommeren-2015/">SAS-direktør kan næsten ikke 
vente til sommeren 2015</a></p><p>
Den store SAS-satsning indholder blandt andet renoveringen og opgraderingen af 
syv udvalgte A330/A340, hvoraf Erik Viking er den første. Den samlede pris 
for det projekt er ifølge Eivind Roald 500 millioner kroner. 
</p><p>
Det næste fly med ny kabine kommer i marts. SAS håber, at alle de fly, der er 
indsat på selskabets ruter til USA, vil have nye kabiner i løbet af 
sommeren. 
</p><p>
Men den nye kabiner er langt fra det eneste, SAS satser på. Selskabet har også 
køb fire nye A330-300 Enhanced, der vil blive leveret senere på året, samt 
bestilt otte A350-900 XWB med option på yderligere seks styk. 
</p><p>
A350-900 er en spritny flytype med avanceret aerodynamik samt de nyeste 
materialer og teknologi. Flyet giver op til 30 procent mindre 
brændstofforbrug per passagersæde. Støjniveauet er efter sigende halveret i 
sammenligning med eksempelvis A340. 
</p><p>
A350-900 vil blive leveret til SAS fra 2018. 
</p><p class=" bl-elem">
Samlet pris for det hele er 18 milliarder kroner. 
</p>	
</div>
</div></body></html>
