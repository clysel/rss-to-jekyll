---
layout:     post
title: 	    "Har du et maleri af L.A. Ring hængende?"
post_author:	    
post_date:	    Fri, 17 Apr 2015 15:55:52 +0200
post_site:	    politiken.dk 
post_link:	    http://politiken.dk/kultur/kunst/ECE2631804/har-du-et-maleri-af-la-ring-haengende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I morgen åbner Roskilde Kunstforening en udstilling med malerier af L.A. Ring, 
hvoraf størstedelen er privatejede og for de flestes vedkommende aldrig før 
har været udstillet offentligt. 
</p><p>
L.A. Ring var en dansk realist, der i sin kunst primært beskæftigede sig med 
bondebefolkningen, landskaber og interiørmotiver. I løbet af sit virke 
malede han mere end 1.000 malerier, hvoraf en del blev købt af 
privatpersoner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2628577/du-kan-stadige-tage-selfiestangen-med-paa-danske-museer/">Du kan stadige tage 
selfiestangen med på danske museer</a></p><p>
Det er 25 af dem, der nu bliver udstillet i Kunsthuset Palæfløjen i Roskilde 
under overskriften ’Hvad øjet ser og sjælen føler’, fortæller Nina Carlberg, 
der er bestyrelsesmedlem i Roskilde Kunstforening og medkurator på 
udstillingen. 
</p><p>
Fordi en ukendt andel af Rings værker er ejet af private, vil Roskilde 
Kunstforening gerne i kontakt med endnu flere personer, som har værker af 
Ring liggende på loftet eller hængende på væggen, så disse værker for 
fremtiden også kan blive udstillet og kendt af offentligheden, forklarer 
Nina Carlberg. 
</p><h3>
Malede natur, huse og befolkning 
</h3><p>
Fra 1914 til sin død i 1933 boede Ring på Skt. Jørgensbjerg i Roskilde, men 
både malerier med motiver fra Skt. Jørgensbjerg og andre billeder har 
interesse. 
</p><p>
Det lille stråtækte bondehus til venstre på maleriet her ovenfor købte L.A. 
Ring på Skt. Jørgensbjerg og indrettede til atelier, hvor han malede 
lokalområdets natur, huse og befolkning. Maleriet hænger på Stockholms 
Nationalmuseum, men foreningen L.A. Rings Venner råder i dag over selve 
huset. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2625736/museum-beklager-udskaeldt-bjrk-flop/">Museum beklager udskældt 
Björk-flop</a></p><p>
Meningen er, at huset skal istandsættes og indrettes som besøgscenter, der 
både fortæller om L.A. Rings kunstneriske virke og om, hvordan et Sankt 
Jørgensbjerg-hus så ud i samtiden. 
</p><p>
Det er i anledning af istandsættelsen, at L.A. Rings Venner i samarbejde med 
Roskilde Kunstforening åbner udstillingen, der kan ses frem til 10. maj. På 
udstillingen får L.A. Rings malerier selskab af sort-hvide fotografier af 
den danske fotograf Krass Clement. 
</p><p class=" bl-elem">
Man kan henvende sig til foreningen L.A. Rings Venner via mailadressen 
kunst@ringsvenner.dk eller på telefon 61 66 90 89. 
</p>	
</div>

</div></body></html>
