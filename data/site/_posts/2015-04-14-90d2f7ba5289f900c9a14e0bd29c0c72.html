---
layout:     post
title: 	    "Historiker om K-kampagne: Idiotisk at kalde nazisme og islamisme det samme"
post_author:	    
post_date:	    Tue, 14 Apr 2015 22:08:46 +0200
post_site:	    politiken.dk 
post_link:	    http://politiken.dk/indland/politik/ECE2627005/historiker-om-k-kampagne-idiotisk-at-kalde-nazisme-og-islamisme-det-samme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
STOP 
</p><p>
NAZI 
</p><p>
ISLAM 
</p><p>
ISME. 
</p><p>
Det ophuggede, abrupte budskab på Konservatives nye kampagneplakater er af 
politiske modstandere bliver kritiseret for at være pervers, vulgær og over 
stregen. 
</p><p>
Partiets formand, Søren Pape Poulsen, og folketingskandidat Naser Kahder 
forsvarer i <a target="_blank" href="http://stiften.dk/laeserbrev/islamisme-og-nazisme-er-i-familie">et 
læserbrev i Århus Stiftstidende</a> udtrykket naziislamisme med, 
at »islamisme og nazisme er to ideologier, der er i familie med hinanden«. 
</p><p><b class="ext-link">LÆS MERE</b><a class="embeddedlink" href="http://politiken.dk/fasttrack/article2627087.ece">Massiv kritik af De Konservatives 
kampagneplakater. </a></p><div class="art-quote article-box">
<p class="quote"/>
<blockquote>
<p class="quote-txt">
Enten ved man ikke hvad man taler om, eller også manipulerer man bevidst
</p>
<p class="sender">
Mikael Rothstein, lektor 
</p>
</blockquote>
</div><p>
»De udrydder de mennesker, som de stempler som undermennesker. De brænder 
bøger og ødelægger uvurderlige kulturgenstande i Mellemøsten, fordi alt 
fremmed bliver betragtet som ondt. De stræber efter det nye tusindårsrige, 
ligesom nazisterne gjorde det«, skriver de. </p><p/><h3>
Dumhed og demagogi til fælles 
</h3><p>
Men det kunne man også sige om »hårdkogt« kristendom, jødedom, hinduisme og 
meget andet, der »fungerer undertrykkende og despotisk«. Det mener lektor i 
sammenlignende religionshistorie ved Syddansk Universitet, Mikael Rothstein. 
</p><p>
»I den forstand kan man naturligvis drage paralleller til andre former for 
totalitaristisk kultur som kommunisme og nazisme«. 
</p><p><b class="ext-link">LÆS POLITISK ANALYSE</b><a class="embeddedlink" href="http://politiken.dk/indland/politik/ECE2623751/politisk-analyse-det-handler-om-islam/">Det handler om islam</a></p><div class="art-fakta article-box">
<h4 class="">
6 LIGHEDSTEGN IFØLGE NASER KAHDER</h4>
<div class="fakta-body" data-buildingblock="embedded_factboxlink">
<p><b>I nazismen </b>er den ariske race verdens leder, hos islamisterne denne 
rolle tildelt islamisterne 
</p><p><b>»Allah er med os«</b> og »Islam úber alles« blev i 1930'erne 
brugt som islamisternes slogan. 
</p><p><b>Nazisme og islamisme </b>kræver individets underkastelse under en 
centralmagt. 
</p><p><b>Begge ideologier går ind for ophævelse af nationalstaten </b>til 
fordel for et overnationalt fælleskab. I islam kaldes dette fælleskab ´Umma` 
og i nazismen `Herrenvolk`. 
</p><p><b>Begge ideologier tilbeder</b> den forenende fællesfigur, kaliffen eller 
føreren. 
</p><p><b>Begge ideologier nærer et intenst had</b> til demokratiet, frihed og 
ikke mindst jøderne og gør deres yderste for at udrydde dem. 
</p><p class=" bl-elem"><i class=" bl-elem">Kilde: Citat fra Naser Kahders facebookprofil </i></p>
</div>
</div><p>
Men, siger han: </p><p>
»At erklære, at der er tale om en og samme sag er idiotisk. Enten ved man 
ikke, hvad man taler om, eller også manipulerer man bevidst. Det korte af 
det lange er, at islam i dens hårdkogte form og nazisme er to meget 
forskellige ting. At de har dumhed og demagogi til fælles, gør det ikke til 
ét fedt«. 
</p><h3>
Bestselleren Mein Kampf 
</h3><p>
På Facebook skriver den konservative folketingskandidat Naser Khader, at Adolf 
Hitlers bog <i>Mein Kampf </i>er en »bestseller i den arabiske verden, og er 
en af islamisternes foretrukne bøger efter Koranen«. 
</p><p>
Men det tvivler professor i koranstudier ved Københavns Universitet, Thomas 
Jøhnk Hoffmann, på. 
</p><p>
»Det tror jeg simpelthen ikke på. Naser Kahder har så vidt ret i, at <i>Mein 
Kampf</i> ofte kan købes de fleste steder i den arabiske verden - sågar i 
lufthavns kiosker«, siger han og tilføjer, at han ikke ved, hvor meget bogen 
sælger, da salgstallene er uigennemskuelige. 
</p><h3>
Postkolonialt oprør og antisemitisme 
</h3><p><i class=" bl-elem">Men alligevel kan bogen købes de fleste steder? </i></p><p>
»Det har noget at gøre med, at store dele af den mellemøstlige verden var 
besat af det, der senere blev Nazitysklands fjende, Frankrig og England. 
Dermed kæmpede tyskerne og den arabiske verden mod en fælles fjende. Som et 
slags postkolonialt opgør«, siger han. 
</p><p>
»Men det har også noget med staten Israels oprettelse at gøre. Det blev 
udnyttede af arabiske regimer til at prædike antisemitisme, som store dele 
af befolkningen bed på«. 
</p><h3>
Naziislamisme giver overfladisk mening 
</h3><p>
Professoren medgiver, at de første store, moderne islamiske bevægelser som Det 
Muslimske Broderskab var inspireret af nazister og fascisternes møde at 
organisere sig på. 
</p><p>
»Det kunne man også se hos nationalistiske bevægelser i tredjeverdens lande 
som Indien, hvor man havde fælles gymnastik, stærke mænd og brune skjorter - 
altså de her tidlige totalitære bevægelsers særlige stil«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2623748/krig-om-religion-bryder-ud-i-blaa-blok/">Krig om religion bryder ud i blå 
blok</a></p><p>
Derfor vurderer Thomas Jøhnk Hoffmann, at Konservatives brug af udtrykket 
naziislamisme »overfladisk giver mening her og der«. Men det bidrager ikke 
til en reel forståelse af islamismen som fænomen, mener han. 
</p><p class=" bl-elem">
»Som jeg ser det, bruger de konservative det som et element af fordømmelse - 
ligesom man smider 'nazi-kortet', når man ikke kan lide en person. Altså 
slet og ret som et skældsord - og ikke som en analyse«. 
</p>	
</div>

</div></body></html>
