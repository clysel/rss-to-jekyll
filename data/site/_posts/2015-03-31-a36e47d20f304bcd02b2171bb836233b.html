---
layout:     post
title: 	    "Unge er forgældede - og forkælede"
post_author:	    
post_date:	    Tue, 31 Mar 2015 21:03:53 +0200
post_site:	    politiken.dk 
post_link:	    http://politiken.dk/oekonomi/ECE2612683/unge-er-forgaeldede---og-forkaelede/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dankortet blev spærret, inden han fyldte 19 år. Så tog han for sig af de dyre 
forbrugslån. Til sidst kunne Klaus Meier Olsen ikke længere betale den 
månedlige ydelse på andelslejligheden – og måtte fuld af skam bede om hjælp 
af sin far, som arbejdede i Skat. 
</p><p>
Alt for mange unge er håbløst forgældede, allerede inden de træder ud i 
arbejdslivet. Adgangen til hurtige lån på nettet og mobiltelefonen er ved at 
skabe en ungdomsgeneration, der synker så dybt ned i den økonomiske sump, at 
det er svært at trække dem op igen. 
</p><p>
Sådan lyder budskabet fra Frank Papsø, nordisk direktør for analyse og 
forretningsudvikling i Experian, der står bag RKI-registeret over dårlige 
betalere. 
</p><p>
I 24 af landets 98 kommuner er mere end 10 procent af de unge mellem 18 og 30 
år registreret som dårlige betalere, viser den hidtil mest omfattende 
kortlægning. 
</p><h3>
Kassekredit og Jorden rundt 
</h3><p>
Værst ser det ud i Lolland, Guldborgsund, Kalundborg og Odsherred Kommuner. 
Her fik mellem hver 7. og hver 5. yngre borger RKI-stemplet i fjor. 
</p><p>
»Der er simpelthen for mange forgældede unge i alt for mange kommuner«, siger 
Frank Papsø: 
</p><p>
»Vi ser mange unge komme ud af gymnasiet og andre ungdomsuddannelser med 
betydelig gæld i rygsækken. De har statslige uddannelseslån i form af SU’en, 
ofte også en kassekredit i banken, oven i et par kviklån og måske endda en 
lejlighed, som de selvfølgelig lejer af mor og far. Og så vil de gerne lige 
rejse Jorden rundt, og der er ingen, der rigtig stopper dem«, siger Frank 
Papsø. 
</p><h3>
Forældre skal på banen 
</h3><p>
Han ser en klar sammenhæng mellem unge, der er forgældede og forkælede. Derfor 
skal forældrene i langt højere grad på banen, italesætte de unges 
pengeforbrug og konfrontere dem, så snart der er tegn på problemer. Ifølge 
RKI-direktøren slipper de unge af sted med at låne penge, hvor de kan, 
uanset prisen, og uden nogen synderlig involvering fra forældrene.
</p><div class="art-quote article-box">
<p class="quote"/>
<blockquote>
<p class="quote-txt">
Spørger du mig, er der nok en tendens til at forældrene kigger den anden vej
</p>
<p class="sender">
Ann Lehmann Erichsen, Forbrugerøkonom i Nordea 
</p>
</blockquote>
</div><p>
»De ’gamle’ opdager det først, når de unge er havnet i RKI, og det er altså 
for sent. Vi risikerer at få en ungdomsgeneration, der presser 
samfundsøkonomien, fordi de får massive gældsproblemer i en meget ung alder 
og faktisk 10-15 år tidligere, end det vi så i begyndelsen af 00’erne«, 
siger han.</p><p>
Forbrugerøkonom i Nordea Ann Lehmann Erichsen er chokeret over RKI’s tal og 
peger også på forældrenes ansvar. »Spørger du mig, er der nok en tendens 
til, at forældrene kigger den anden vej. Sandheden er jo også, at mange unge 
har brug for at få at vide, at man ikke bare kan få alt det, man peger på«. 
</p><h3>
Gældsfri i dag 
</h3><p>
I dag er Klaus Meier Olsen kommet af med sin gæld. Nu er han 33 år og arbejder 
selv som rådgiver for gældsramte unge i projekt ’Styr din gæld’, der drives 
i et samarbejde mellem Danske Studerendes Fællesråd og Forbrugerrådet Tænk. 
</p><p>
»De unge har mulighed for at låne penge nemmere og hurtigere end nogensinde 
før – og uden at de behøver at snakke med nogen om det«, siger Klaus Meier 
Olsen, der kalder de mange gældsramte unge for et samfundsproblem: 
</p><p>
»Det er ikke kun unge kontanthjælpsmodtagere og udkantsdanskere, der har 
gældsproblemer; der er også skræmmende mange unge, der kommer ud af 
universitetet med et kæmpe minus«. 
</p><p class="art-ext-other">

</p><p class=" bl-elem"/>	
</div>

</div></body></html>
