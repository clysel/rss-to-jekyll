---
layout:     post
title: 	    "Teenageværelset er den ny online rekrutteringsplads for jihad"
post_author:	    
post_date:	    Mon, 09 Mar 2015 12:39:32 +0100
post_site:	    politiken.dk 
post_link:	    http://politiken.dk/udland/ECE2579067/teenagevaerelset-er-den-ny-online-rekrutteringsplads-for-jihad/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Hvis man sidder hjemme og ser en 19-årig teenager fra York, der nu står 
med en automatisk riffel, så er beskeden: Hvis jeg kan gøre det, kan du 
også
</p>
<p class="sender">
</p><p class=" bl-elem">Shiraz Maher, seniorforsker </p> 

</blockquote>
</div><p>
Det er en helt almindelig tirsdag formiddag i Gatwick. Tusindvis af passagerer 
ankommer fra ferie, forretningsrejser eller er på vej ud i den store verden. 
Med kufferter, boardingpas og måske en smule rejsenerver snor de sig ind og 
ud mellem hinanden i de store haller. 
</p><p>
Igennem lufthavnens travle sikkerhedstjek kommer tre piger med boardingpas, 
der viser, at de har kurs mod Istanbul samme dag. Deres hår er dækket med 
tørklæder, men der er ikke bare antydningen af, at der er tale om rabiate 
muslimer parate til tilbringe resten af deres liv i en burka. 
</p><p>
Alle tre har bukser, relativt tætsiddende tøj og makeup på, der får dem til at 
ligne piger, der er vant til at bo og opholde sig i et vestligt samfund. Det 
er de også. Faktisk er de mønsterelever fra Bethnal Green College i London. 
</p><p>
De tre er Shamima Begun på 16 år, den jævnaldrende Kadiza Sultana og 15-årige 
Armira Abase, der har stjålet sin 17- årige søster Alkinas pas for at komme 
med på denne tur. I modsætning til de fleste teenagere, der rejser alene fra 
Storbritannien med kurs mod Tyrkiet, er der ikke så meget som en halv time 
ved en pool eller en cocktail lagt ind i planerne for de næste dage. 
</p><p>
Dette er ikke en chartertur. Det er en nøje planlagt flugt. En flugt, der 
kommer til at sætte Storbritannien på den anden ende, få premierminister 
David Cameron op i det røde felt og ikke mindst knuse tre familiers hjerter. 
</p><p>
De tre pigers endelige destination er Syrien. Kursen er sat mod IS og en 
fremtid som jihadbrude. En fremtid i et samfund, hvor uddannelse til kvinder 
er utænkelig, og hvor krig og konflikt er en del af dagligdagen på lige fod 
med brutale henrettelser og krav om, at kvinder holder sig tildækkede. Hvis 
de da overhovedet går uden for huset. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/Satellite_915459a.jpg" alt="" border="0"/></span></p><p>
Hjemme i London går sandheden kun gradvist op for Abase Hussen, Armiras far. 
</p><p>
»Hun sagde farvel, som om det var en helt almindelig dag. Der var slet ikke 
noget som helst, der fik mig til at tro, at det her var noget særligt«, 
siger han efterfølgende i et interview med den britiske tv-station BBC. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2558648/familier-frygter-at-britiske-skolepiger-har-sluttet-sig-til-islamisk-stat/">Familier frygter, at britiske 
skolepiger har sluttet sig til Islamisk Stat</a></p><p>
Han knuger en bamse, Armira engang gav sin mor, på skødet, i håbet om, at 
Armira måske ser billederne og bliver mindet om, at der findes en familie 
hjemme i Storbritannien. En familie, der gerne vil have hende tilbage. 
</p><p>
På spørgsmålet om, hvorvidt hans 15-årige datter viste nogen særlig interesse 
for Syrien eller udenrigspolitik, ryster Abase Hussen på hovedet. 
</p><p>
»Hun var på sit værelse. I gang med at lave lektier«, siger han. 
</p><h3>
Slagmark på teenageværelset 
</h3><p>
Men det er netop teenageværelset, der er den nye slagmark. Det er her, slaget 
om rekruttering til jihad blive udkæmpet. Og det er et slag, som vi i Vesten 
er godt på vej til at tabe, fordi vi ganske enkelt ikke helt har fattet 
omfanget af, hvor gode terrororganisationer som IS er blevet til at bruge 
sociale medier. 
</p><p>
Det mener blandt andre Shiraz Maher, der seniorforsker og chef for programmet 
Outreach på det internationale center for studier af radikalisering ved 
King’s College i London. 
</p><p>
»Der var engang, hvor det var nemt for både efterretningstjenester og forældre 
at holde øje med radikalisering. Men nu er det ikke længere relevant at 
holde øje med moskeer og rabiate imamer og mullaher. Radikaliseringen 
foregår på internettet«, siger han. 
</p><p>
På bare 10 år har han set en kæmpe udvikling i, hvordan internettet bliver 
brugt som et redskab til at hverve til terrororganisationerne. 
</p><p>
»Engang skulle man kende de rigtige fora og forsøge at komme ind i dem, kende 
kodeordene og komme ind i diskussionsgrupperne, hvor dialogen som oftest 
foregik på arabisk. Nu er det sociale medier, det foregår på, og alt foregår 
på engelsk. Det er tilgængeligt for hvem som helst med en 
internetforbindelse«, siger Shiraz Maher, der kalder konflikten i Syrien den 
mest effektive, han endnu har set i forhold til brugen af sociale medier. 
</p><p>
»Hvor man i terrorgrupper som al-Qaeda før forsøgte at lokke folk til at komme 
til dem, er det slet ikke nødvendigt for IS. De er inde på skærmen hjemme på 
teenageværelserne via Instagram, Twitter og Facebook, og det gør en kæmpe 
forskel«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/interview/ECE2571218/de-er-vores-oejne-i-is-lukkede-verden/">De er vores øjne i IS' lukkede 
verden</a></p><p>
Shiraz Maher mener især, at det er de sociale mediers evne til at henvende sig 
direkte til den enkelte og formidle den direkte kontakt med eksempelvis 
jihadkrigere, der er et ekstremt effektivt våben over for sårbare teenagere. 
</p><p>
»Hjemme på teenageværelse kan man tale direkte med jihadkrigere, på Instagram 
kan man se, hvordan de lever og bor, og det sender et budskab ud om, at det 
er folk ligesom én selv. Hvis man sidder hjemme og ser en 19-årig teenager 
fra York, der nu står med en automatisk riffel, så er beskeden: Hvis jeg kan 
gøre det, kan du også. Det er med til at give folk modet til at rejse mod 
Syrien«, mener han. 
</p><h3>
Krigen i medierne 
</h3><p>
Rachel Briggs, der er forskningsdirektør for tænketanken Institute for 
Strategic Studies (ISS), medgiver, at det ser ud, som om jihadisterne har 
vundet første runde af kommunikation, når det gælder om at vinde både hjerne 
og hjerte hos muslimske teenagere i Vesten. 
</p><p>
»Osama bin Laden sagde engang, at 90 procent af den hellige krig udkæmpes i 
medierne, og det må man sige, at IS hæver til et helt nyt niveau. Jeg får 
nærmest kvalme over at skulle sige det, men vi er simpelthen nødt til at 
tage ved at lære af, hvordan de griber tingene an, for det er dem, der står 
til at få fat i teenagerne nu. De har fuldstændig tjek på, hvad de gør, og 
de gør det effektivt«, siger hun. 
</p><p>
På Institute of Strategic Studies har man nedsat en særlig gruppe, der 
arbejder eksperimenterende med forskellige måder at imødegå truslen fra IS 
på nettet. 
</p><p>
Rachel Briggs mener, at både private og regeringer burde gøre mere for at 
imødegå truslen fra IS. 
</p><p>
»Det gør mig meget trist at se, at der lige nu foregår en intens kamp om 
teenagerens hjerte og hjerner, og at se IS sætte alt ind på at vinde. Det 
gør vi slet ikke nok her i Vesten. Hvis vi virkelig satte alt ind på at 
imødegå truslen på nettet, ville vi kunne vinde. Vi har vores overlegne 
størrelse på vores side«, siger Rachel Briggs. 
</p><p>
Men hvem skal gøre det, og hvordan skal det gribes an? 
</p><h3>
Drama på hollywoodmaner 
</h3><p>
For lord Carlile, der er rådgiver for den britiske regering på områder som 
datasikkerhed og overvågning, er det ikke nødvendigvis kun regeringer, der 
kan løfte opgaven med at forsøge at imødegå terrororganisationer, der 
rekrutterer via nettet. 
</p><p>
»Onlinekulturen har moderniseret den radikale islamisme og givet den en enorm 
potentiel rækkevidde, og vi er nødt til at møde propaganda med propaganda. I 
den forbindelse er jeg ikke sikker på, at en regeringsindsats er den 
rigtige. Det kan virke som lidt af et stumpt instrument«, siger lord 
Carlile, der hellere ser, at private selskaber kaster sig ind i kampen mod 
onlinejihad. 
</p><p>
»Nationer og stater er nødt til at tage sig af det her problem og tage det 
meget alvorligt. Men jeg tror eksempelvis ikke, at en multinational 
organisation som FN kan arbejde hurtigt og effektivt nok til at løse 
problemet«, siger han. 
</p><p>
»I stedet bør regeringer hjælpe andre med at løse problemet. Sørge for 
økonomiske midler til grupper og tænketanke, hvor man bringer verdens mest 
fremragende tekniske hjerner sammen for at finde ud af, hvordan man tackler 
den her trussel«, siger lord Carlile. 
</p><p>
Lige nu handler det også om at finde, hvad Rachel Briggs kalder en 
’modfortælling’ til IS og organisationens »uhyggelige evne til at slå 
igennem i massemedierne«, mener hun. 
</p><p>
»Jeg hader at skulle sige det, men man kan virkelig se, at IS spekulerer 
i, hvad der sælger, og hvad der kan komme i medierne. Der bliver ikke sparet 
på noget, når man ser deres videoproduktioner. Hverken teknisk eller i 
billeder med, hvad man vel nærmest kan kalde hollywoodagtig dramatik«, siger 
hun. 
</p><h3>
Teenagere med høj symbolværdi 
</h3><p>
Rachel Briggs mener ikke, at der er en fast løsning på, hvordan man stopper 
teenageværelsesradikaliseringen. 
</p><p>
»Det vil kræve forskellige kampagner og forskellige indsatser, fordi folk er 
forskellige og vælger at tage til Syrien af forskellige årsager. På samme 
måde som Coca-Cola selvfølgelig ikke har den samme marketingkampagne over 
hele verden, er man nødt til at differentiere på en mere sofistikeret måde. 
Vi ved heller ikke endnu, hvad der faktisk virker. Problemet er, at meget få 
regeringer tør give penge til at eksperimentere med det, fordi ingen tør at 
stå bag en kampagne mod radikalisering, der senere kan risikere at blive set 
som forfejlet«, erkender hun. 
</p><p>
Tilbage i Bethnal Green er familierne til de tre piger stadig i dyb sorg. 
Forsøg på at opsnappe dem i Tyrkiet, inden de forsvandt ind i Syrien til en 
ukendt skæbne, slog fejl. Mens de britiske og tyrkiske myndigheder havde 
travlt med at bebrejde hinanden for, hvis skyld det var, gik premierminister 
David Cameron ud i medierne og sagde, at han ville gøre, hvad han 
overhovedet kunne, for at få pigerne hjem igen. Reelt ret lidt. 
</p><p>
Og med den nye medieomtale er pigerne akkurat som den britiske bøddel, der går 
under navnet ’Jihad-John’, blevet et magtfuldt symbol og hvervningsværktøj 
for at lokke nye teenagere til. 
</p><p>
»De er i Syrien nu, og deres symbolværdi er meget stor for IS nu«, siger 
Rachel Briggs. 
</p><p class=" bl-elem">
»Derfor er det vigtigt at bekæmpe jihad online nu. Nogen er nødt til at starte 
et eller andet sted«, siger hun. 
</p>	
</div>
</div></body></html>
