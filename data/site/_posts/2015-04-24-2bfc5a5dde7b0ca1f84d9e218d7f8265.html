---
layout:     post
title: 	    "Mennesker er skyld i flere jordskælv "
post_author:	    
post_date:	    Fri, 24 Apr 2015 18:59:30 +0200
post_site:	    politiken.dk 
post_link:	    http://politiken.dk/viden/ECE2639262/mennesker-er-skyld-i-flere-jordskaelv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En ny amerikansk rapport viser, at et stigende antal jordskælv i Oklahoma, 
USA, i høj grad er menneskabte. 
</p><p>
Geologer fra Oklahoma har kunnet måle langt flere jordskælv, end der tidligere 
er målt i området. Og det skyldes ifølge rapporten fra Oklahoma Geological 
Survey hovedsageligt nedpumpning af vand. 
</p><p>
Når man producerer olie og gas, får man en masse saltvand med op fra 
undergrunden. Og det spildevand pumpes derefter ned i undergrunden igen et 
andet sted. I den forbindelse ændres trykket i undergrunden, som rykker sig 
og forårsager de små jordskælv. 
</p><p>
Den seismiske aktivitet i delstaten Oklahoma er nu 600 gange større, end den 
var i årene før 2008. Før 2008 blev der registreret færre end to jordskælv 
om året i Oklahoma. I 2013 var tallet steget til 109, og sidste år til 585 
jordskælv om året med en styrke på over tre på richter-skalaen. 
</p><p>
Jordskælvene er ikke kæmpe store, men der er rigtig mange af dem, og de er 
store nok til, at de kan mærkes og forårsage skade. 
</p><p><b>Mennesker skaber naturkatastrofer flere steder i verden </b></p><p>
Og det er ikke kun i Oklahoma, at vi mennesker skaber jordskælv. Også i 
Holland og Schweiz er der registreret flere menneskeskabte jordskælv, og 
ifølge jordskælvsekspert hos GEUS, De Nationale Geologiske Undersøgelser for 
Danmark og Grønland, Trine Dahl-Jensen er det noget, vi skal være 
opmærksomme på. 
</p><p>
»Vi ser masser menneskeskabte jordskælv rundt omkring i verden, og det er 
noget, man holder øje med og er opmærksom på. Flere projekter har været nødt 
til at stoppe, fordi arbejdsmetoderne skabte ødelæggende jordskælv, der 
blandt andet lavede revner og skader i flere huse«, fortæller Trine 
Dahl-Jensen. 
</p><p>
I Danmark har det længe været heftigt debatteret, om vi skal gå i gang med 
projekter med at bore efter skifergas, som blandt andet hos 
miljøorganisationen Greenpeace skaber bekymringer for miljøet. 
</p><p>
Der er foreløbig givet to tilladelser til at gennemføre forsøg med 
skifergasboringer, begge til det franske selskab Total. Selskabet gør nu 
klar til at gennemføre de første forsøgsboringer i Dybvad i Nordjylland. 
Hvis det viser sig at være gas, kan det senere blive aktuelt at anvende den 
omstridte metode fracking<i class=" bl-elem">. </i></p><p>
Forsøget har ført til lokale protester i Nordjylland, og mens 
Socialdemokratiet vil fortsætte med at udvinde skifergas, hvis det viser sig 
at være miljømæssigt forsvarligt, er både SF og de radikale imod. 
</p><p>
»Vi vil lade skifergassen blive i jorden og sige stop for nye tilladelser om 
boringer«, siger klima- og energiminister Rasmus Helveg Petersen (R). 
</p><p><b class="ext-link">IMOD SKIFERBORINGER</b><a class="embeddedlink" href="http://politiken.dk/oekonomi/2050/energi/ECE2632720/minister-siger-stop-for-nye-skifergasprojekter/">Minister siger stop for nye 
skifergasprojekter</a></p><p>
Men fracking, som boringen efter skifergas hedder, er ifølge rapporten fra 
Oklahoma Geological Survey ikke årsagen til de mange menneskeskabte 
jordskælv. 
</p><p>
»Den kilde, der mistænkes for at være den primære kilde til udløsningen af den 
seismiske aktivitet, er ikke hydraulisk frakturering«, står der i rapporten. 
</p><p>
Ved fracking sprækker man skiferlag med vand og kemikalier for at finde frem 
til skifergassen. Og selvom det ikke kan skabe de store, ødelæggende 
jordskælv, kan det skabe såkaldte mikrojordskælv, fortæller Trine 
Dahl-Jensen. 
</p><p>
»De jordskælv, fracking kan skabe, er som regel på under to på 
richter-skalaen, og det vil sige, at man skal være heldig for overhovedet at 
kunne mærke dem«, siger hun og fortæller samtidig, at metoden med 
nedpumpning af spildevand, som er årsag til de mange jordskælv i Oklahoma, 
ikke er en metode, der må benyttes i Danmark. 
</p><p class=" bl-elem">
»Det er ulovligt at gøre det herhjemme. Så vi skal som sådan ikke være bange 
for, at der kommer kæmpe menneskeskabte jordskælv i Danmark inden for den 
nærmeste fremtid. Men problemet er stigende, og det er noget, der er kommet 
ind i vores verden inden for de seneste ti år. Det har jo ikke altid været 
der«, fortæller hun. 
</p>	
</div>

</div></body></html>
