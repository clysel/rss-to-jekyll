---
layout:     post
title: 	    "Gades gamle skandalesager er glemt i Venstre"
post_author:	    
post_date:	    Tue, 05 May 2015 13:17:44 +0200
post_site:	    politiken.dk 
post_link:	    http://politiken.dk/indland/politik/ECE2655035/gades-gamle-skandalesager-er-glemt-i-venstre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
BLÅ BOG</h4>
<h5>
Søren Gade</h5>
<div class="fakta-body" data-buildingblock="embedded_factboxlink">
<p>
Tidligere forsvarsminister Søren Gade genopstiller til Folketinget for Venstre 
i Aalborg Vest-kredsen. 
</p><ul><li>Søren Gade er født den 27. januar 1963 i Holstebro. </li><li>Han blev valgt til Folketinget for Venstre i 2001 og var forsvarsminister fra 
24. april 2004 til 23. februar 2010. </li><li>Som forsvarsminister var Søren Gade meget usædvanligt en af regeringens mest 
populære ministre og var på top 10-listen over personlige stemmer ved 
folketingsvalget i 2007, hvor han med knap 24.000 personlige stemmer i 
partiet Venstre kun blev overgået af Anders Fogh Rasmussen. </li><li>Gade trak sig som minister og fra Folketinget efter den såkaldte jægerbogsag, 
der blandt andet handler om lækage af fortrolige oplysninger. </li><li>Han blev siden nævnt som mulig borgmesterkandidat i Holstebro, men blev i maj 
2012 udnævnt til administrerende direktør for Landbrug og Fødevarer. Han 
forlod stillingen sidste år, da han ikke ønskede at fortsætte i en ny 
ledelsesstruktur. </li><li>Uddannet økonom fra Aarhus Universitet i 1990. </li><li>Tjenestegørende officer ved Jydske Dragonregiment i Holstebro fra 1983 til 
1995. </li><li>Reserveofficer med kontrakt ved Jydske Dragonregiment i Holstebro. Pt. med 
graden major af reserven fra 1985. </li><li>Har blandt andet arbejdet i Færch Plast, Dansk Supermarked og Cheminova Agro 
A/S, ligesom han har undervist merkonomer i detailhandelsledelse. </li><li class=" bl-elem">Er far til to piger, Ida og Mette. </li></ul><p class=" bl-elem"><i class=" bl-elem">Kilde: Ritzau</i></p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
Det gør en forskel, om det er en siddende minister, eller om det er en 
minister, som er gået af for mange år siden
</p>
<p class="sender">
Bertel Haarder 
</p>
</blockquote>
</div><p>
Trods flere politiske skandalesager i bagagen, har Venstre på Christiansborg 
ingen betænkeligheder ved Søren Gades comeback. 
</p><p>
Nyheden om tidligere forsvarsminister Søren Gades tilbagevenden til dansk 
politik får tværtimod partiets spidser til at juble i kor. Formand Lars 
Løkke Rasmussen glæder sig, næstformand Kristian Jensen er sikker på, »at 
det vil være med til at give Venstre et endnu bedre valg«, og 
udenrigsordfører Søren Pind konstaterer slet og ret, at »Så kom 
kavaleriet!«. 
</p><p>
Glemt er tilsyneladende den bagage, som den tilbagevendte søn trækker med sig 
fra sidst, han var at finde på Christiansborg. 
</p><p>
»Der er ikke noget af det, der ændrer mit syn på Søren Gade. Jeg synes, han er 
en meget dygtig politiker, og mener derfor også, at han er en gevinst for 
Venstre, og jeg håber, at han bliver valgt«, siger politisk ordfører Inger 
Støjberg. 
</p><h3>
Kold luft mellem Gade og tidligere spindoktor 
</h3><p>
Det er ellers ikke så få skeletter, Søren Gade har i skabet. Da han i 
begyndelsen af 2010 sagde farvel til Folketinget og Forsvarsministeriet, var 
det med to grimme sager hængende over hovedet. Jægerbogsagen, hvor 
Forsvarskommandoen blandt andet med en hjemmestrikket arabisk oversættelse 
forsøgte at få stoppet jægersoldaten Thomas Rathsacks bog, og lækagesagen, 
hvor oplysninger pegede i retning af, at Gades egen spindoktor, Jacob 
Winther, havde lækket til medier, at danske jægersoldater var på vej til 
Irak, og dermed bragt soldaternes sikkerhed i fare. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2651275/soeren-gade-goer-comeback-stiller-op-til-folketingsvalget/">Søren Gade gør comeback: 
Stiller op til folketingsvalget</a></p><p>
Efter Gades exit kom det frem, at han selv havde fortalt om jægersoldaternes 
udsendelse under en briefing i Irak, hvor blandt andet en journalist fra TV 
2 havde været til stede. Sagen var ifølge Politikens oplysninger en af 
grundene til, at Jacob Winther droppede kontakten til sin tidligere chef 
kort efter deres afgang fra ministeriet. Angiveligt følte Winther, at Gade 
havde overladt det til ham at tage tæskene i medierne. 
</p><p>
Senere, i 2011, blev det desuden afsløret, at Søren Gade i to tilfælde havde 
givet Folketinget forkerte oplysninger, dels om det antal fanger, danske 
soldater havde pågrebet i Irak, dels om udleveringen af irakiske fanger til 
irakisk politi. 
</p><h3>
Bertel Haarder: Det er mange år siden 
</h3><p>
Søren Gade hævder i begge tilfælde, at han ikke vidste, at han på de givne 
tidspunkter gav urigtige oplysninger, og det er det, man hæfter sig ved i 
Venstre. 
</p><p>
For selvfølgelig skal man som minister fortælle Folketinget sandheden, men som 
partiets nestor, næstformanden for Folketingets ledelse, Bertel Haarder 
siger: 
</p><p>
»Det gør en forskel, om det er en siddende minister, eller om det er en 
minister, som er gået af for mange år siden«. 
</p><p>
Bertel Haarder uddyber: 
</p><p>
»Når man er tidligere minister, som gik af for fem år siden, betyder det mere, 
om man kan forestille sig, om han selv har givet ordren til, at der skulle 
gøres noget forkert, og det kan jeg ikke«. 
</p><h3>
Støjberg: Ingen grund til at betvivle Gades forklaring 
</h3><p>
Den ene del af Venstres formandskab, Kristian Jensen, påpeger, at det »en gang 
imellem kan være svært for en minister at give andre oplysninger end dem, 
systemet oplyser ministeren om«. 
</p><p>
»Det er nu engang sådan, at Søren tog konsekvensen og selv valgte at trække 
sig som minister på grund af alt det pres, der var på ham som person. Det 
synes jeg man skal have respekt for«, siger han. 
</p><p><b class="ext-link">INTERVIEW</b><a class="embeddedlink" href="http://politiken.dk/indland/politik/ECE2651796/soeren-gade-det-jeg-var-igennem-kunne-ingen-staa-igennem/">Søren Gade: »Det, jeg var igennem, 
kunne ingen stå igennem«</a></p><p>
Inger Støjberg mener ligefrem, at Søren Gade håndterede fortidens sager »godt« 
og tilføjer: 
</p><p>
»Når Søren Gade siger, at han ikke var klar over, at han gav forkerte 
oplysninger, har jeg ingen grund til at betvivle det«. 
</p><p>
I stedet glæder Venstre-toppen sig over, at få en »folkelig«, 
»tillidsvækkende« og »god kommunikator« med på holdet frem mod valget, og 
meget tyder da også på, at vælgerne ikke umiddelbart lader Gades fortid 
ligge ham til last. 
</p><h3>
Gade kontaktede selv instruktør 
</h3><p>
I forbindelse med formandsopgøret i Venstre sidste år blev han, da Lars Løkke 
var allermest presset, bragt i spil som modkandidat til Kristian Jensen, og 
da Megafon et lille halvt år senere spurgte danskerne, hvem de troede kunne 
skaffe Venstre den største fremgang, pegede et flertal på Gade frem for både 
Løkke og Jensen. 
</p><p>
At Søren Gade trods de mange sager ofte har fremstået positivt, og 
tilsyneladende stadig gør det, skyldes ikke mindst hans eget blik for netop 
sin fremtoning. Selv i sin skæbnestund, da han tilbage i februar 2010 havde 
truffet beslutningen om at trække sig, var en af de første, han kontaktede, 
såmænd en filminstruktør. Det kom der filmen ’Søren Gade – de sidste 48 
timer’ ud af. 
</p><p>
Instruktøren bag filmen, Kasper Torsting, der kort forinden havde stået bag en 
anden portrætfilm om Søren Gade, ’Krigsministeren’, fortalte dengang til 
Ritzau, at det var Gade selv, der umiddelbart før offentliggørelsen af sin 
tilbagetrækning havde kontaktet ham. 
</p><p class=" bl-elem">
Det er ikke lykkedes Politiken at få en kommentar fra hverken Søren Gade selv 
eller Venstres formand, Lars Løkke Rasmussen. 
</p>	
</div>

</div></body></html>
