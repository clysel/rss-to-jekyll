---
layout:     post
title: 	    "Sådan træner du gigtsmerter væk"
post_author:	    
post_date:	    Fri, 17 Apr 2015 13:00:59 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2632220/saadan-traener-du-gigtsmerter-vaek/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan gør du</h4>
<div class="fakta-body" data-buildingblock="embedded_factboxlink">
<p>
Hver enkelt øvelse gentages 10 gange. Så holder du en kort pause. Gentager. 
Kort pause. Gentager. I alt er der 3 sæt a 10 gentagelser til hver øvelse. 
Hold en kort pause mellem hvert sæt. 
</p><p>
Det er meget vigtigt, at du udfører øvelserne langsomt. 
</p><p>
Det gør ikke noget, hvis det gør lidt ondt, når du træner, sådan er det jo 
også at bevæge sig med slidgigt. 
</p><p>
Øvelserne virker både på slidgigt i hofte og knæ. Alle øvelser skal laves med 
både højre og venstre ben, uanset om der er gigt i begge eller ej.
</p><p class=" bl-elem">
Til alle øvelser er det vigtigt, at hofte, knæ og fod er placeret ud for 
hinanden som vist på billedet til venstre. Du må ikke falde sammen i knæet, 
så det ser skævt ud. Derfor er det godt at træne foran et spejl, så du kan 
holde øje med dine knæs placering.
</p>
</div>
</div><p>
Slidte knæ skal ikke skånes, men bruges og trænes, viser forskning og 
Sundhedsstyrelsens retningslinjer. Lise Schouboe er en af de 830.000 
danskere, der lider af slidgigt, og hun viser her de øvelser, som har givet 
hende færre smerter og bedre bevægelighed i hendes gigtramte knæ. 
Artrosefysioterapeut Mads Thorup Langelund instruerer i øvelserne. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2613514/det-hjaelper-at-traene-slidte-knae/">Det hjælper at træne slidte knæ</a></p><h3>
Slidgigt i Danmark 
</h3><p>
Politiken skrev i påsken, at mere end 830.000 danskere har artrose - det, der 
tidligere hed slidgigt. Det koster årligt det danske samfund 11,5 milliarder 
kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2612746/effektiv-traening-mod-slidgigt-koster-dig-dyrt---kirurgi-er-gratis/">Effektiv træning mod slidgigt 
koster dig dyrt - kirurgi er gratis</a></p><p>
Sidste år fik 7.000 danskere kunstigt knæ på grund af slidgigt. Ydermere 
udføres omkring 18.000 meniskoperationer, men det skønnes, at meniskskaden 
er del af gigtprocessen. 
</p><p>
Der findes særligt uddannede artrosefysioterapeuter i hele landet som led i 
træningsprojektet ’Godt Liv med Artrose i Danmark’ (’GLA:D’), hvor du kan 
træne mod egenbetaling. Projektet er forankret på Syddansk Universitet. 
Nogle kommuner tilbyder gratis særlig træning mod slidgigt. 
</p><p>
Sundhedsstyrelsen fastslog i 2012 i sine kliniske retningslinjer, at 
patientuddannelse, vægttab og træning ved let til moderat slidgigt er den 
videnskabeligt set mest velbegrundede behandling. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2612750/lindring-kirstens-traening-goer-smerterne-taalelige/">Lindring: Kirstens træning gør 
smerterne tålelige</a></p><p class=" bl-elem"><i class=" bl-elem">Kilde: Statens Institut for Folkesundhed, Sundhedsstyrelsen og ’Godt Liv 
med Artrose i Danmark’</i></p>	
</div>

</div></body></html>
