---
layout:     post
title: 	    "Tillykke med prisen: SMK er årets kunstoplevelse"
post_author:	    
post_date:	    Thu, 19 Mar 2015 11:04:22 +0100
post_site:	    politiken.dk 
post_link:	    http://politiken.dk/ibyen/ibyenprisen/ECE2594304/tillykke-med-prisen-smk-er-aarets-kunstoplevelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p id="ib-5627"/><p/><p>
Jeg ankommer. Til Statens Museum for Kunst. Op ad trappen. Politikens 
videojournalist sludrer lidt med museets oplevelsesproducent, som sludrer 
lidt med Goodiepal. Jeg afbryder. 
</p><p><i class=" bl-elem">»Må jeg få lov at se Elmgreen &amp; Dragset-udstillingen? 
Jeg har ikke set den«. </i></p><p>
»Den er slut for længst«, svarer oplevelsensproducenten. 
</p><p>
Nå, for fanden. Knap så fedt, nu hvor vores læsere har givet Statens Museum 
for Kunst sejren blandt andet på grund af overnævnte udstilling og SMK 
Fridays, som Ibyens jury fremhævede. 
</p><p>
Grunden til, jeg aldrig nåede udstillingen, skyldes ud over prioriteringer og 
glemsomhed weekendens bidende tømmermænd og ikke mindst det faktum, at 
museet holder åbent i arbejdstiden. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/kultur/kunst/ECE2079524/nu-kommer-det-intelligente-natteliv-til-koebenhavn/">Nu kommer det intelligente 
natteliv til København</a></p><h3><b>Materialistisk blodpøl </b></h3><p>
Elmgreen &amp; Dragset forsøgte efter sigende at provokere med fokus på 
fremmedgørelse. Allerede i museets forhal blev man mødt af en betonklods 
indrettet med lejligheder, hvor man kunne glo ind ad vinduerne og spejle sig 
selv i et moderne samfunds fundamentale ensomhed – og undergang? 
</p><p>
Og i det tomrum fortsatte udstillingen i de tilstødende lokaler, indtil man 
rendte ind i en svømmepøl, hvor det moderne menneske havde druknet sig selv 
i afmagt med materielle goder spredt omkring sig. 
</p><p>
Forståeligt nok. Jeg finder museumsdirektøren Mikkel Bogh, så jeg kan tale om 
lange åbningstider. Jeg vil også have tid til at fryde mig over druknede, 
materialistiske mennesker. 
</p><p><i class=" bl-elem">»Hej du. Hvorfor har I ikke åbent om aftenen? Jeg arbejder om dagen og har 
tømmermænd i weekenden«. </i></p><p>
»Ja, tømmermændene er jo dit problem«. 
</p><p><i class=" bl-elem">»Nå ja, men ærligt talt kunne I godt holde åbent til midnat bare en gang om 
ugen«. </i></p><p>
»Det har vi desværre ikke«, forklarer han. 
</p><p><i class=" bl-elem">»Ellers ærgerligt.«
</i></p><p>
»Vi har ikke ressourcerne til det. Vi ville meget gerne. Jeg ved, at vi holder 
åbent, når I andre er på arbejde. Men det kræver, at staten punger mere ud, 
og det lader sig som bekendt ikke gøre«. 
</p><p><i class=" bl-elem">Hvordan kan I finansiere SMK Fridays? </i></p><p>
»Det gør vi ved hjælp af Bikubenfonden. Helt generelt lukker USA og Tyskland 
også museerne tidligt, men de får også fonde til at finansere«. 
</p><h3>
Byen lukker
</h3><p>
Det havde ellers været fedt, for København lukker tidligt. Der går ikke længe 
efter 22, hvor restauranterne slukker lyset, og biograferne lukker dørene, 
før discountbarerne med Smirnoff-stive Palle Popper og lårkorte, døde sild 
tager over og fylder Indre By ud. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/kultur/kunst/ECE2406970/danske-kunstmuseer-lukker-ned-i-attraktive-aftentimer/">Danske kunstmuseer lukker ned 
i attraktive aftentimer</a></p><p>
Derfor er det nødvendigt med et lidt mere højtragende alternativ som SMK 
Fridays, der byder på art talks, koncertinstallationer, kunstner-dj’s og 
andre moderniteter. 
</p><p>
Og i hvilke omgivelser. For nogle år siden flyttede restauranten til den nye 
tilbygning med udsigt over søen i Østre Anlæg. Enhver fritidsbuddhist og 
åndeligt vågen vil falde ind. 
</p><p class=" bl-elem"><b class="ext-link">SE TV:</b><a class="embeddedlink" href="http://politiken.dk/tv/kultur/ECE2584180/ibyen-prisen-aarets-spisested-er-kadeau/">Ibyen-prisen: Årets Spisested er Kadeau</a></p><p class="art-ext-other">

</p>	
</div>
</div></body></html>
