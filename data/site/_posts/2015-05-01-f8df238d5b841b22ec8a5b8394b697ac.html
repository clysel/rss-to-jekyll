---
layout:     post
title: 	    "Stortalentet Anya: »Tit får jeg at vide, at jeg skal prøve at have lidt mere attitude. Men jeg tror ikke rigtig, det er mig«"
post_author:	    
post_date:	    Fri, 01 May 2015 16:58:13 +0200
post_site:	    politiken.dk 
post_link:	    http://politiken.dk/ibyen/koncert/ECE2648172/stortalentet-anya-tit-faar-jeg-at-vide-at-jeg-skal-proeve-at-have-lidt-mere-attitude-men-jeg-tror-ikke-rigtig-det-er-mig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Anya</p>
<div class="fakta-body" data-buildingblock="embedded_factboxlink">
<p><b>Kunstnernavn for </b>den 25-årige </p><p>R’n’B-sanger og komponist Anja Pil </p><p>Christoffersen, der bor på Nørrebro </p><p>og er opvokset i Fodby ved Næstved. </p><p><b>Siden hun lagde nummeret </b>’Greet Me’ på nettet i december 2014, er hendes fanskare vokset vildt. Læsere af Ibyen gav hende </p><p>prisen for Årets Upcoming, da -priserne </p><p>blev uddelt 9. april. </p><p><b>Anyas sange er </b>er arrangeret i samarbejde med Carl Barsk, der producerer Anya </p><p>i samarbejde med Frederik Carstens. </p><p><b>I løbet af sommeren</b> udkommer </p><p class=" bl-elem">Anyas debut-ep.</p>
</div>
</div><p>
Anya er af tidens helt store danske R’n’B-håb. Så stort, at hun for nylig 
modtog Ibyens talentpris, Årets Upcoming. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2619713/anya-guider-til-din-weekend/">Anya guider til din weekend</a></p><p>
Her fortæller den 25-årige sangerinde, som spiller på Spot Festival fredag, om 
ti sange, der har formet hende – som musiker og som menneske. 
</p><h3>
Hvilken sang er den tidligste, du husker? 
</h3><p>
»Min mor er amerikaner og har altid hørt meget amerikansk musik. For eksempel 
lyttede hun meget til Randy Crawford, og hendes ’You Might Need Somebody’ 
(1981) står frem som en af de første sange, jeg husker. Min mor sang den i 
køkkenet, da jeg var lille. For mig står Randy Crawford som en mild og glad 
kunstner. Mit minde om hendes sange er let og lyst. 
</p><p>
Jeg er født i 1989, og vi boede på en gård i Fodby 10 kilometer uden for 
Næstved. Min mor mødte min far, da hun var udvekslingsstuderende i Danmark, 
og så flyttede hun hertil og stiftede familie. Hun er fra Baltimore, 
Maryland, på østkysten, og min opvækst har været en blanding af dansk og 
amerikansk kultur. Amerikansk mad, sprog, musik og traditioner som 
Thanksgiving var en del af vores familie, og hun gjorde meget ud af, at mine 
søskende og jeg skulle lære engelsk, da vi var små. Hun snakkede engelsk med 
os og sang amerikanske godnatsange. 
</p><p>
Min far døde, da jeg var helt lille, og min mor overtog gården selv. For mig 
repræsenterer hun de gode ting ved USA. Hun er sjov, umiddelbar, vildt sød 
ved alle og meget nærværende. Vi har besøgt familien i USA hvert andet år, 
siden jeg blev født. Derfor har jeg ikke været lige så meget rundt i verden, 
som mine venner har. Vi har brugt mange af vores ferier i USA og har også 
haft besøg derfra. Vores forhold til den amerikanske del af familien er så 
tæt, at jeg føler mig hjemme der. Min mor har fire søskende, og jeg har 
masser af kusiner og fætre i USA«. 
</p><h3>
Hvilken sang var soundtracket til dine teenageår? 
</h3><p>
»Det var så meget Kanye West. Hans ’Flashing Light’ (2007) var jeg fuldstændig 
besat af. Det var et af de numre, der kunne give mig følelsen af at blive 
helt opslugt af musikken. Det har de her tunge synthlyde, som bare 
hypnotiserer mig og giver mig lyst til at bevæge hovedet fra side til side. 
Og så et ret fantastisk omkvæd sunget af Dwele, som er en af mine yndlings 
mandlige sangere. 
</p><p>
I det hele taget var det meget hiphopgenren, der definerede mine teenageår. 
Jeg er meget fascineret af rap, fordi det er så rytmebaseret. Især af <i>conscious 
rap</i>, hvor man ikke rapper så meget om pistoler og damer, men mere 
beskriver livet. Ud over Kayne West har jeg hørt Jay-Z og Common rigtig 
meget. 
</p><p>
Det her var sådan et nummer, som altid blev sat på, både til fest og til chill 
på teenageværelset. Og fordi det er så stemningsfuldt, hiver det mig tilbage 
i en følelse, som kendetegner den periode i mit liv. 
</p><p>
Da jeg var teenager, var vi flyttet fra gården og ind til et hus i Næstved. Vi 
flyttede, da jeg var 11, og det var egentlig dejligt at bo inde i byen i 
ungdomsårene. 
</p><p>
Lige nu bor jeg i kollektiv på Nørrebro. Men jeg tror, jeg gerne vil flytte ud 
af byen om nogle år, når jeg skal til at have børn. Jeg er selv vokset op 
med kæmpe åbne vidder. Min storebror er halvandet år ældre end mig. Han er 
min bedste ven og har altid været det. Jeg kan huske, at min mor sagde, at 
der var mange timer, hvor hun ikke vidste, nøjagtig hvor vi var, dengang vi 
boede på gården. Vi var bare ude at lege et eller andet sted i marken eller 
skoven. Jeg kunne godt tænke mig, at mine børn også kunne opleve den frihed, 
vi har haft«. 
</p><p><b class="ext-link">LÆS OGSÅ</b><a class=" bl-elem" href="http://politiken.dk/ibyen/koncert/ECE2646923/guide-9-glimrende-koncerter-i-maj---der-ikke-er-udsolgt/">Guide: 
9 glimrende koncerter i maj - der ikke er udsolgt</a></p><h3>
Hvilken sang gav dig lyst til at synge? 
</h3><p>
»Det var et Whitney Houston-nummer, der hedder ’Exhale (Shoop Shoop)’ (1995). 
Jeg har to søstre, der er nogle år ældre, end jeg er, og da jeg var barn, 
sang og spillede de rigtig meget. Min mor har også altid sunget, og sammen 
med mine søstre lavede hun nogle trestemmige ting, som de tog ud og sang med 
til bryllupper og lignende. Jeg må have været 6-7 år, da jeg en dag fik lov 
til at komme med, og de skulle synge Whitney Houstons ’Exhale’. I det nummer 
er der et stykke, hvor man synger »shoop shoop shoop shoo be doop shoop 
shoop«. Jeg kan huske, at jeg den dag fik lov til at synge lidt kor på det 
stykke. 
</p><p>
Jeg så helt vildt op til, at mine søstre kunne synge noget, der var så smukt 
og lød så godt. Allerede dengang tror jeg, at jeg var bevidst om, hvordan 
harmonier og korstemmer lød sammen. Fra jeg var 6, til jeg var i 12-års 
alderen, gik jeg til klassisk klaver, men fandt ud af, at det ville jeg 
simpelthen aldrig blive rigtig god til. Det var ikke mit område. Begge min 
søstre var meget dygtige. De spillede koncerter og til konkurrencer, og de 
var organister i kirker. Jeg havde ikke det talent, og min klaverlærer var 
meget frustreret. Men det var jo simpelthen, fordi jeg skulle noget andet. 
</p><p>
Vi fandt ud af, at jeg skulle gå til sang. Og så begyndte jeg hos en 
privatunderviser. Jeg elskede det og gjorde det i mange år. Derved fik jeg 
lagt et rigtig godt fundament i forhold til det tekniske, tror jeg. Jeg 
lærte meget – også at improvisere. Det har været en vigtig del af min 
musikalske dannelse«. 
</p><h3>
Hvilken sang var soundtracket til din største forelskelse? 
</h3><p>
»Jeg har skrevet en sang, der hedder ’Fort Knox’ (2015). Den handler om 
dengang, jeg havde mødt min kæreste Jonas. Da vi havde kendt hinanden i 
nogen tid, indså jeg, at jeg elsker ham, men det føltes stadig som for 
tidligt at sige det, og jeg havde besluttet at holde min mund lukket med syv 
segl, lukket som Fort Knox, så jeg ikke bare pludselig kom til at sige det 
en dag. 
</p><p>
Da skrev jeg ’Fort Knox’. Den handler om den tid, hvor man godt ved, hvad man 
føler, men ikke tør sige det og ikke rigtig ved, hvad den anden føler. Det 
varede nu ikke så længe. Måske gik der en måned, før Jonas fortalte mig om 
sine følelser, og så kunne jeg sige, at det var gengældt, og fortælle ham, 
at jeg havde skrevet denne her sang. 
</p><p>
’Fort Knox’ er en meget stærk sang for mig. Hver gang vi spiller en koncert, 
tænker jeg på den følelse, jeg havde, da jeg skrev den«. 
</p><h3>
Hvilken sang kan du ikke få ud af hovedet lige nu? 
</h3><p>
»’Sunday Candy’ med Chance The Rapper (2014). Den er bare fantastisk. Man 
bliver så glad af den, og så har han også lavet en helt vildt god musikvideo 
til den. Filmet i ét take. En af de andre her i kollektivet, hvor jeg bor, 
kom forleden ind til mig og sagde: »Nu har du altså hørt den sang 14 
gange!«. Jeg har den virkelig på hjernen, når jeg vågner om morgenen. Og 
inden jeg går i seng, er den video det sidste, jeg ser. Den er så 
humoristisk og sød. 
</p><p>
Generelt er jeg meget fascineret af det catchy i sange. I numre, der trigger 
et eller andet og ikke gør det på en irriterende måde med dumme hooklines. 
Men når det er godt skrevet som i ’Sunday Candy’, bliver jeg virkelig 
inspireret af det«. 
</p><p><b class="ext-link">LÆS OGSÅ</b><a class=" bl-elem" href="http://politiken.dk/ibyen/koncert/ECE2646312/distortions-oe-festival-er-klar-med-det-fulde-line-up/">Distortions 
Ø-festival er klar med det fulde line-up</a></p><h3>
Hvilken sang holder aldrig op med at inspirere dig? 
</h3><p>
»Jeg vælger ’Love Bomb’ (2008) med N.E.R.D, som er Pharrell Williams’ gamle 
band. Den er så sindssygt god. Cirka en gang om året genopdager jeg den, og 
den bliver ved med at overraske mig, når jeg finder den frem igen. På en 
eller anden måde har den en inderlighed, jeg holder af. Der er også noget 
særligt med kompositionen: Sangen bygges gradvis op, og i omkvædet kommer 
der så et overvældende stykke. Det kan jeg virkelig godt lide. Det er så 
stort. 
</p><p>
Jeg vil gerne engang lave sådan noget stor musik. Jeg tror, at den dag, jeg 
står med et stort symfoniorkester og et kor, bliver dagen, hvor jeg føler, 
at nu er den der«. 
</p><h3>
Hvilken sang ville du ønske, du selv havde skrevet? 
</h3><p>
»Erykah Badus ’Out of My Mind Just in Time’ (2010). Det er et ret jazzet 
nummer, hvor hun synger »I’m a recovering undercover overlover, recovering 
from a love I can’t get over«. Det er så fedt skrevet. 
</p><p>
Erykah Badu er et af mine største musikalske idoler. I forhold til 
tekstskrivning og til at skrive og synge rytmisk. Hun blander nærmest rap, 
sang, jazz og spoken word. Det tænker jeg også meget over at gøre, når jeg 
selv skriver. Og hun er så kompromisløs i sine tekster og generelt i sin 
sang. Du kan høre lige med det samme, at det er Erykah Badu. Hun mærker det, 
hun synger om, og er meget inspirerende i forhold til at have sig selv med i 
musikken. Hun kan også være en <i>bad ass</i> og kan slippe af 
sted med at synge om <i>glocks</i> og andre pistoler. Det tror jeg aldrig, 
jeg kommer til at kunne. Mine tekster er mere milde, og jeg er i det hele 
taget mere mild. Tit får jeg at vide, at jeg skal prøve at have lidt mere 
attitude. Men jeg tror ikke rigtig, det er mig. 
</p><p>
Men som ung kvinde synes jeg også på andre måder, at Erykah Badu er et godt 
forbillede. I showindustrien ser man mange fuldstændig afklædte kvinder, som 
er forbilleder. Hun repræsenterer noget meget forfriskende og stærkt. Hun 
viser, at man som kvinde kan være alle mulige ting. For mig er hun et 
billede på, at man kan være naturlig og stadig være smuk, dygtig og sej. Hun 
viser, at man skal stole på det, man har. Og så er det en kæmpe inspiration 
for mig at høre, hvordan hun trækker jazz ind i R&amp;B. Det er 
musikalsk set det rigtig fede ved hende. I de der jazzakkorder kan jeg læne 
mig tilbage og føle mig hjemme. 
</p><p>
Jeg er selv meget inspireret af jazzsangerinder som Billie Holliday, Ella 
Fitzgerald og Nancy Wilson. Det er fra dem, jeg har min lidt bløde og fine 
måde at synge på. Og så er det måske Badu, som har inspireret mig til det 
mere rytmiske og hiphop-agtige«. 
</p><p><b class="ext-link">LÆS OGSÅ</b><a class=" bl-elem" href="http://politiken.dk/ibyen/koncert/ECE2639597/haarde-hiphoppere-spiller-musik-med-langemand/">Hårde 
hiphoppere spiller musik med langemand </a></p><h3>
Hvilken sang får dig altid ud på dansegulvet? 
</h3><p>
»Det gør ’No Scrubs’ med TLC (1999). Det nummer skal bare på, når vi holder 
fest. Det er så fedt at få lov til at have den der girlpower-attitude. Alle 
rapper med på Left Eyes stykke. Også Destiny’s Child har girlpower. Det 
hørte jeg sindssygt meget som lille. 
</p><p>
Jeg har ikke et nært forhold til dansk musik og er helt på bar bund, når mine 
venner sætter Tøsedrengene eller sådan noget på til en fest. Den danske del 
har jeg ikke haft i min musikalske opdragelse. Jeg har heller aldrig hørt 
Pink Floyd og den slags. Der har jeg et stort hul. Det er mest amerikansk 
musik og mest sort musik, jeg er vokset op med«. 
</p><h3>
Hvilken sang får dig til at græde? 
</h3><p>
»Det gør James Blakes ’Unluck' (2011). Det er meget stille, men alligevel 
rytmisk baseret med trommer, klikken og en lyd, der lyder, som om noget 
skrider. Hvis jeg er i dårligt humør og sætter det på, så er det 100 procent 
sikkert, at jeg begynder at græde. 
</p><p>
I august 2013 flyttede jeg til Aarhus for at læse journalistik. I forvejen 
havde jeg en bachelor i jura fra København. Nu skulle jeg begynde helt 
forfra i en ny by. Nyt studie, ny cykel, nye venner. Det hele. Min familie 
tog med mig derover og hjalp mig med at sætte nogle ting op. Da familien var 
taget af sted, satte jeg mig ned og hørte det nummer, og pludselig ramte det 
mig: at jeg var fuldstændig alene i Aarhus. Så tudede jeg lidt. Egentlig på 
en god måde. For jeg fik en ærlig indsigt i mig selv. Derfor er ’Unluck’ 
blevet et nummer, der sætter gang i nogle følelser for mig«. 
</p><h3>
Hvilken sang har været et vendepunkt for dig? 
</h3><p>
»Det er ’Greet Me’ (2014), som jeg skrev for et par år siden. Jeg skrev 
akkorder til den på klaveret og gjorde den til en sang. Jeg havde den på 
hjernen i lang tid. Så mødte jeg Carl Barsk i Aarhus, hvor han spillede 
klaver i min venindes band Okapi, og jeg sang kor. 
</p><p>
En dag spurgte jeg ham, om vi ikke kunne prøve at tage i studiet sammen. Jeg 
havde en fornemmelse af, at ham gad jeg godt arbejde sammen med. Og 
lynhurtigt derefter føltes det rigtigt at lave musik sammen med Carl. Det 
begyndte vi på i oktober 2013. 
</p><p>
I foråret 2014 tog vi hjem til mine forældre i en weekend, hvor de var ude at 
rejse. De har et stort sort flygel, som altid har stået derhjemme. Carl 
satte sig og spillede akkorderne til ’Greet Me’ og legede med nummeret i 
måske en times tid. Det var stærkt for mig at høre ham spille det, som nu 
var en rigtig sang. Det føltes som at bryde igennem til noget nyt. ’Greet 
Me’ var det første nummer, vi lagde ud på nettet, og det første billede, 
folk fik af mig. Mit liv har helt klart ikke været det samme siden. 
</p><p>
På det seneste er det så bare gået rigtig hurtigt det hele. Det er virkelig 
dejligt at mærke, at folk kan lide det. Jeg tænker virkelig meget over, hvad 
jeg vil med projektet. Og på at holde fast i, at det skal føles som mig. Det 
skal føles rigtigt og ægte«. 
</p><p><b class="ext-link">LÆS OGSÅ</b><a class=" bl-elem" href="http://politiken.dk/ibyen/koncert/ECE2647805/trailerpark-festival-annoncerer-nyt-teknologisk-koncept/">Trailerpark 
Festival annoncerer nyt teknologisk koncept</a></p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00932/Anya_til_Ibyen__932118y.jpg" alt="" border="0"/></span></p>	
</div>

</div></body></html>
