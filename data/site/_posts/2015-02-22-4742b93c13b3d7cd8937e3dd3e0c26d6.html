---
layout:     post
title: 	    "USA advarer om terrorfare i gigantisk indkøbscenter"
post_author:	    
post_date:	    Sun, 22 Feb 2015 22:16:54 +0100
post_site:	    politiken.dk 
post_link:	    http://politiken.dk/udland/ECE2558405/usa-advarer-om-terrorfare-i-gigantisk-indkoebscenter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
USA's sikkerhedsminister, Jeh Johnson, advarer om en mulig terrortrussel mod 
et af verdens største indkøbscentre.
</p><p>
Besøgende i Mall of America i den amerikanske delstat Minnesota skal udvise 
særlig forsigtighed, siger Johnson i flere interviews med amerikanske medier.
</p><p>
Hans advarsler kommer efter, at den somaliske gruppe al-Shabaab har udsendt en 
video, hvor bevægelsen opfordrer til at foretage angreb på vestlige 
indkøbscentre.
</p><h3>
Udnævner flere terrormål
</h3><p>
Den militante gruppe nævner specifikt Mall of America i Minnesota, Oxford 
Street i London, West Edmonton Mall i Canada og to steder i Paris - Les 
Quatre Temps og Forum des Halles.
</p><p>
»Når som helst en terrororganisation opfordrer til angreb mod et specifikt 
sted, må vi tage det alvorligt«, siger Jeh Johnson til CNN.
</p><p>
Minnesota har et betragteligt antal somaliske indvandrere, og amerikansk 
politi har tidligere været bekymrede for, om der kan ske en radikalisering 
blandt denne gruppe indvandrere, skriver Reuters.
</p><h3>
Specifikke angreb er ikke under opsejling
</h3><p>
Den amerikanske anklagemyndighed siger, at dusinvis af indbyggere fra 
Minneapolis-St. Paul området, mange af dem med somalisk baggrund, siden 2007 
har rejst eller forsøgt at rejse udenlands for at støtte grupper som 
al-Shabaab eller Islamisk Stat.
</p><p>
Den amerikanske sikkerhedsminister understreger, at der ikke er efterretninger 
som tyder på, at der er specifikke angreb under opsejling. Senere tilføjede 
ministeriet for indenlandsk sikkerhed over for tv-stationen CNN, at der ikke 
er grund til at lade være med at tage til Mall of America.
</p><p>
Både det amerikanske indkøbscenter og West Edmonton Mall i Canada oplyser, at 
de har skærpet sikkerheden.
</p><p class=" bl-elem">
Al-Shabaab har taget skylden for det blodige angreb mod indkøbscentret 
Westgate i Kenya i 2013, hvor 67 mennesker blev dræbt.
</p>	
</div>
</div></body></html>
