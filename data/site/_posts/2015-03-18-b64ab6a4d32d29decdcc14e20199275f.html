---
layout:     post
title: 	    "Nationalbankens direktør går til angreb på skæv boligbeskatning "
post_author:	    
post_date:	    Wed, 18 Mar 2015 15:24:10 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2593244/nationalbankens-direktoer-gaar-til-angreb-paa-skaev-boligbeskatning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Loftet over boligejernes ejendomsværdiskatter er ved at vride boligmarkedet så 
meget af led, at Nationalbanken nu direkte opfordrer regeringen til at slå 
hul i loftet og sikre en boligbeskatning, der følger boligpriserne, hvad 
enten de går op eller ned. 
</p><div class="art-quote article-box">
<p class="quote"/>
<blockquote>
<p class="quote-txt">
Det er klart vores holdning, at det vil være hjælpsomt, om boligbeskatningen 
har en stabiliserende effekt på boligpriserne - og ikke det modsatte
</p>
<p class="sender">
Lars Rohde, Nationalbanken 
</p>
</blockquote>
</div><p/><p>
Især i København stiger ejendomsværdierne voldsomt, uden at boligejernes 
ejendomsværdiskatter stiger tilsvarende. Men lave skatter kombineret med 
lave lånerenter kan få boligmarkedet til at koge over i nye boligbobler, 
lyder advarslen fra Nationalbankens direktør Lars Rohde. 
</p><p>
»Vi skal ikke blande os i den præcise udformning af boligskatterne. Det er et 
politisk spørgsmål. Men det er klart vores holdning, at det vil være 
hjælpsomt, om boligbeskatningen har en stabiliserende effekt på 
boligpriserne – og ikke det modsatte«, siger Lars Rohde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2550321/portraet-han-er-kronens-koldblodige-vogter/">Portræt: Han er kronens 
koldblodige vogter </a></p><p>
»Vi har over de seneste to-tre år set en kraftig prisudvikling især på 
markedet for ejerlejligheder i københavn-området, og vi ser tegn på 
begyndende prisstigninger i andre dele af landet. Det er ikke særligt 
udbredt endnu, men med de lave renter er der efter vores opfattelse en 
betydelig risiko for, at vi kommer ind i et selvforstærkende forløb, hvor vi 
eksempelvis ser husholdninger, der køber ny bolig inden de har solgt den 
gamle. Vi frygter også, at det bliver mere almindeligt, at privatpersoner 
begynder at købe lejligheder med henblik på at sælge dem videre på et senere 
tidspunkt. Det er den slags tendenser, der får os til at sige, at der kan 
komme nye bobler. Vi har ikke set dem endnu, men det er den risiko, vi ser, 
og som gør, at vi følger udviklingen tæt«, siger Nationalbankens direktør. 
</p><h3>
Rige boligejere scorer kassen 
</h3><p>
Ejendomsværdiskatten har været låst fast siden 2002, og konsekvensen er til at 
tage og føle på, viser en analyse fra Arbejdernes Landsbank. Den viser 
blandt andet, at en husejer i Gentofte i dag betaler 0,5 procent af boligens 
værdi i ejendomsværdiskat, mens en husejer i Guldborgsund betaler 1 procent 
af boligens værdi i ejendomsværdiskat. 
</p><p>
Eller sagt med et eksempel. Et hus på 130 kvadratmeter i Gentofte, der i 2001 
kostede omkring 2,2 millioner kroner ,vil typisk være steget til omkring 4,3 
millioner kroner i dag. Hvis ejendomsskatten fulgte prisudviklingen skule 
ejeren betale 68.000 i ejendomsværdiskat, men han slipper med at betale 
23.000 kroner. Altså en årlig besparelse på 45.000 kroner. 
</p><div class="art-quote article-box">
<p class="quote"/>
<blockquote>
<p class="quote-txt">
Tidligere rummede boligskatten en progressivitet på samme måde som 
personskatterne - ud fra princippet om, at de bredeste skuldre bærer de 
tungeste byrder ? nu er det lige omvendt
</p>
<p class="sender">
Lone Kjærgaard, Arbejdernes Landsbank 
</p>
</blockquote>
</div><p/><p>
Dermed er det i høj grad boligejerne i de dyre kommuner, der scorer kassen på 
fastfrysningen af ejendomsværdiskatten, lyder meldingen fra Lone Kjærgaard, 
cheføkonom i Arbejdernes Landsbank. Hun peger også på, at fastfrysningen af 
ejendomsværdiskatten har bidraget til, at vi i visse dele af landet, særligt 
i de store byer, har oplevet markante prisstigninger de seneste år: 
</p><p>
»Ejendomsværdiskatten ville – hvis den fungerede som tidligere – have kunnet 
tage toppen af de prisstigninger, vi har set i dele af landet. Det er ikke 
sket. Risikoen er derfor, at priserne stiger endnu mere, end de ville have 
gjort, hvis ejendomsværdiskatten fungerede«, siger hun og tilføjer: 
</p><p>
»Både så den enkelte boligejer og boligkøber ikke skal risikere store udsving 
i prisen på sin bolig, og fordi det samfundsøkonomisk er gavnligt med en 
stabil udvikling i boligpriserne, er det på høje tid at ændre mekanismerne i 
den danske boligbeskatning. Det er et politisk valg, hvor høj 
ejendomsværdiskatten skal være. Men fra et økonomisk perspektiv bør den 
bidrage til at stabilisere boligpriserne – altså stige, når priserne stiger, 
og falde, når priserne falder,« siger Lone Kjærgaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2576595/de-dyre-omraader-bliver-dyrere/">De dyre områder bliver dyrere</a></p><p>
Hun undrer sig over, at vi nu på trettende år har en ejendomsbeskatning, der 
efetr hendes vurdering bryder med helt grundlæggende skatteprincipper. 
</p><p>
»Tidligere rummede boligskatten en progressivitet på samme måde som 
personskatterne - ud fra princippet om, at de bredeste skuldre bærer de 
tungeste byrder – nu er det lige omvendt. Det er nu de smalleste skuldre, 
der bærer de tungeste byrder«, siger hun. 
</p><h3>
Skatteminister: Vi lytter, men vi gør ikke noget 
</h3><p>
Skatteminister Benny Engelbrecht har sendt denne skriftlige kommentar: 
»Nationalbankdirektørens syn er helt i tråd med de økonomiske vismænds 
udmeldinger, som vi jo også lytter til. Ejendomsværdiskattestoppet har 
fjernet en ’automatisk’ stabilisator på boligmarkedet. Det har i et vist 
omfang bidraget til boligboblen i 00’erne. Og vi skal passe meget på, at vi 
ikke kommer til at opleve en ny boligboble«: 
</p><p>
»Regeringen er meget opmærksom på effekten af ejendomsværdiskattestoppet – men 
også på, at det er en del af aftalen om skattereformen fra 2012, at 
ejendomsværdiskatten og skatteværdien af rentefradraget ligger fast til og 
med 2020«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2576588/nu-slaar-boligpriser-i-koebenhavn-rekord-men-ny-boble-er-ikke-paa-vej/">Nu slår boligpriser i 
København rekord, men ny boble er ikke på vej</a></p><p>
Nationalbankens anbefaling af en ny og mere stabiliserende boligbeskatning 
blev præsenteret i går sammen med Nationalbankens kvartalsredegørelse og nye 
vækstprognose for dansk økonomi. 
</p><p class=" bl-elem">
Og her er budskabet anderledes positivt. Det fortsatte fald i olieprisen, en 
svagere kronekurs og de lave renter har sparket så meget gang i det danske 
opsving, at Nationalbanken nu forventer en BNP-vækst på 2 procent i år, 2,1 
procent næste år og 1,8 procent i 2017. 
</p>	
</div>
</div></body></html>
