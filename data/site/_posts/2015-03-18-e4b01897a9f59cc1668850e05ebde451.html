---
layout:     post
title: 	    "V-lokalpolitikere om indvandrerdebat"
post_author:	    
post_date:	    Wed, 18 Mar 2015 22:30:22 +0100
post_site:	    politiken.dk 
post_link:	    http://politiken.dk/indland/politik/ECE2593901/v-lokalpolitikere-om-indvandrerdebat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Bo Nygaard Larsen, byrådsmedlem i Solrød:</b></p><p>
»Jeg synes, debatten er blevet skinger. Der er ingen tvivl om, at vi står over 
for en masse integrationsudfordringer, men det er jo ikke noget nyt. Hvis 
man går ind og tager specifikke befolkningsgrupper og siger, at her er der 
nogen, der laver ballade, og det gælder så alle, så er man med til at 
udstøde en bestemt befolkningsgruppe«. 
</p><p>
»Den retorik, der er kommet frem i Venstre de seneste måneder, er med til at 
forstærke det indtryk, og derfor er det godt, at det bliver sagt imod; 
senest af Kristian Jensen, der gik imod det, Inger Støjberg havde sagt. Det 
er lidt underligt at se i et liberalt parti. Vi har jo et parti i Danmark, 
der varetager de synspunkter – Dansk Folkeparti. Så kan man tale om spin og 
om, at det gælder om at fastholde en bestemt vælgergruppe, men der er jo 
også en grænse for, hvor langt man bør gå. Støjberg er politisk ordfører og 
den, der er mest markant. Men hun ved jo også godt, at hun har en vis 
opbakning til det, hun siger, og det er meget bekymrende, synes jeg«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2593872/v-bagland-debatten-om-indvandrere-er-for-negativ/">V-bagland: Debatten om 
indvandrere er for negativ</a></p><p><b>Poul Egelykke, byrådsmedlem i Vejen:</b></p><p>
»Jeg synes, det er meget farligt. Hvis vi vil have integration her i Danmark, 
skal vi passe på, hvordan vi udtaler os. Jeg kan også se bare i Vejen Byråd, 
at tonen nogle gange bliver næsten hadsk, og det gør integrationen af de 
flygtninge, vi nu engang får, vanskelig. Jeg føler nogle gange, at 
stemningen er i Danmark, som den var før begge verdenskrige. Det bliver så 
nationalistisk, at det ikke er til at klare, og så kommer alle de 
konfrontationer«. 
</p><p>
»Vi har alle sammen et ansvar for, at det kører pænt og ordentligt, og at man 
ikke har mistillid til hinanden på forhånd. Jeg synes, hun (Inger Støjberg, 
red.) er en dygtig politiker, og jeg kan også godt lide, at man har kant. 
Men man skal også tænke på, hvem man rammer. Kristian Jensens linje kan jeg 
lidt bedre lide – den er jeg tættere på. Jeg synes, Kristian Jensen er mere 
en politiker, der går efter at få løst tingene og få noget fornuftigt ud af 
de flygtninge, vi har. Jeg har samme indstilling: at vi skal være gode ved 
dem og tage godt imod dem«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2575067/el-og-radikale-skamroser-kristian-jensen-befriende-fremragende-mere-af-det/">EL og radikale skamroser 
Kristian Jensen: Befriende! Fremragende! Mere af det!</a></p><p><b>Inge Dorte Mandrup, kommuneforeningsformand i Norddjurs:</b></p><p>
»Det, jeg savner, er nogle nuancer i debatten. Jeg kan sagtens forstå, at der 
er noget politisk taktisk i at markere sig på den eller anden kant. Men jeg 
synes, man overser, at det er mennesker, vi taler om. Selvfølgelig er der 
brodne kar blandt indvandrere og flygtninge, men det er der sgu også blandt 
danskere. Så jeg savner meget nogle nuancer – også i mit eget parti, og det 
er blandt andre fra Inger Støjberg«. 
</p><p>
»Jeg kan sagtens forstå, at hun skal markere nogle ting – det handler 
selvfølgelig om noget valgtaktik, men jeg synes, det er uheldige signaler at 
sende over for de mennesker, det handler om. Jeg synes, hendes udmelding om 
biografturen var kikset og ærgerlig, for det kunne lige så godt have været 
unge danske fyre, der var irriterende og kastede med popcorn. Hun bliver 
bare stigmatiserende, fordi det er så tydeligt, at det er, fordi det er 
indvandrere, at hun skriver det. Jeg tror ærligt talt ikke på, at hun ville 
have skrevet det, hvis det i stedet havde været svenske drenge eller drenge 
fra Vejle Boldklub«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2534514/danske-unge-opfoerer-sig-lige-saa-daarligt-i-kirken-som-indvandrere-goer-det-i-biffen/">Danske unge opfører sig lige 
så dårligt i kirken som indvandrere gør det i biffen</a></p><p><b>Michael Gatten, medlem af Borgerrepræsentationen i Kbh.:</b></p><p>
»Jeg kan godt forstå, at nogen står af, når nogle uopdragne børn i en biograf 
pludselig skal gøres dagsordensættende i dansk politik. Om de kommer det ene 
eller andet sted fra, har den ene eller anden hudfarve, eller har den ene 
eller anden religion, det er jeg fløjtende ligeglad med. De opfører sig 
dårligt, og så er der ikke mere i det. At de opfører sig dårligt, gør jo 
ikke, at de skal være dagsordensættende – det er at gøre politik ekstremt 
lavpandet«.
</p><p class=" bl-elem">
»Inger (Støjberg, red.) er god til at sætte dagsordener og er skarp i tonen. 
Det er der nogen, der kan lide. Min egen tilgang – som jeg også synes, at 
Kristian Jensen har – er, at vi ser positivt på folk og det, de kan bidrage 
med. Jeg er ikke ude med riven efter hende (Støjberg, red.) personligt. Jeg 
er ude med riven efter tonen, og jeg synes, at hvis man gerne vil gå efter 
de der lidt letkøbte bemærkninger om, hvor folk kommer fra i verden, så 
findes der andre partier for det. Det hører ikke hjemme i Venstre, synes 
jeg«.
</p>	
</div>
</div></body></html>
