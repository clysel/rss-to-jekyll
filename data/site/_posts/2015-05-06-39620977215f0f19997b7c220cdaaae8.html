---
layout:     post
title: 	    "Klarlund: Sådan spotter du et astmabarn"
post_author:	    
post_date:	    Wed, 06 May 2015 06:00:01 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2604752/klarlund-saadan-spotter-du-et-astmabarn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" href="http://bente.klarlund@pol.dk" target="_blank">bente.klarlund@pol.dk</a></p>
</div>
</div><p>
Simon leger ikke med de andre i frikvarteret. Han hører bestemt ikke til 
blandt fodbolddrengene. Han bevæger sig så lidt som muligt. De andre børn 
synes, han er lidt doven. Han er også lidt tyk. En årvågen idrætslærer 
spotter, at drengen måske lider af astma. Det fører til en 
lungefunktionsundersøgelse, der bekræfter mistanken. Simon bliver sat i 
behandling, og i samarbejde mellem forældrene og idrætslæreren bliver 
drengen stimuleret til at være mere fysisk aktiv. I løbet af et par måneder 
er forandringen tydelig. Simon er mere glad og mere udadvendt. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1656165/klarlund-passiv-ryger-i-hele-barndommen-oeger-risikoen-for-astma/">Klarlund: Passiv ryger i hele 
barndommen øger risikoen for astma</a></p><p>
Hvis symptomerne er meget udtalte, har de voksne i barnets miljø som regel 
ingen problemer med at få mistanke om astma. Men mange børn slås i 
dagligdagen med symptomer, som ikke entydigt signalerer sygdom i luftvejene. 
Et barn med astma trækker ikke vejret normalt. Det kan komme til udtryk på 
mange forskellige måder. Vejrtrækningen kan lyde som en hvæsen, barnet 
hoster måske meget eller bliver let forpustet. Eller det kan simpelthen vise 
sig ved, at barnet, som i Simons tilfælde, undgår fysisk aktivitet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2436950/boern-kan-faa-mareridt-af-astma-medicin/">Børn kan få mareridt af 
astma-medicin</a></p><p>
I Lungenyt kan man læse om Søren, som er 26 år i dag. Han fik konstateret 
astma som barn og blev sat i behandling. Han havde set sine kammerater vokse 
fra deres børneastma, men det skete ikke for ham. Han var vild med mange 
former for sport, men hans astma lagde en dæmper på den fysiske udfoldelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/forbrugerkemi/ECE2419961/flere-parfumerede-produkter-goer-boern-syge/">Flere parfumerede produkter 
gør børn syge</a></p><p>
Drengedrømmen var at blive politibetjent, og Søren søgte derfor ind på 
Politiskolen. Astmadiagnosen medførte, at han skulle have lungerne tjekket, 
men her dumpede han med et brag. Det viste sig, at lungefunktionen var 
elendig, fordi Søren fik astmamedicin i børnedoser. Med den rette dosis er 
lungefunktionen nu normal, og Søren har fået det markant bedre. Planen er, 
at han vil gøre et nyt forsøg på at komme ind på Politiskolen. Lungerne er 
ikke længere en begrænsning for den karriere, han ønsker sig. 
</p><p>
Ifølge Danmarks Lungeforening (lunge.dk) lider hvert femte førskolebarn og 
hvert tiende skolebarn af astma. Astma er den hyppigst forekommende kroniske 
sygdom hos børn, den hyppigste årsag til akut indlæggelse af børn og den 
hyppigste årsag til fast medicinering af børn. Og der er ingen tvivl om, at 
børneastma har både fysiske, psykiske og sociale konsekvenser, vel at mærke 
hvis sygdommen ikke bliver opdaget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2596569/klarlund-skyldfoelelse-hjaelper-ingen-syge-boern/">Klarlund: Skyldfølelse hjælper 
ingen syge børn</a></p><p>
Tidlig opsporing af astma og løbende justering af medicinen baseret på 
lungefunktionsundersøgelser betyder, at astma ikke behøver være en 
begrænsning. Heller ikke inden for idræt. Talrige topatleter har astma og 
vinder internationale mesterskaber. Udfordringen er, at flere skal blive 
opmærksomme på de diskrete symptomer på astma. 
</p><p>
Børn og unge med astma skal ikke skånes. De skal behandles. Med den rette 
behandling og støtte kan børn og unge med astma blive topscorere. 
</p><p><i class=" bl-elem">Kilder:</i></p><p><a class=" bl-elem" target="_blank" href="http://www.lunge.dk">www.lunge.dk</a></p><p class=" bl-elem"><a class=" bl-elem" target="_blank" href="http://www.boernogastma.dk/content/lungenyt-bringer-stor-artikel-om-dansk-b%C3%B8rneastma-centers-forskning">http://www.boernogastma.dk/content/lungenyt-bringer-stor-artikel-om-dansk-b%C3%B8rneastma-centers-forskning</a></p>	
</div>

</div></body></html>
