---
layout:     post
title: 	    "Brevkasse: Sådan vurderer du, om det er det rette tidspunkt at købe sommerhus"
post_author:	    
post_date:	    Mon, 06 Apr 2015 09:01:20 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2615609/brevkasse-saadan-vurderer-du-om-det-er-det-rette-tidspunkt-at-koebe-sommerhus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>En læser skriver:</b></p><p>
Jeg overvejer at købe et sommerhus, men jeg er meget i tvivl om, hvad der kan 
lade sig gøre økonomisk, og hvordan jeg smartest finansierer et eventuelt 
køb. Hvad skal jeg være opmærksom på, både i forhold til selve 
finansieringen og i forhold til de øvrige omkostninger, der er i forbindelse 
med købet – ejerudgift, skatter, forbrug etc?
</p><p>
Og hvordan er reglerne i forhold til udlejning – hvor meget må jeg udleje det, 
og hvordan bliver jeg beskattet af en eventuel fortjeneste?
</p><p><b>Svar:</b></p><p>
Der er mange ting, man skal forholde sig til, inden man beslutter sig for at 
købe sommerhus. 
</p><p>
Priserne er faldet markant, mere end 25 procent på landsplan, siden 
finanskrisen, der er dobbelt så mange huse til salg, og samtidig er renten 
historisk lav. Derfor kan det være fristende at slå til nu. Der er da heller 
ingen tvivl om, at man får betydeligt mere sommerhus for pengene, end man 
gjorde for 8 år siden, da priserne toppede. 
</p><p>
Men inden man beslutter sig for at købe sommerhus, er det vigtigt, at man 
afdækker sine behov. Her er er det vigtigt, at man ikke kun forholder sig 
til, hvad det koster at købe huset, men også hvad det kosterat eje og bruge 
huset.
</p><p>
Derfor bør man forholde sig til følgende 6 punkter, inden man beslutter sig 
for, om man skal købe sommerhus, og hvilken type hus man i så fald går efter.
</p><p><b>Rejsetid og transportomkostninger: </b></p><p>
Det kan være fristende at købe et sommerhus uden for de dyreste områder, og 
der kan umiddelbart være mange penge at spare ved at skulle bruge lidt 
ekstra tid på transport. Men hvis det betyder, at transportomkostningerne er 
høje, kan besparelsen ved selve købet hurtigt blive beskeden eller helt 
forsvinde. 
</p><p>
For eksempel er kontantprisen på et sommerhus på Langeland typisk markant 
lavere end et tilsvarende hus i Nordsjælland, men forskel i 
transportudgifter kan gøre huset på Langeland dyrest i brug. 
</p><p>
Er man for eksempel bosat i København, vil det alene i brændstof og broafgift 
hurtigt koste mere end 900 kroner at køre frem og tilbage til et sommerhus 
på Langeland. Det er en udgift, som kan lægges til de månedlige udgifter, og 
afhængigt af hvor ofte man planlægger at bruge sommerhuset, kan huset på 
Langeland derfor vise sig at være dyrest at holde ferie i. 
</p><p><b>Udlejning:</b></p><p>
Mange sommerhuse udlejes, hvilket kan dække de løbende udgifter helt eller 
delvist, og har man planer om udlejning, er det vigtigt at overveje om 
husets indretning, faciliteter og beliggenhed, gør det attraktivt på 
udlejningsmarkedet. Man skal desuden huske på, at de højeste lejeindtægter 
typisk opnås i de uger, hvor man selv ønsker at kunne bruge sommerhuset og, 
at udlejning slider på sommerhuset.
</p><p>
Lejeindtægter bliver gunstigt beskattet med et bundfradrag på 20.700 kroner, 
hvis man udlejer gennem bureau?(mod normalt 10.400 kroner) og et 
efterfølgende fradrag på 40 procent af den reducerede lejeindtægt. Eventuelt 
overskud ved udlejning beskattes som kapitalindkomst, hvor man frit kan 
vælge mellem to beskatningsmetoder, nemlig bundfradrags- eller 
regnskabsmetoden. Normalt anbefales?bundfradragsmetoden, hvis 
driftsudgifterne ved sommerhuset er relativt små.
</p><p>
På den måde slipper man for at holde øje med de faktiske udgifter ved at have 
sommerhuset. Bruger man i stedet regnskabsmetoden, opnår man fradrag for de?
udgifter, der er direkte forbundet med udlejningen, herunder for eksempel 
udgifter til vedligeholdelse af indbo og inventar. Hvis man bruger 
regnskabsmetoden anbefales det, at man får rådgivning fra en revisor.
</p><p><b>Vedligeholdelse:</b></p><p>
Et sommerhus vil ofte kræve mere vedligeholdelse end et muret helårshus, og 
udgift til vedligeholdelse skal derfor medregnes i de samlede udgifter. Af 
samme grund kan et dårligt vedligeholdt sommerhus også vise sig at være en 
dyr fornøjelse, selv om kontantprisen har været lav. 
</p><p><b>Tilstandsrapport og ejerskifteforsikring:</b></p><p>
Tilstandsrapport er ikke lovpligtig for sommerhuse, men en tilstandsrapport 
kan være en fordel for både køber og sælger. Husets tilstand vurderes af en 
sagkyndig og giver mulighed for, at der tegnes en ejerskifteforsikring, som 
normalt vil friholde sælger fra ansvar for de fejl og mangler ved huset, som 
ikke er umiddelbart synlige og derfor ikke er beskrevet i rapporten. 
Eventuelle synlige fejl og mangler, som beskrives i rapporten, vil normalt 
enten skulle udbedres af sælger eller give anledning til et nedslag i prisen.
</p><p><b>Økonomi og finansiering:</b></p><p>
Køb af sommerhus kan finansieres med en blanding af realkreditlån, banklån og 
udbetaling. 60 procent af sommerhuset kan finansieres med et realkreditlån i 
modsætning til helårshuset, hvor 80 procent af købsprisen kan finansieres 
med et realkreditlån.
</p><p>
Siden slutningen af 2008 år er renten på et fastforrentet lån gået fra knap 
7,5 procent til 2 procent, hvilket betyder, at man som køber i dag kan låne 
1 million kroner til cirka 3.700 kroner om måneden efter skat, hvoraf mere 
end 2.100 kroner er afdrag. Har man friværdi i sin helårsbolig, som man 
bruger til delvis finansiering af sommerhuset, kan man til fulde udnytte det 
lave renteniveau, da man så har mulighed for at optage hele lånet, eller 
langt størstedelen, som et realkreditlån, hvor enten er betydeligt lavere 
end på et banklån.
</p><p><b>Andre udgifter:</b></p><p>
Ud over renter og afdrag på lånet, skal man som sommerhusejer også medregne 
udgifter til vand, el, opvarmning, eventuelt tømning af septiktank, 
grundejerforening med videre. Og så bør man tage højde for stigende 
grundskyld de kommende år. 
</p><p>
Grundskylden vil fortsætte med at stige, indtil den svarer til den offentlige 
vurdering af grunden, og i en del kommuner kan der gå flere år, før det 
sker. Der er derudover en tendens til, at kommuner med mange sommerhuse har 
en relativt høj grundskyldspromille fordi det i modsætning til 
indkomstbeskatning ikke rammer kommunens borgere lige så hårdt.
</p><p>
Når man har gennemgået disse 6 punkter, vil man have en ret klar idé om, 
hvorvidt sommehusdrømmen kan blive til virkelighed. Det allervigtigste er 
dog, at beslutningen tager udgangspunkt i behov, ønsker og økonomi - og ikke 
ses som en investering. Det kan sagtens være, at manpå et senere tidpunkt 
kan sælge sommerhuset med en pæn fortjeneste, men det kan også være, at 
sommerhuset vil være mindre værd, den dag man ønsker at sælge det igen. 
Priserne på sommerhuse er meget konjunkturfølsomme, og selvom vi begynder at 
se en stabilisering i priserne efter flere år med prisfald, er det ingen 
garanti for, at priserne snart igen vil være på vej opad.
</p><p>
Med venlig hilsen 
</p><p class=" bl-elem">
Johan Juul-Jensen, forbrugerøkonom i Nykredit
</p>	
</div>

</div></body></html>
