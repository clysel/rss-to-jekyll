---
layout:     post
title: 	    "Politikere: Femern-aftale skal ikke genforhandles"
post_author:	    Christian Østergaard
post_date:	    Tue, 17 Mar 2015 06:22:00 +0000
post_site:	    ing.dk 
post_link:	    http://ing.dk/artikel/politikere-femern-aftale-skal-ikke-genforhandles-174803
---
<html><body><div><section class="body"><p>Selv om den tyske rigsrevision har opfordret til at genforhandle Femern-aftalen mellem Tyskland og Danmark, er det uvist, om det faktisk vil ske.</p>
			<p>Rigsrevisionen, den såkaldte Bundesrechnungshof, har ifølge den tyske tv-station NDR skrevet opfordringen i en endnu ikke publiceret rapport på baggrund af den 10 mia. kr. store fordyrelse af de tyske landanlæg.</p>
			
			<p>Den type opfordring bliver der normalt lyttet til i Tyskland, vurderer lektor emeritus ved Saxoinstituttet på Københavns Universitet Karl Christian Lammers.<br/><figure class="plugin right zoomable"><img data-original-image="http://ing.dk/sites/ing/files/femern_illu.jpg" src="http://ing.dk/sites/ing/files/styles/w1120_media_right/public/femern_illu.jpg?itok=Vqu_95Tn" alt=""/></figure><aside class="plugin right box"><strong>Fokus på Femern</strong></aside></p>
			<p><strong>25. februar</strong> fremsatte transportministeren lovforslag om den faste forbindelse over Femern Bælt, som skal vedtages inden sommerferien. Derefter skal forligskredsen godkende pris og tidsplan, EU skal tage stilling til støtte, og tyske myndigheder skal give byggetilladelse.</p>
			<p><strong>Den 17,6 km lange</strong> sænketunnel er genstand for stærkt modstridende holdninger: Trafikforskere kan ikke blive enige om trafikprognoserne, økonomer skændes om tilbagebetalingstiden, og tyske miljøaktivister ønsker tunnelen langt væk.</p>
			<p><strong>I en række artikler</strong> op til den politiske vedtagelse forsøger Ingeniøren at give et overblik over, hvad der er op og ned i sagen om Femernforbindelsen.</p>
			<p>Følg med i <a href="http://ing.dk/fokus/femern-forbindelsen">Ingeniørens Femern-fokus</a>.
			<br/>
			»Det er normalt i Tyskland, ligesom i Danmark, at man retter sig efter kritikken fra Bundesrechnungshof eller går i diskussion med dem. Den har ikke i sig selv mulighed for at standse noget, men har til opgave kritisk at forholde sig til finanser i projekter og komme med anbefalinger og kritik ud fra det,« siger han.</p>
			
			<p>Det er imidlertid ikke det indtryk, som politikerne omkring Femernforbindelsen giver. Hverken den tyske transportminister Alexander Dobrindt (CSU) eller hans danske kollega Magnus Heunicke (S) har kommenteret kritikken endnu, men de to ministre diskuterede forbindelsen i fredags og transportministeriet oplyser, at der stadig er opbakning til forbindelsen fra tysk side. Magnus Heunicke vil dog ikke kommentere sagen, så længe der ikke er en officiel udmelding fra den tyske regering.</p>
			<p>Også i delstaten Slesvig-Holsten er der fortsat opbakning omkring forbindelsen. Delstatens transportminister, Reinard Meyer (SPD), vurderer, at forbindelsen ikke står foran en genforhandling.</p>
			
			<p>»Jeg ser ikke en fare for, at holdningen i bundesregeringen ændrer sig,« siger han til det tyske nyhedsbureau <a href="http://www.welt.de/regionales/hamburg/article138465222/Ostsee-Tunnel-auch-nach-Rechnungshof-Kritik-ungefaehrdet.html">DPA</a>.</p>
			<p>Karl Christian Lammers understreger, at det er svært at gisne om udfaldet af ministeriets modtagelse af kritikken, men at det som minimum vil føre til en drøftelse mellem ministeriet og rigsrevisionen.</p>
			
			<p><figure class="plugin right zoomable"><img data-original-image="http://ing.dk/sites/ing/files/magnus_heunicke_alexander_dobrindt_595x394.jpg" src="http://ing.dk/sites/ing/files/styles/w1120_media_right/public/magnus_heunicke_alexander_dobrindt_595x394.jpg?itok=IIw-nq3Y" alt=""/><figcaption>Transportminister Magnus Heunicke (S) mødtes i februar med sin tyske kollega Alexander Dobrindt (CSU). Her slog Dobrindt fast, at de tyske landanlæg ville være forsinket til 2024, men at Tyskland stadig var opsat på at gennemføre projektet. <cite>Foto: Transportministeriet</cite></figcaption></figure><br/>
			Bundesrechnungshof har flere gange tidligere kritiseret store infrastrukturprojekter og deres anbefalinger bliver som regel fulgt. Særlig relevant virker den skandaleombruste planlagte lufthavn ‘Flughafen Berlin Brandenburg Willy Brandt.’</p>
			<p>»Bundesrechnungshof kritiserede i 2014 det store lufthavnsbyggeri i Berlin, som er blevet langt dyrere og kommer til at tage meget længere tid end forudset. I det tilfælde er kritikken blevet fulgt,« påpeger Karl Christian Lammers..</p>
			
			<p>»Med hensyn til de mulige økonomiske overskridelser med Femern Bælt-projektet, kan man forestille sig, at forbundsdagen i det mindste vil tage emnet op på baggrund af kritikken. I Tyskland har en del borgerinitiativer vendt sig mod projektet, og de vil sandsynligvis også finde ny argumentation i kritikken.«</p>
		</section></div></body></html>
