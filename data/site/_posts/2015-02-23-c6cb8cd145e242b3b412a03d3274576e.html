---
layout:     post
title: 	    "Politiklagemyndighed kritiserer betjentes adfærd over for lam mand i kørestol"
post_author:	    
post_date:	    Mon, 23 Feb 2015 12:34:54 +0100
post_site:	    politiken.dk 
post_link:	    http://politiken.dk/indland/ECE2559170/politiklagemyndighed-kritiserer-betjentes-adfaerd-over-for-lam-mand-i-koerestol/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To betjente fra Københavns Politi får kritik af politiklagemyndigheden for 
deres ageren over for en mand i kørestol på Blågårds Plads i april sidste 
år. 
</p><p>
Manden blev væltet om på jorden, overfuset verbalt og efterladt, selv om han 
ikke selv var i stand til at komme op i sin kørestol. 
</p><p>
»Politiklagemyndigheden har ved afgørelsen fundet, at den ene 
polititjenestemands adfærd var særdeles kritisabel, og at den anden 
polititjenestemands adfærd var kritisabel«, skriver <a class=" bl-elem" href="http://www.politiklagemyndigheden.dk/nyheder/pressemeddelelser-nyheder/2015/2/afgoerelse-i-sagen-fra-blaagaards-plads-i-koebenhavn-vedroerende-politiets-adfaerd-over-for-bla-en-person-i-koerestol">Den 
Uafhængige Politiklagemyndighed i en pressemeddelelse.</a></p><p>
»Politiklagemyndighedens afgørelse er truffet efter en samlet vurdering af 
videooptagelserne af episoden og de forklaringer, som vidner, klagerne og 
polititjenestemændene har afgivet«, hedder det videre. 
</p><p>
Episoden med kørestolsbrugeren, Jesper Bertelsen, udspillede sig på Blågårds 
Plads i København natten til 11. april sidste år, hvor en politibetjent 
væltede den lamme mand Jesper Bertelsen ud af hans kørestol, råbte ham ind i 
hovedet og efterlod Bertelsen på jorden, selv om han fortalte, at han ikke 
kunne bevæge halvdelen af sin krop. 
</p><p>
Hændelsen er dokumenteret i flere videooptagelser, og tre vidner har fortalt 
enslydende beretninger om, hvad der skete. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/ECE2262214/betjent-vaelter-handicappet-mand-ud-af-koerestolen-og-efterlader-ham-paa-jorden/">Betjent vælter handicappet mand 
ud af kørestolen og efterlader ham på jorden</a></p><p>
Betjentene havde netop anholdt Jesper Bertelsens kammerat, og Jesper Bertelsen 
råbte stribevis af skældsord efter betjentene. Det fik den ene betjent til 
at gå over mod Jesper Bertelsen og gribe fat i ham og vælte ham ud af 
kørestolen og ned på jorden, mens han råbte af ham. Betjentene forlod 
pladsen, mens den lamme kørestolsbruger stadig lå på jorden. Efterfølgende 
hjalp vidner ham op. 
</p><p>
»Det er på den baggrund Politiklagemyndighedens opfattelse, at 
polititjenestemandens sprogbrug over for manden i kørestolen var ukorrekt, 
idet udtalelser som 'Ved du hvad, du har ikke ret til en skid' og 'Du skal 
holde din kæft' var grove og ikke i overensstemmelse med god 
forvaltningsskik«. 
</p><p>
»Polititjenestemanden gik frem mod og helt hen til manden i kørestolen på en 
måde, som fremstod aggressivt, og polititjenestemandens adfærd var derfor en 
medvirkende årsag til, at manden i kørestolen væltede. Polititjenestemanden 
fortsatte herefter med at råbe ad manden i kørestolen, selvom manden lå på 
jorden og ikke umiddelbart selv havde mulighed for at bevæge sig væk eller 
rejse sig op«, hedder det i pressemeddelelsen fra Den Uafhængige 
Politiklagemyndighed, der også kritiserer betjentene for ikke at have 
hjulpet Jesper Bertelsen op igen. 
</p><p class=" bl-elem">
»Personen blev i stedet efterladt siddende på vejbanen. Polititjenestemændene 
forblev på stedet i i hvert fald tre minutter, der var en rolig stemning, og 
det må have stået polititjenestemændene klart, at personen ikke umiddelbart 
selv kunne rejse sig op«, lyder det i afgørelsen fra Den 
Uafhængige Politiklagemyndighed.
</p>	
</div>
</div></body></html>
