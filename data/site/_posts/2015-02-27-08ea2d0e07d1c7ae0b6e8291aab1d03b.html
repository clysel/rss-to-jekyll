---
layout:     post
title: 	    "Hver femte kræftpatient behandles ikke i tide"
post_author:	    
post_date:	    Fri, 27 Feb 2015 14:10:28 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2566520/hver-femte-kraeftpatient-behandles-ikke-i-tide/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ikke alle danske kræftpatienter kan forvente at blive behandlet lige så 
hurtigt, som Sundhedsstyrelsen anbefaler. 
</p><p>
Ifølge den seneste rapport fra Statens Serum Institut blev 82 procent af alle 
kræftpatienter behandlet til tiden i sidste kvartal i 2014. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2556888/regeringen-vil-forbyde-e-cigaretter-til-unge/">Regeringen vil forbyde 
e-cigaretter til unge</a></p><p>
Tallet er dog reelt set højst sandsynligt en anelse lavere, da Statens Serum 
Institut stadig ikke har registreret alle forløb fra slutningen af 2014. Der 
bliver derfor nok nærmere tale om, at kun tre ud af fire bliver behandlet 
til tiden. 
</p><p>
Det er kritisabelt, mener Leif Vestergaard Pedersen, direktør for Kræftens 
Bekæmpelse. 
</p><p>
»Det er skuffende, at der ikke sker en forbedring i andelen af patienter, som 
kommer i behandling for deres kræftsygdom i tide«, siger han i en 
pressemeddelelse. 
</p><p>
»Der er rigtig mange kræftsyge, som dermed må vente unødig lang tid med at 
komme i behandling«, siger han. 
</p><h3>
Fremskridt siden 2013
</h3><p>
Siden begyndelsen af 2013 er antallet af kræftpatienter, der behandles til 
tiden, steget en anelse. Dengang blev 70 procent behandlet tiden, mens 
tallet nu altså ligger omkring 80 procent. 
</p><p>
Tilbage i efteråret 2007 blev de såkaldte pakkeforløb indført af regeringen og 
Danske Regioner. Planen var at lave forløb, der skulle sikre patienterne 
bedst mulig og hurtigst mulig behandling.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2546036/kraeftens-bekaempelse-forbud-mod-rygning-i-bilen-giver-ingen-mening/">Kræftens Bekæmpelse: Forbud 
mod rygning i bilen giver ingen mening</a></p><p>
I august 2014 kom udspillet 'Jo før - jo bedre' fra regeringen. Det 
skulle i endnu højere grad sikre »tidlig diagnose, bedre 
behandling og flere gode leveår for alle«. 
</p><p>
Hos Kræftens Bekæmpelse har man store forhåbninger til udspillet. 
</p><p class=" bl-elem">
»Vi har stor forventning til, at de ekstra penge snarest omsættes til, at 
flere bliver behandlet for deres kræftsygdom til tiden«, siger Leif 
Vestergaard Petersen. 
</p>	
</div>
</div></body></html>
