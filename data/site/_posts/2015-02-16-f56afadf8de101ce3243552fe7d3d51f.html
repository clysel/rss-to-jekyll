---
layout:     post
title: 	    Prisnomineret forfatter I Grønland er homoseksualitet fortsat et stort tabu 
post_author:	    
post_date:	    Mon, 16 Feb 2015 15:15:26 +0100
post_site:	    politiken.dk 
post_link:	    http://politiken.dk/kultur/boger/ECE2548790/prisnomineret-forfatter-i-groenland-er-homoseksualitet-fortsat-et-stort-tabu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det skabte røre i det grønlandske samfund, da Niviaq Korneliussen udskiftede 
de traditionelle litterære beskrivelser af storslået natur og fangerkultur 
med en voldsom kulturkritik af landets rekorder i druk, misbrug og selvmord. 
</p><p>
Hun havde forventet både de positive og negative reaktioner, der fulgte med 
udgivelsen, men noget undrer hende ved den grønlandske modtagelse. I 
Grønland er det ikke blevet nævnt, at ’HOMO Sapienne’ også handler om 
homoseksualitet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2460574/moed-groenlands-nye-unge-vrede-stemme/">Mød Grønlands nye unge vrede 
stemme</a></p><p>
»Jeg ved ikke rigtigt, hvordan jeg skal tage det. Måske er det, fordi bogen 
handler om så mange forskellige ting, at den lige så godt kunne tage 
udgangspunkt i heteroseksuelle. Men det er nok mere sandsynligt, at 
homoseksualitet fortsat er et så stort tabu i Grønland, at folk ikke er i 
stand til at tale om det«, fortæller hun over telefonen, fra byen 
Nanortalik, hvor hun er vokset op. 
</p><h3>
Lettere at være kvindelig homoseksuel 
</h3><p>
Den danske modtagelse fokuserede netop på, at romanen udstillede homoseksuelle 
grønlænderes elendige vilkår. Politikens anmelder kaldte den endda et 
anklageskrift mod seksuel intolerance i Grønland og kvitterede i øvrigt med 
fem hjerter. 
</p><p><b class="ext-link">LÆS ANMELDELSEN</b><a class="embeddedlink" href="http://politiken.dk/kultur/boger/skonlitteratur_boger/ECE2460048/romandebutant-fortaeller-modigt-om-at-finde-sig-selv-seksuelt-i-nuuk/">Romandebutant fortæller 
modigt om at finde sig selv seksuelt i Nuuk</a></p><div class="art-fakta article-box">
<h4 class="">
Nomineret forfatter</h4>
<h5>
Niviaq Korneliussen</h5>
<div class="fakta-body" data-buildingblock="embedded_factboxlink">
<p><b>Grønlandsk</b> forfatter. Født 27. januar 1990 i Nuuk og opvokset i 
den sydgrønlandske by Nanortalik.
</p><p>
Efter nogle års studier i samfundsvidenskab ved universitetet i Nuuk læser hun 
nu<b> psykologi </b>på Aarhus Universitet.
</p><p>
I 2012 deltog hun i <b>Allatta-novellekonkurrencen</b> for grønlandske unge, 
hvor hendes novelle 'San Francisco' var blandt de ti, der blev udvalgt og 
udgivet i antologien '<b>Ung i Grønland - ung i verden'</b> (2013). 
</p><p class=" bl-elem">
Indstillet til <b>Politikens Litteraturpris for debutromanen 'HOMO Sapienne'</b> 
(2014), skrevet på grønlandsk og genskrevet på dansk af forfatteren.
</p>
</div>
</div><p>
»Fangerkulturen i Grønland sidder meget dybt i befolkningen heroppe, og folk 
har et enormt behov for at vise, at der er stor forskel mellem kønnene. Jeg 
tror, det er derfor, at både de grønlandske homoseksuelle og de mange 
modstandere af homoseksualitet har været helt tavse«, fortæller Niviaq 
Korneliussen. Hun har flere venner, som er blevet udstødt af deres familier 
på grund af deres seksualitet.</p><p>
I hendes roman er det tydeligt, at det generelt er sværest for mænd at være 
homoseksuelle i Grønland. »Små drenge bliver opdraget til ikke at græde. De 
skal være stærke, og der hersker stadig den fordom om homoseksuelle, at de 
er svagelige. Der er kun én mand med i min bog, men han er også den vredeste 
stemme«. 
</p><p>
Som homoseksuel føler hun sig heldig over at være kvinde. Det er en af 
grundene til, at hun har kaldt romanen ’HOMO Sapienne’. På bogomslaget er 
den skæve og feminine bøjning skrevet med gult, mens seksualiteten er 
fremhævet med versaler, ’HOMO Sapienne’. 
</p><h3>
Sjældent at grøndlanske unge læser 
</h3><p>
I Danmark blev romanen modtaget med fantastiske anmeldelser, store 
portrætinterviews, invitationer til debatprogrammer og nu altså også en 
indstilling til Politikens Litteraturpris. 
</p><p>
Stoltheden over at blive taget seriøst i Danmark kan ifølge forfatteren dog 
ikke måle sig med glæden over, at grønlandske unge har taget romanen til 
sig. For selv om Grønland er forblevet tavst omkring seksualiteten, har den 
øvrige sociale kritik vakt enorm opsigt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/interview/ECE2470709/i-groenland-holder-man-kaeft/">I Grønland holder man kæft</a></p><p>
Med forfatterens ord går det ad helvedes til i den grønlandske folkeskole, og 
det er sjældent, at grønlandske unge læser frivilligt. Hvis de da 
overhovedet læser. »Min lillesøster fortalte mig om en utilpasset pige i sin 
10. klasse. Sådan en pige, der ryger i skoletiden. Hun var gået ud fra en 
time for at sætte sig på gangen og læse min bog. Hun fortalte min søster, at 
hun aldrig før havde følt, at problemerne fra hendes liv var blevet 
skildret. Det har virkelig varmet mit hjerte«. 
</p><h3>
At vende sig mod sine egne 
</h3><p>
Det gik op for Niviaq Korneliussen, at grønlandske unge manglede en 
litteratur, der afspejler deres liv, da hun for et par år siden var med i en 
novellekonkurrence i Nuuk. Det var her, hun blev klar over, at det 
litterære, samfundskritiske miljø i Grønland ikke eksisterede. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/fortaelling/ECE2492387/novelle-af-niviaq-corneliussen-oenskeseddel/">Novelle af Niviaq 
Corneliussen: Ønskeseddel</a></p><p>
»Det forfriskende ved min bog er, at jeg vender mig mod mine egne. Der er 
stadig hårdt brug for kritik i Grønland. Jeg tror, det er derfor, de unge 
har taget min bog til sig. Langt de fleste unge i Grønland er fuldstændig 
enige med mig i beskrivelsen af de sociale slagsider«. 
</p><p>
Af samme grund oplever hun det som en enorm ros, når ’HOMO Sapienne’ bliver 
beskrevet som ungdomslitteratur. 
</p><h3>
Slikker røv på danskerne 
</h3><p>
Ganske forventeligt har reaktionerne på romanen ikke kun været positive. 
Niviaq Korneliussen medvirkede i Politikens skriftestol på BogForum sidste 
år. Her blev der optaget en video, hvor hun citerer en rå passage fra bogen: 
</p><p>
»Man er grønlænder, når man er alkoholiker. Man er grønlænder, når man banker 
sin partner. Man er grønlænder, når man mishandler sit barn. Man er 
grønlænder, når har store tanker om sig selv. Man er grønlænder, når man er 
ond«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/tv/kultur/ECE2460532/skriftestolen-man-er-groenlaender-naar-man-banker-sin-partner/">Skriftestolen: »Man er 
grønlænder når man banker sin partner«</a></p><p>
Rigtig mange blev stødt over videoen, og der fulgte adskillelige truende 
hademails. »Folk skriver, at de problemer, jeg skildrer, kun findes i den 
by, jeg er vokset op i. Og at jeg er en kælling, der slikker røv på 
danskerne«. 
</p><p>
Hun har ikke svaret på beskederne, fordi hun er overbevist om, at de er 
skrevet i fuldskab. 
</p><p>
»Jeg ville blive langt mere såret og bange, hvis den kritik kom fra 
reflekterede og uddannede grønlændere. «. 
</p><h3>
Danskernes uvidenhed om Grønland 
</h3><p><i class=" bl-elem">Bliver din næste udgivelse også en social kritik af det grønlandske samfund?</i></p><p>
»Ja. Jeg samarbejder allerede med et forlag. Kritikken af Grønland bliver lige 
så hård, men i mellemtiden er jeg jo flyttet til Danmark. Så jeg kommer også 
til at gå voldsomt til danskerne«. 
</p><p><i class=" bl-elem">Hvad går din kritik af Danmark på?</i></p><p class=" bl-elem">
»Det har overrasket mig, at danskernes uvidenhed om Grønland er så massiv. I 
Danmark ved man ingenting om Grønlands politik, rigsfællesskabet, naturen og 
sproget. Selv om man har en masse fordomme, ved man reelt heller ikke noget 
om de sociale problemer. Danskerne er ikke engang klar over, at deres land 
har været en led kolonimagt i Grønland. Derfor bliver min skønlitteratur ved 
at være samfundskritisk. Der er uendelig mange emner at tage fat på i 
forhold til Grønland og Danmark«. 
</p>	
</div>
</div></body></html>
