---
layout:     post
title: 	    "Flere får statsborgerskab på dispensation"
post_author:	    
post_date:	    Fri, 20 Mar 2015 17:22:46 +0100
post_site:	    politiken.dk 
post_link:	    http://politiken.dk/indland/politik/ECE2597530/flere-faar-statsborgerskab-paa-dispensation/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg har stemt nej i ca. 95 procent af tilfældene
</p>
<p class="sender">
Christian Langballe 
</p>
</blockquote>
</div><p>
Antallet af personer, der får dansk statsborgerskab på dispensation er noget 
nær eksploderet siden valget i 2011. Men hvis flertallet skifter efter næste 
valg, vil andelen meget hurtigt – og vel at mærke uden at lovændringer – 
falde til en brøkdel. 
</p><p>
Det forudser Venstres Jan E. Jørgensen, der sidder i Indfødsretsudvalget. Her 
mødes ordførere fra hvert parti jævnligt og afgør ved simpel 
flertalsafstemning, om hver enkelt dispensationsansøger ud fra sine 
lægeerklæringer og lignende bør have statsborgerskab, selvom vedkommende 
ikke lever op til de normale kriterier. 
</p><p>
Siden valget er antallet af sager, som udvalget behandler, steget kraftigt, og 
ifølge Jan E. Jørgensen har det siden 2011 behandlet og stemt om cirka 3.500 
dispensationsansøgninger, hvor af næsten alle altså har få ja. 
</p><p>
»De to fø<span class="img-contimg-fl-left"><img class="image inlineLightBox" src="http://multimedia.pol.dk/archive/00922/Jan_E__J_rgensen__V_922622v.jpg" alt="" border="0"/><span class="caption"><span class="f-img-caption">Statsborgere. 
</span>Venstres Jan E. Jørgensen vil reducere antallet af personer, der får dansk statsborgerskab på grund af dispensation. Foto: Pr-foto.</span></span>rste 
år efter valget lå det på de der to-tre hundrede sager om året, der blev 
behandlet, og som fik dispensation. Men så har det eksploderet, så der de 
seneste to måneder er der blevet behandlet næsten 900 sager«, siger han og 
tilføjer, at stort set alle har fået ja på grund af det røde flertal i 
udvalget. 
</p><p>
Stigningen bekræftes af flere ordførere, og den gør, at flere 
indfødsretsordførere er begyndt at medbringe de mange bilag i flyttekasser, 
når de går til møder i Indfødsretsudvalget for at stemme. 
</p><h3>
Radikale siger ja til stort set alle 
</h3><p>
Afstemningerne i udvalget er fortrolige, men ifølge Jan E. Jørgensen stemmer 
hans parti ja til cirka hver fjerde dispensationsansøgning, og det samme 
gælder ifølge ham de andre borgerlige partier. Omvendt stemmer 
regeringspartierne samt Enhedslistens og SF's indfødsretsordførere ifølge 
flere kilder ja til stort set samtlige dispensationsansøgninger, og dermed 
glider næsten alle dispensationsansøgninger med det nuværende flertal 
igennem. 
</p><p>
»I stort set alle dispensationssager siger vi ja, fordi i og med at de kommet 
der til at blive forelagt for udvalget, så har de jo været igennem en 
markant screening i Indfødsretskontoret«, siger den radikale 
indfødsretsordfører, Marlene Borst Hansen. 
</p><p><b class="ext-link">DEBATINDLÆG FRA STUDERENDE</b><a class="embeddedlink" href="http://politiken.dk/debat/debatindlaeg/ECE2517675/jeg-braender-for-at-blive-dansk-statsborger-men-hvorfor-skal-der-gaa-saa-lang-tid/">Jeg brænder for 
at blive dansk statsborger, men hvorfor skal der gå så lang tid? </a></p><p>
Men da et eventuelt nyt borgerligt flertal også vil afspejle sig i 
Indfødsretsudvalgets sammensætning, vurderer Jan E. Jørgensen, at det 
samlede antal dispensationer vil rasle ned. 
</p><p>
»Hvis tempoet fra de seneste måneder fortsætter, vil det være 4-5000 
dispensationer, der gives årligt. Men det antal vil blive reduceret til 
1.000 eller måske endda under, hvis flertallet skifter«, vurderer han. 
</p><p>
Og det bliver i hvert fald ikke Dansk Folkepartis indfødsretsordfører, 
Christian Langballe, der holder ja-andelen oppe. 
</p><p>
»Jeg har stemt nej i ca. 95 procent af tilfældene«, anslår Langballe, og fra 
Liberal Alliance bekræfter indfødsretsordfører Leif Mikkelsen, at han 
stemmer nej til omkring 90 af tilfældene, hvis ansøgerne ikke er 
selvforsøgende og har modtaget danskundervisning. 
</p><h3>
PTSD kan give dispensation 
</h3><p>
Når antallet af sager, som Indfødsretsudvalget behandler, er steget markant, 
skyldes det ifølge den radikale Marlene Borst Hansen, at regeringen har 
indført, at den psykiske lidelse posttraumatisk stress (PTSD) også skal være 
en gyldig anledning til, at dispensationsansøgere kan få prøvet deres sag i 
i udvalget hos politikerne. Under den tidligere VK-regering skulle 
PTSD-begrundelser for dispensationsansøgninger ganske enkelt sorteres fra i 
det såkaldte Indfødsretskontor. 
</p><p>
»Der er markant flere sager i og med, at PTSD er blevet en diagnose, som man 
kan få dispensation ud fra. Det kunne man jo ikke før«, siger Borst Hansen 
og tilføjer, at hun undrer sig over, at Venstremanden Jan E. Jørgensen 
allerede nu kan forudsige, hvor stor en andel han vil stemme på fremtidige 
møder i udvalget efter næste valg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2460014/mette-f-undersoeger-laegeerklaeringer-ved-statsborgerskab/">Mette F. undersøger 
lægeerklæringer ved statsborgerskab</a></p><p>
»Det her handler om mennesker og enkelte individer med tunge sager, og jeg 
synes da, det er bekymrende, at han på forhånd kan sige, at i fremtiden skal 
man regne med, at af de her mennesker, som han overhovedet ikke kender på 
nuværende tidspunkt, vil han give tre fjerdedele afslag«, siger hun. 
</p><p>
SF's indfødsretsordfører, Karina Lorentzen, bekræfter også, at hendes parti 
generelt stemmer ja, men hun tilføjer: 
</p><p class=" bl-elem">
»I det hele taget synes jeg, det er et problem, at vi politikere sidder og 
sagsbehandler det her. Jeg er ikke ekspert i lægeerklæringer, men alligevel 
sidder jeg med meget svære materialer på folks diagnoser, men har reelt ikke 
indsigt til at vurdere det, hvis man skal være helt ærlig, Jeg er jo bare 
lægmand«. 
</p>	
</div>
</div></body></html>
