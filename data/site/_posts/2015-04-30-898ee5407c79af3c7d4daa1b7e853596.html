---
layout:     post
title: 	    "Næsten to millioner cykler med defekte forhjul trækkes tilbage"
post_author:	    
post_date:	    Thu, 30 Apr 2015 11:28:06 +0200
post_site:	    politiken.dk 
post_link:	    http://politiken.dk/forbrugogliv/forbrug/forbrugersikkerhed/ECE2649349/naesten-to-millioner-cykler-med-defekte-forhjul-traekkes-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det store amerikanske cykelfirma Trek tilbagekalder næsten en million cykler i 
USA og Canada og omkring 700.000 i Europa, efter at firmaet har opdaget en 
fejl, der har sendt flere cyklister i jorden og i et enkelt tilfælde har 
lammet en person. 
</p><p>
Det er det amerikanske Consumer Product Safety Commission, der svarer til den 
danske Sikkerhedsstyrelsen, der advarer ejere af Trek-cykler mod en defekt i 
forhjulets konstruktion, der pludselig kan blokere forhjulet under kørslen. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/biler/ECE2480277/luksusbiler-tilbagekaldt-med-alvorlige-fejl/">Luksusbiler tilbagekaldt med 
alvorlige fejl</a></p><p>
Det amerikanske firma, Trek Bicycle Corporation, der får cyklerne lavet i Kina 
og Taiwan, har rapporteret om mindst tre ulykker. Én endte med en lammelse, 
én cyklist fik kvæstelser i ansigtet, og én hændelse resulterede i et 
brækket håndled. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/0_Figure1_Trek_932443w.jpg" alt="" border="0"/><span class="caption"><span class="f-img-caption">defekt. 
</span>Håndgrebet set i lukket og åben tilstand. Hvis det kan åbnes mere end 180 grader, skal det skiftes hos forhandleren.</span></span></p><p>
Fejlen drejer sig om den låsemekanisme, der holder hjulet spændt fast til 
forgaflen. Låsens drejegreb, som man skruer fast med håndkraft, kan blive 
fanget i cyklens bremseskive på forhjulet og blokere hjulet, eller hjulet 
kan falde af. 
</p><p>
Det kan ske, hvis håndgrebet ikke er rigtigt justeret, eller det ikke spændes 
fast, hedder det i en pressemeddelelse fra det amerikanske firma. 
</p><p>
De defekte cykeldele sidder på cykler, der er blevet solgt hos amerikanske, 
canadiske og europæiske cykelhandlere fra 1999 til 2015. 
</p><p>
Forbrugere opfordres til ikke at køre på cyklerne, men indlevere dem til 
forhandleren, hvor de er købt, hvor den defekte del vil blive skiftet ud på 
producentens regning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2446554/styrelse-advarer-gasalarm-kan-give-doedeligt-stoed/">Styrelse advarer: Gasalarm kan 
give dødeligt stød</a></p><p>
Tilbagetrækningen omfatter ifølge Consumer Product Safety Commission alle 
Trek-modeller, som er udstyret med en skivebremse på forhjulet og en sort 
eller sølvfarvet såkaldt quick release til forhjulet. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/0_Figure2_Trek_932472a.gif" alt="" border="0"/><span class="caption"><span class="f-img-caption">Håndgrebet 
</span>fanget i skivebremsen.</span></span>
Trek-modeller med et håndgreb, der ikke kan åbnes mere end 180 grader, er ikke 
omfattet af tilbagekaldelsen. 
</p><p class=" bl-elem">
Politiken har spurgt Trek Danmark, hvor mange cykler, der er involveret i 
tilbagetrækningen i Danmark, men firmaet er endnu ikke vendt tilbage. 
</p>	
</div>

</div></body></html>
