---
layout:     post
title: 	    "Apples nye MacBook har kun ét hul i siden"
post_author:	    
post_date:	    Wed, 11 Mar 2015 12:58:29 +0100
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2581909/apples-nye-macbook-har-kun-t-hul-i-siden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da Apple mandag afholdt deres store presse-event, var det allermest Apple 
Watch, der var fokus på. Men firmaet afslørede også en helt ny MacBook, der 
har en række nye, innovative tiltag ombord. Og særligt en af dem har delt 
vandene efter annonceringen. 
</p><p>
Den nye MacBook har fokus på design. Det er ikke ligefrem noget nyt for Apple, 
men firmaet er virkelig gået hele vejen, når det gælder designet af den nye 
computer. Det betyder blandt andet, at Apple har gjort op med alle de 
huller, der traditionelt sidder i siden på en bærbar computer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2580420/danmark-snydes-for-apple-watch-i-foerste-omgang/">Danmark snydes for Apple Watch 
i første omgang</a></p><p>
Disse porte bruger vi typisk til alt fra USB-tilslutninger til opladning af 
maskinens batteri. Hvis man skal sætte en skærm til computeren, kan det 
f.eks. ske via en HDMI-udgang eller en af de nyere porte, der kaldes Mini 
Displayport- eller Thunderbolt-porte. Men på den nye MacBook sidder der kun 
én port, der skal klare det hele. 
</p><p>
Den nye port er en såkaldt USB C-port. Det er den seneste udvikling af 
USB-standarden, og der er tale om et kæmpe spring fremad i USB-teknologiens 
udvikling. Den nye port-type kan overføre data med hastigheder op til 10 
Gbps. Det er dobbelt så hurtigt som de USB 3.0-porte, der sidder i de fleste 
computere i dag og 20 gange så meget som USB 2.0, som er den mest udbredte 
standard. 
</p><p><b>Ladestikket er væk<br/></b>Den høje hastighed betyder også, at USB C kan bruges i stedet for de 
føromtalte skærmkabler. Det vil formentlig også glæde mange, at det er lige 
meget, hvilken vej, du vender stikket. Men hvad der måske er endnu mere 
interessant er, at den kan levere op til stikket kan levere 5A strøm med op 
til 100 W effektivt forbrug (3A for USB C-kabler). Det betyder, at USB C 
også kan bruges som ladekabel til laptops. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/ECE2581495/prisstigning-faar-danskerne-til-at-hamstre-iphone-6/">Prisstigning får danskerne til 
at hamstre iPhone 6</a></p><p>
Og det er netop, hvad Apple har gjort med den nye MacBook. Faktisk har de 
samlet alting i et enkelt stik, såvel opladning som skærmtilslutning, 
tilslutning af printere, USB-nøgler og alt andet i det samme stik. Det er 
smart ud fra et design-synspunkt. Men er det smart ud fra et praktisk 
synspunkt? 
</p><p>
Det er der delte meninger om. En af tech-nyhedssitet The Registers 
stjerneskribenter, Andrew Orlowski antyder, at Apple må have været »fulde« 
eller »på syre«, da de tog beslutningen om at droppe en dedikeret port til 
opladning. Det betyder nemlig, at man skal købe en adapter, hvis man gerne 
vil f.eks. lade op OG have en ekstern USB-harddisk tilkoblet samtidig. Og 
sådan én koster 679 kr. 
</p><p><b>Farvel til Apples egne stik?<br/></b>Websitet The Verge er derimod begejstrede, og mener at Apples valg af den 
nye USB C-standard kan betyde enden på firmaets egne, proprietære stik såsom 
Lightning (som sidder i bunden af iPhone og iPad) og Thunderbolt (der er 
Apples version af Mini Displayport-standarden). 
</p><p>
Den nye MacBook er blot 13,1 mm tyk på det tykkeste sted, fås i de samme 
farver som iPhone 6 (Guld/Sølv/Sortgrå), og vejer kun 900 gram. Ifølge Apple 
kan den klare 9 timer på batteriet, hvis man er på nettet hele tiden, og den 
har en skærm med en høj opløsning på 2304 x 1440 pixels. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/ECE2580372/efter-iphone-og-ipad-kommer-nu-apple-watch/">Efter iPhone og iPad kommer nu 
Apple Watch</a></p><p>
Tastaturet er helt nyudviklet, baseret på en ny tastemekanisme, der gør 
tastning mere præcis og behagelig. Touchpad’en på den nye MacBook er også 
noget helt specielt, for man kan nemlig trykke hårdt eller blødt for at opnå 
forskellige funktioner. 
</p><p>
Den såkaldte Taptic-teknologi betyder derudover, at touchpad’en giver 
'modstand', når man ruller musen henover et element på skærmen. Det betyder 
at man vil kunne mærke det fysisk, når man f.eks. trykke på en knap på en 
website eller klikke på et ikon. 
</p><p class=" bl-elem">
Den nye MacBook bliver tilgængelig i Danmark 10. april og priserne starter ved 
11.299 kroner. 
</p>	
</div>
</div></body></html>
