---
layout:     post
title: 	    "Problemerne er væltet ned over imødeset tryllepremiere"
post_author:	    
post_date:	    Mon, 23 Feb 2015 13:08:14 +0100
post_site:	    politiken.dk 
post_link:	    http://politiken.dk/kultur/scene/ECE2558833/problemerne-er-vaeltet-ned-over-imoedeset-tryllepremiere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Alcina af G. F. Händel. </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p>
Iscen.: Francisco Negrin. 
</p><p>
Scen.: Louis Désiré. Nicole Heaston(Alcina), Itziar Lesaka (Ruggiero), 
Ruxandra Donose (Bradamante), Anke Briegel (Morgana), Marius Roth 
Christensen (Oronte), Wojtek Gierlach (Melisso), Maren Myrvold (Oberto), 
Jakob Zethner (Astolfo). 
</p><p>
Concerto Copenhagen. Musikalsk ledelse: Lars Ulrik Mortensen. 
</p><p class=" bl-elem">
Det Kongelige Teater, Gamle Scene. Til 14. marts. 
</p>
</div>
</div><p>
Det er lidt af et lotteri at sætte opera op i Danmark i februar måned. Vinter 
æder sjæle op, men kroppene må også tage nogle tæsk. 
</p><p>
Sangere bliver syge, og ved premieren på Händels ’Alcina’ i weekenden havde 
begge aftenens vigtigste stemmer måttet kapitulere. Sopranen Inger 
Dam-Jensen skulle have sunget Alcina, men måtte melde forfald. Hun kom ikke. 
</p><p>
Mezzosopranen Tuva Semmingsen, der skulle have sunget Ruggiero, havde trods 
sygdom ladet sig fragte ind til første akts stumme flyveture, hvor hun 
ophængt i stålwirer var med til at gøre aftenen spektakulær. Men hun sang 
ikke en tone og forsvandt fra scenen, så snart luftturene var overstået. 
</p><p>
Alcinas parti blev i stedet varetaget af amerikanske Nicole Heaston, der slet 
og ret reddede aftenen. Nicole Heaston var i forvejen sat på til at dele 
partiet med Inger Dam-Jensen, og amerikaneren er en stjerne i rollen. 
</p><p>
Hun sang også Alcina ved premieren på Francisco Negrins opsætning i Oslo i 
februar sidste år, og igen denne gang leverede hun cremet, fri, ren og 
fokuseret vokalkunst. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/teateranmeldelser/ECE2554861/cirque-du-soleil-er-en-velsmurt-underholdningsmaskine/">Cirque du Soleil er en 
velsmurt underholdningsmaskine</a></p><p>
Produktionen er et samarbejde mellem operahusene i Oslo og København, og i 
Oslo oplevede jeg for et år siden Tuva Semmingsen som en dejlig og 
selvsikker Ruggiero. 
</p><p>
Som alternativ var den snublende hektiske basker Itziar Leseka, som hun denne 
gang deler partiet med, langtfra noget match. Heller ikke, selv om hun 
spillede særdeles barsk i bukserollen. 
</p><p>
Kombineret med et cast, der i de øvrige partier ikke bød på rigtig spændende 
stemmer, blev en af sæsonens mest imødesete operapremierer en halv 
skuffelse. 
</p><h3>
En kvindelig Darth Vader 
</h3><p>
Det Kongelige Teater havde en af sine største succeser i nyere tid, da de i 
2002 satte Händels ’Julius Cæsar’ op i en iscenesættelse af netop Francisco 
Negrin, som lod kontratenorstjernen Andreas Scholl brillere som Cæsar – og 
som i øvrigt havde Inger Dam-Jensen som en dejlig Kleopatra. 
</p><p>
Barokorkestret Concerto Copenhagen spillede, publikum og anmeldere elskede 
det, og lige siden har det stået på Den Kongelige Operas to do-liste at 
fortsætte med at levere saftig og sprød Händel med Concerto Copenhagen på 
barokinstrumenter i graven. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/teateranmeldelser/ECE2549419/the-black-rider-paa-betty-nansen-er-legende-og-gennemmusikalsk/">'The Black Rider' på Betty 
Nansen er legende og gennemmusikalsk</a></p><div class="art-quote article-box">
<p class="quote"/>
<blockquote>
<p class="quote-txt">
Nicole Heaston kommer hele vejen rundt om rollen som hård og ond, men indeni 
blød og sårbar heks
</p>
</blockquote>
</div><p>
Händels operaer er i den grad barokkunst, og 1700-tallets barokopera levede af 
to ting: Overdådige sangerpræstationer og overdådige teatereffekter. Det 
sidste leverer Francisco Negrin og hans hold også denne gang udmærket og på 
nutidige præmisser i en opsætning, der lægger vægt på det skuespilmæssige 
flow.</p><p>
Faktisk formår Negrin at holde magien kørende gennem de fulde fire timer, 
operaen, inklusive to pauser, varer, og en væsentlig del af hemmeligheden 
er, at Nicole Heaston kommer hele vejen rundt om rollen som hård og ond, men 
indeni blød og sårbar heks. 
</p><p>
Denne troldkvinde lever af at lokke mænd til sin magiske ø, hvor hun muntrer 
sig med dem, til hun er træt af dem. Så tryller hun dem om til sten eller 
dyr og holder dem indespærret i bure. Hun er i virkeligheden affældig og 
vansiret, men hun har gemt sine sår og sin skaldede isse bag panser og 
plade. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/ECE2548937/anmeldelse-fra-hamburg-i-1990-hylder-tom-waits-billige-varit/">Anmeldelse fra Hamburg i 1990 
hylder Tom Waits' billige varité</a></p><p>
Som en kvindelig pyntesyg udgave af Darth Vader lader hun ikke verden se sine 
ar. Det, hun viser frem, ligner til gengæld en million, og mændene er 
tossede med hende. En efter en er de gået i fælden, og med dygtige muskuløse 
dansere med dyrehoveder udnytter forestillingen trylleelementerne. 
</p><p/><p>
Den snu Alcina kæler for Ruggiero, mens hun fodrer ham med tryllestøv, der gør 
ham blind for hendes bedrag, og Händel er mere end generøs med smukke arier 
i denne opera. Men med et lineup af ikke sådan rigtig interessante stemmer 
bliver ariestrømmen en lidt lang affære. 
</p><p>
Ruxandra Donoses Bradamante og især Marius Roth Christensens Oronte klædt ud 
som tatoveret monsterhjerne (også han er en genganger fra premieren sidste 
år i Oslo) var blandt de bedre. Men ingen er på Nicole Heastons niveau. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/teateranmeldelser/ECE2557202/udfordrende-performance-taender-koedets-revolutionaere-ild/">Udfordrende performance tænder 
kødets revolutionære ild</a></p><div class="art-quote article-box">
<p class="quote"/>
<blockquote>
<p class="quote-txt">
De hvide magiske kræfter får langsomt, men sikkert gjort Alcina 
uskadelig
</p>
</blockquote>
</div><p>
De hvide magiske kræfter får langsomt, men sikkert gjort Alcina uskadelig, og 
operaen ender godt. De forheksede fanger frigives, og den plagede Oronte får <i>sin 
</i>lunefulde heks, Morgana.</p><p>
Concerto Copenhagen bredte händeltæppet ud. De har nået en international 
standard målt mod dengang, ikke mindst hornene kæmpede med ’Julius Cæsar’. 
</p><p>
Men Händels historie og kærlighedens og fornuftens sejr over trolddom og 
dyriske instinkter kom sangligt set ujævnt fra start på Gamle Scene. 
</p><p>
Heldigt, at Heaston reddede titelpartiet, men trist, at der ikke er kælet 
ordentligt for hele castet. Og så god bedring til Tuva Semmingsen! Det var 
heroisk gjort, at den sygemeldte sanger kom og gennemførte den 
luftakrobatik, der er med til at gøre Francisco Negrins iscenesættelse 
spektakulær, inden hun blev sendt hjem igen til kamilleteen. 
</p><p class=" bl-elem">
Men hun var hårdt savnet på den vokale side af en opera, der i den grad skal 
leve af sine vokale lækkerier. 
</p>	
</div>
</div></body></html>
