---
layout:     post
title: 	    "Politiet nedkæmper al-Shabaab på hotel: 10 er dræbt"
post_author:	    
post_date:	    Fri, 27 Mar 2015 19:45:02 +0100
post_site:	    politiken.dk 
post_link:	    http://politiken.dk/udland/ECE2607923/politiet-nedkaemper-al-shabaab-paa-hotel-10-er-draebt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Somaliske specialstyrker har stormet et hotel i hovedstaden Mogadishu, hvor 
militante fra al-Shabaab tidligere i dag angreb med bombe og tunge våben.
</p><p>
De militante indtog det populære hotel Maka al-Mukaram umiddelbart efter en 
bombesprængning fredag eftermiddag.
</p><p>
Efter flere timers ildkamp mellem sikkerhedsstyrkerne og de militante har 
regeringssoldaterne igen kontrol over hotellet, oplyser myndighederne.
</p><p>
» Alle gerningsmændene er dræbt, og situationen er under kontrol. 
Regeringsstyrkerne trængte ind i bygningen, og de har styr på det«, siger 
Mohamed Hassan fra sikkerhedsstyrkerne til nyhedsbureauet AFP.
</p><p>
Mindst 10 personer er dræbt ifølge myndighederne, som også fortæller, at de 
militante holdt gæster fanget på hotellet.
</p><p>
Blandt andre Somalias ambassadør i Schweiz er dræbt, bekræfter en 
sikkerhedskilde over for det franske nyhedsbureau.
</p><h3>
Et dundrende brag
</h3><p>
Vidner hørte et dundrende brag tæt ved indgangen til hotellet, da de bevæbnede 
mænd angreb stedet.
</p><p>
»Militante fra al-Shabaab befinder sig på bygningens tag og inde på hotellet. 
De militante har nu fuld kontrol over hotellet«, sagde politiofficer Ismail 
Olow kort efter angrebet.
</p><p>
Politiofficeren bekræftede, at "der var folk fra regeringen" i 
bygningen.
</p><p>
Eksplosionen foran bygningen var formentlig forårsaget af en bilbombe. I hvert 
fald har et Reuters-vidne set to bombede biler foran hotellet og mindst en 
dræbt.
</p><p>
Ingen har taget skylden for angrebet, men al-Shabaab har mange gange tidligere 
stået bag angreb på hoteller i hovedstaden.
</p><p>
Det er kun en måned siden, at al-Shabaab senest bombede et hotel i Mogadishu.
</p><p>
Dengang blev mindst 25 meldt dræbt, og bygningen fik massive skader.
</p><p class=" bl-elem">
Blandt andre Somalias vicepremierminister og landets transportminister var 
blandt de tilskadekomne ved angrebet.
</p>	
</div>
</div></body></html>
