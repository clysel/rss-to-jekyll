---
layout:     post
title: 	    "SAS-personale går ikke på vingerne i dag"
post_author:	    
post_date:	    Sat, 28 Feb 2015 17:53:40 +0100
post_site:	    politiken.dk 
post_link:	    http://politiken.dk/rejser/nyheder/ECE2568087/sas-personale-gaar-ikke-paa-vingerne-i-dag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Bolden ligger hos SAS«. Så klar er meldingen fra repræsentant for 
kabinepersonalet, Jean Pierre Schomburg, efter SAS-personalet i eftermiddag 
har afvist at genoptage arbejdet. 
</p><p>
SAS har ellers sammen med fagforeningen for kabinepersonalet, Cabin Attendants 
Union (CAU), holdt møde, hvor de blev pålagt at stoppe den 
overenskomststridige arbejdsnedlæggelse og genoptage arbejdet. Men de sidder 
beskeden overhørig. 
</p><div class="art-fakta article-box">
<h4 class="">
Striden</h4>
<div class="fakta-body" data-buildingblock="embedded_factboxlink">
<p>
Det handler striden mellem SAS-ledelsen og medarbejderne om: 
</p><ul><li class=" bl-elem">SAS har de senere år måttet endevende forretningen, for at finde områder hvor 
der kunne spares penge. Faktisk har selskabet i alt fremlagt syv 
spareplaner siden 2005.</li></ul><ul><li class=" bl-elem">I forbindelse med årsregnskabet for 2013/14 fremlagde SAS' topchef, Rickard 
Gustafson, i december en spareplan, der skal lette selskabet for 
udgifter for 1,6 milliarder kroner frem mod 2017.</li></ul><ul><li class=" bl-elem">Samtidig kunne SAS præsentere et underskud for regnskabsåret på 545 millioner 
kroner.</li></ul><ul><li class=" bl-elem">Som en del af spareplanen købte SAS selskabet Cimber for 20 millioner kroner, 
og planen er, at det nye datterselskab skal stå for en del af SAS' 
regionale flyvninger fra 1. marts.</li></ul><ul><li class=" bl-elem">Det kan SAS spare penge på, fordi de ansatte i Cimber har en overenskomst, der 
er billigere og enklere for selskabet end personalet i moderselskabet.</li></ul><ul><li class=" bl-elem">SAS vil blandt andet overflytte omkring 140 af fagforeningen CAU's medlemmer 
til det nye selskab fra 1. marts. De får altså ny arbejdsgiver og 
formentlig ændrede vilkår på sigt.</li></ul><p class=" bl-elem">
Kilde: Ritzau
</p>
</div>
</div><p>
SAS forventede ellers, at de efter et møde med CAU's hovedforbund FTF, ville 
få kabinepersonalet til at gå tilbage på arbejde fra klokken 14.30 i 
eftermiddag, men de ansatte fortsatte deres faglige møde og har senest 
klokken 16.45 givet SAS den kolde skulder. </p><p><b class="ext-link">LÆS ARTIKEL</b><a class="embeddedlink" href="http://politiken.dk/rejser/nyheder/flyoglufthavne/ECE2566361/sas-tjek-din-sms-hvis-du-skal-ud-at-flyve/">SAS: Tjek din sms, hvis du skal 
ud at flyve</a></p><h3>
Nej til at gå på arbejde 
</h3><p>
Næstformand i CAU Jean Pierre Schomburg fortæller, at dagens møde ikke 
handlede om at forhandle overenskomst eller om den konkrete tvist mellem SAS 
og personalet, men at man ud fra de gældende regler om konflikt på 
arbejdsmarkedet er mødt op sammen med hovedforbundet til møde med SAS og 
arbejdsgiverforeningen. 
</p><p>
»Vi er blevet pålagt at bede medlemmerne om at genoptage arbejdet, og det har 
vi gjort. Jeg kommer lige fra Hilton (hotel ved siden af lufthavnen, red.), 
og jeg sagde klart, at jeg ville opfordre dem til at få tilbage til arbejde 
øjeblikkeligt«. 
</p><p>
Årsagen til konflikten er flytningen af 147 personaler fra SAS-kontrakt til en 
ny kontrakt. Da SAS købte Cimber i december, fik selskabet adgang til en 
billigere overenskomst, end den man har med sit eget kabinepersonale og 
flytningen af personale til Cimber-kontrakt skal hjælpe SAS med at vende 
underskud til overskud. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/arbejdsmarked/ECE2566340/kabinepersonalet-i-sas-har-nedlagt-arbejdet/">Kabinepersonalet i SAS har 
nedlagt arbejdet</a></p><p>
SAS fastholder, at overflytningen kun medfører få reelle ændringer for de 
ansatte, men den køber næstformanden ikke. 
</p><p>
»Hvis det her kun er en lille ændring, så forstår jeg ikke det her menageri, 
vi er igennem. Så forstår jeg ikke, at SAS gambler. Vi vil gerne have lavet 
en aftale«, siger Jean Pierre Schomburg. 
</p><div class="art-fakta article-box">
<h4 class="">
Her kan du klage over rejsen</h4>
<div class="fakta-body" data-buildingblock="embedded_factboxlink">
<p class=" bl-elem"><i class=" bl-elem">Kilde: Forbrugerrådet Tænk</i></p>
</div>
</div><p>
Han fortæller desuden af kabinepersonalet er ved godt mod, og at de ikke vil 
finde sig i den behandling, de har fået af arbejdsgiverne i forhandlingerne 
hidtil. </p><p>
»Løsningen ligger ene og alene hos SAS nu. Jeg kan ikke forstå, at jeg ikke 
har mødt nogle repræsentanter fra SAS' ledelse. Jeg har siddet klar hele 
dagen i går og det meste af natten - på nær i to timer, hvor jeg tillod mig 
at få lidt søvn. Jeg har været tilgængelig hele dagen og overholdt min del, 
og jeg kan ikke forstå, hvor SAS er henne i det her spil. At de ikke vil 
løse denne her konflikt. Det er mig helt uforståeligt med alle de 
passagerer, der står i luftthavnen og venter på at komme ud at flyve«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2566380/sas-strejke-saadan-er-du-stillet/">SAS-strejke: Sådan er du 
stillet</a></p><p>
Men fra SAS lyder det via informationschef Trine Kromann-Mikkelsen, der 
udtalte sig til TV 2 News, at man ikke vil forhandle, så længe personalet 
fastholder arbejdsnedlæggelsen. 
</p><p>
Forhandlingerne om en overenskomst i SAS’ datterselskab Cimber brød sammen 
onsdag aften, og det fik fredag morgen kabinepersonalet i SAS til at 
nedlægge arbejdet. På søndag 1. marts bliver de 147 kabinefolk fra SAS 
overdraget til SAS’ datterselskab Cimber, hvilket CAU mener, medfører 
ringere løn- og arbejdsvilkår. Fredag aften suspendere SAS 20 medarbejdere, 
der uretmæssigt har fået kollegaer til at udeblive fra tjeneste. 
</p><p class=" bl-elem">
72 flyafgange er indtil videre blevet aflyst på grund af konflikten. SAS' 
hjemmeside er gået ned - formentlig fordi mange bekymrede pasagerer skal ind 
og tjekke, om deres afgang er berørt. 
</p>	
</div>
</div></body></html>
