---
layout:     post
title: 	    "Mindst 18 civile dræbt af tøndebombe i Syrien"
post_author:	    
post_date:	    Thu, 05 Mar 2015 13:18:12 +0100
post_site:	    politiken.dk 
post_link:	    http://politiken.dk/udland/ECE2574808/mindst-18-civile-draebt-af-toendebombe-i-syrien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mindst 18 civile er dræbt, efter regeringsstyrker kastede en tøndebombe mod 
storbyen Aleppo i det nordlige Syrien i dag.
</p><p>
Bomben eksploderede i den østlige del af byen i et område, hvor syrerne samles 
for at købe og sælge brændstof, som er en mangelvare i Syrien, oplyser Det 
Syriske Observatorium for Menneskerettigheder til AFP.
</p><p>
Regeringsstyrker har tidligere nedkastet tøndebomber mod områder, der 
kontrolleres af oprørsgrupper, særligt i de oprørskontrollerede dele af 
Aleppo.
</p><h3>
Kritiseret våbentype
</h3><p>
Det har udløst massiv kritik fra blandt andet menneskerettighedsgrupper som 
peger på, at de i meget høj grad rammer et stort antal civile.
</p><p>
Bomberne er bygget af tønder, som er pakket med sprængstoffer.
</p><p>
I næste uge er det fire år siden, at de første syriske demonstranter gik på 
gaden for at kræve demokratiske reformer af præsident Bashar al-Assad.
</p><p class=" bl-elem">
Det folkelige oprør udviklede sig siden til en blodig konflikt, der foreløbig 
har kostet mindst 210.000 mennesker livet.
</p>	
</div>
</div></body></html>
