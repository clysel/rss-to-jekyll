---
layout:     post
title: 	    "Russere nedlægger protest efter vanvittig EM-kamp"
post_author:	    
post_date:	    Sat, 28 Mar 2015 12:22:18 +0100
post_site:	    politiken.dk 
post_link:	    http://politiken.dk/sport/fodbold/ECE2608247/russere-nedlaegger-protest-efter-vanvittig-em-kamp/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det russiske fodboldforbund (RFU) har indgivet protest mod afviklingen af den 
skandaløse EM-kvalifikationskamp i Montenegro fredag aften. 
</p><p>
Kampen blev aflyst midt i anden halvleg efter gentagne tilfælde af ballade, 
men russerne er fortørnede over, at forestillingen ikke blev stoppet, 
allerede da målmand Igor Akinfeev blev ramt af fyrværkeri efter få sekunders 
spil. 
</p><p>
»Det russiske fodboldforbund har nedlagt protest. I vores øjne skulle kampen 
have været afblæst i det første minut. Protesten er skrevet, og nu får Uefa 
kendskab til vores holdning«, siger præsidenten for RFU, Nikolay 
Tolstykh, til Sport Express. 
</p><p>
Igor Akinfeev måtte bæres fra banen og køres på hospitalet, hvor han ifølge 
den russiske lejr fik konstateret hjernerystelse og forbrændinger på halsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2608142/chokeret-montenegro-traener-undskylder-for-skandalekamp/">Chokeret Montenegro-træner 
undskylder for skandalekamp</a></p><p>
Spillerne blev sendt i omklædningsrummet, men efter en pause på 33 minutter 
blev kampen genoptaget. Det er den beslutning, russerne er utilfredse med. 
</p><p>
»Efter min mening burde kampen have været stoppet øjeblikkeligt«, 
lyder det også fra den russiske landstræner Fabio Capello. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/live/ECE2455198/danmark-saetter-fut-i-em-haabet-med-tre-maal-paa-en-halv-time/">Danmark sætter fut i EM-håbet 
med tre mål på en halv time</a></p><p>
Kampen blev først stoppet i anden halvleg, da endnu en russisk spiller blev 
ramt af kasteskyts fra tribunen, hvorefter de to holds spillere kom i 
håndgemæng. 
</p><p>
»Tilhængerne var advaret om, at hvis de igen smed noget ind på banen, ville 
kampen blive stoppet. Det var nøjagtig, hvad der skete«, siger 
forsvarsspilleren Vasili Berezutski til tv-kanalen Russia 2. 
</p><p>
»Jeg tror, det var en lighter, der ramte Dmitry Kombarov. Derfor førte 
dommeren spillerne til omklædningsrummene«, forklarer han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2425513/storpolitik-i-fodboldskandale-i-beograd/">Storpolitik i fodboldskandale 
i Beograd</a></p><p>
Det er nu op til det europæiske fodboldforbund (Uefa) at afgøre, hvilke 
konsekvenser den afbrudte kamp skal have. 
</p><p class=" bl-elem">
Uefa meddeler på sin hjemmeside, at man afventer rapporterne fra dommer Deniz 
Aytekin og Uefas delegerede, før der bliver åbnet en disciplinærsag. 
</p>	
</div>
</div></body></html>
