---
layout:     post
title: 	    "Flere medier: Apple vil bygge en elbil"
post_author:	    Mie Stage
post_date:	    Mon, 16 Feb 2015 11:14:00 +0000
post_site:	    ing.dk 
post_link:	    http://ing.dk/artikel/flere-medier-apple-vil-bygge-en-elbil-174166
---
<html><body><div><section class="body"><p>De kommende år kan måske byde på en MPV-elbil med et æble-logo på bagsmækken.</p>
			<p>I hvert fald florerer rygterne på de store amerikanske medier lystigt om, at elektronikgiganten Apple har sammensat en gruppe, som under arbejdstitlen ’Titan’ ser på muligheden for at frembringe et sådant køretøj, skriver blandt andre <a href="http://www.wsj.com/articles/apples-titan-car-project-to-challenge-tesla-1423868072">The Wall Street Journal</a>.</p>
			<p>Ifølge avisen er flere hundrede ansatte sat på sagen, herunder flere erfarne kræfter, og ifølge de hemmelige kilder skulle en række chefer været taget til Østrig for at holde møde med lokalafdelingen af canadiske Magna International, som producerer biler på licens.</p>
			<p>I Østrig producerer Magna Steyr bl.a. nogle af SUV- og MPV-modellerne for BMW og Chrysler, og rygterne går på, at Apple vil gå MPV-vejen.</p>
			<p>Hverken Apple eller Magna har nogen kommentarer til den sag.</p>
			<p>Hvad der spæder yderligere til rygterne, er, at Apple i 2014 ansatte Marc Newson, som tidligere har udviklet en konceptmodel for Ford. Derudover er Johann Jungwirth kommet til. Han har været direktør for Mercedes-Benz’ udviklingsafdeling.<br/><figure class="plugin right zoomable"><img data-original-image="http://ing.dk/sites/ing/files/tim_cook_2009.jpg" src="http://ing.dk/sites/ing/files/styles/w1120_media_right/public/tim_cook_2009.jpg?itok=yCB869QS" alt=""/><figcaption> Ifølge The Wall Street Journals kilder har CEO Tim Cook sat potentielt 1.000 mand af til udvikling af en elbil. Foto: Wikipedia. </figcaption></figure><br/>
			Ifølge The Wall Street Journals kilder skulle Apples topchef Tim Cook have givet tilladelse til opbygning af en gruppe på 1.000 ansatte, som allerede nu skulle være i gang med at se på robotteknologier og materialer, der vil kunne bruges til bilproduktion.</p>
			<p>Om der rent faktisk kommer en bil på markedet, er ifølge kilderne ikke sikkert. Der kan også være tale om, at Apple gerne vil ind på markedet for bilelektronik eller elbilbatterier, men kommer der rent faktisk en ’iCar’ på markedet, vil Apple få konkurrence fra velkendt kant.</p>
			<p>Googles selvkørende bil hører vi jævnligt om, og selv om The Wall Street Journals kilder pointerer, at der ikke vil blive tale om en selvkørende bil, er dette rygte ikke ensidigt. Nyhedsbureauet <a href="http://www.reuters.com/article/2015/02/14/us-apple-autos-idUSKBN0LI0IJ20150214">Reuters</a> har nemlig hemmelige kilder, der mener, at der godt kunne blive tale om en selvkørende elbil.</p>
			
			<p>Ifølge disse kilder er der vitterligt tale om en helt ny bil og ikke bare bilelektronik.</p>
			<p>»Apple er interesseret i alle de muligheder, der ligger i at udvikle bilen. Det inkluderer selvstyrende kørsel,« lyder det fra Reuters' kilde inden for bilindustrien.</p>
			<p>Her understreges det også, at Apple ikke nødvendigvis holder møder med bilindustrien for at få en producent på, men mere for at få råd og vejledning. Formodningen går på, at Apple selv vil stå for hovedparten af produktionen, på samme måde som Apple har haft møder med schweiziske urmagere, men så vidt vides selv vil føre sine smartwatches videre.</p>
		</section></div></body></html>
