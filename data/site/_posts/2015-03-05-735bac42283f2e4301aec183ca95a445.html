---
layout:     post
title: 	    "Sportsdøgnet: Se Barcelona overleve svinske tacklinger og komme i pokalfinalen"
post_author:	    
post_date:	    Thu, 05 Mar 2015 09:42:41 +0100
post_site:	    politiken.dk 
post_link:	    http://politiken.dk/sport/ECE2574230/sportsdoegnet-se-barcelona-overleve-svinske-tacklinger-og-komme-i-pokalfinalen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b class="ext-link">Fodbold:</b> FC Barcelona frygter en lang pause til midtbanemanden Sergio 
Busquets, der i aftes blev båret fra banen i <a href="http://politiken.dk/sport/fodbold/superligaen/ECE2574048/neymar-naermer-sig-ogsaa-en-lille-topscorertitel/">3-1-sejren</a> 
i den anden pokalsemifinale mod Villarreal. Se det grimme frispark og alle 
scoringerne i klippet i toppen af artiklen. 
</p><p><b class="ext-link">Cykling:</b> Tempokongen Rasmus Quaade glæder sig til at komme i gang på 
landevejen efter bane-VM. Quaade og resten af Team Cult Energy Pro Cycling 
deltager fra fredag i det belgiske etapeløb 3-daagse van West-Vlaanderen. 
Læs mere <a href="http://politiken.dk/sport/cykling/ECE2574328/dansk-tempokonge-glaeder-sig-til-spaendende-debut/">her</a>. </p><p><b>Fodbold: </b>26-årige Winston Reid, der er noteret for en række 
ungdomslandskampe for Danmark, fortsætter karrieren i engelske West Ham. 
Premier League-klubben kunne torsdag på sin hjemmeside meddele, at den 
tidligere forsvarsspiller fra FC Midtjylland har underskrevet en ny 
kontrakt, der løber frem til sommeren 2021. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00918/76ers_Thunder_Baske_918214k.jpg" alt="" border="0"/><span class="caption"><span class="f-img-caption">Stærk. 
</span>Russell Westbrook leverede sin første triple double i sin første sæson i NBA i 2009. I nat gjorde han det for fjerde kamp i træk. - Foto: AP</span></span></p><p><b>Basketball:</b> 26-årige Russell Westbrook løb med alle overskrifter, da 
han og Oklahoma Thunder natten til torsdag vandt 123-118 over Philadelphia 
76'ers i NBA. Westbrook sluttede kampen med 49 point, 16 rebounds og 10 
assister og blev altså noteret for en såkaldt <i>triple double</i> 
for at nå tocifrede tal i alle tre kategorier. Det var fjerde kamp i træk, 
at Westbrook fik en triple double, og det er ikke sket, siden legenden 
Michael Jordan gjorde det i 1989 for Chicago Bulls. Westbrook skal dog 
anstrenge sig en del, hvis han vil overgå Jordan, der i 1989 noteret for en 
triple double i syv kampe i træk. På grund af et brud i ansigtet spillede 
Westbrook kampen med en maske. 
</p><div class="art-fakta article-box">
<h4 class="">
Direkte sport i tv</h4>
<div class="fakta-body" data-buildingblock="embedded_factboxlink">
<p><b>DR3</b></p><ul><li class=" bl-elem">16.25 Atletik: EM indendørs</li></ul><p><b>TV 2 Sport</b></p><ul><li>12.50 Badminton: All England</li><li class=" bl-elem">02.05 Basketball: Chicago-Oklahoma</li></ul><p><b>TV3+</b></p><ul><li>17.30 Fodbold: F.C. København-Randers FC</li><li class=" bl-elem">20.00 Fodbold: Esbjerg-AaB</li></ul><p><b>TV3 SPORT 1</b></p><ul><li>20.00 Dart: Premier League</li><li class=" bl-elem">01.05 Ishockey: Washington-Minnesota</li></ul><p><b>Eurosport 1</b></p><ul><li class=" bl-elem">17.00 Skiskydning: VM - mixed stafet</li></ul><p class=" bl-elem"><b>Eurosport 2</b></p>
</div>
</div><p><b class="ext-link">Badminton:</b> Viktor Axelsen spillede sig onsdag videre til anden runde af 
All England, men hans kamp mod Vincent Wong Wing Ki var først færdig et godt 
stykke efter midnat. Sejren lød på 21-16, 21-17 til den ottendeseedede 
dansker. Axelsen medgiver, at han var udfordret – ikke blot af modstanderen. 
»Jeg havde en del ting, jeg skulle kæmpe med mentalt inden kampen. Jeg er 
normalt ikke så godt til sene aftenkampe«, siger han. Læs mere om All 
England <a href="http://politiken.dk/sport/ECE2574053/en-lang-ekspert-indleder-all-england-med-sensation/">her</a>. 
</p><p><b>Fodbold:</b> Major League Soccer (MLS) og spillerne i den amerikanske liga 
er onsdag aften lokal tid nået frem til en principaftale om en ny 
overenskomst. Dermed er sæsonstarten fredag ikke længere i fare for at blive 
udsat. Den hidtidige overenskomst udløb ved udgangen af januar, og det 
største stridspunkt i forbindelse med en ny aftale så ud til at være et krav 
fra spillerne, der ønsker transferfrihed, når deres kontrakter er udløbet. 
</p><p><b>Håndbold: </b>Med sejren over franske Metz i Champions League fik Lars 
Friis-Hansen en god start på jobbet som midlertidig træner for Viborg HK's 
kvinder efter fyringen af Christian Dalmose. Nu bliver jobbet en anelse mere 
fast, idet Viborg på sin hjemmeside skriver, at Lars Friis-Hansen står i 
spidsen for holdet i resten af sæsonen. 
</p><p class=" bl-elem"><b>Håndbold:</b> Puslespillet til den nye sæson begynder så småt at falde 
på plads for FC Midtjyllands kvinder. For nylig hentede FCM den danske 
landsholdsspiller Louise Burgaard, og onsdag aften præsenterede klubben den 
svenske landsholdsspiller Johanna Ahlm, der efter sæsonen skifter fra Team 
Esbjerg. 
</p>	
</div>
</div></body></html>
