---
layout:     post
title: 	    "67-årig drabsdømt morfar skal i fængsel på livstid"
post_author:	    
post_date:	    Thu, 19 Mar 2015 09:55:58 +0100
post_site:	    politiken.dk 
post_link:	    http://politiken.dk/indland/ECE2593364/67-aarig-drabsdoemt-morfar-skal-i-faengsel-paa-livstid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En dommer og to domsmænd har idømt den 67-årige Jørgen Saugsted fængsel på 
livstid for drab og drabsforsøg. Alle tre dommere er enige om dommen. 
</p><p>
Det fremgår i Retten på Frederiksberg, hvor den dømtes datter og hustru også 
var mødt op. 
</p><p>
I dommen er der lagt vægt på, at den 67-årige dræbte en advokat, mens 
advokaten var på arbejde, at drabet var nøje planlagt, og at det var 
udført med en særlig hensynsløshed. 
</p><p>
I september sidste år forsøgte manden at dræbe sin tidligere svigersøn, 
ligesom han skød og dræbte svigersønnens advokat, Anders Lindholt. 
</p><p>
Skuddene blev affyret med en oversavet jagtriffel i Fogedrettens lokaler i 
Hestemøllerstræde i indre København. Her repræsenterede Jørgen Saugsted sin 
datter i en samværssag mellem datteren og hendes eksmand om deres fælles 
treårige søn. Han tilstod med det samme. 
</p><h3>
Hensynet til barnebarnet 
</h3><p>
Jørgen Saugsted forholdt sig helt i ro, da han modtog dommen. Efterfølgende 
gik han hen til den skudsikre glas, der deler retslokalet i to, og som hans 
datter og hustru sad bagved. 
</p><p>
Datteren græd, og den dømte forsøgte at holde hende i hånden gennem hullerne i 
glasset. 
</p><p>
Det var hensynet til datterens søn, der fik morfaren til at skride til 
handling, forklarede han i mandags i retten, hvor sagen begyndte. 
</p><p>
»Jeg kunne ikke mere. Jeg besluttede, at der ikke var andre muligheder, end at 
det skulle være slut«, sagde han om datterens samværssag og tilføjede, at 
han hverken havde sovet eller tænkt på andet i det år, sagen havde varet. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2589856/drabstiltalt-morfar-i-retten-hvis-ikke-jeg-havde-gjort-det-var-det-gaaet-ud-over-mit-barnebarn/">Drabstiltalt morfar i retten: Hvis 
ikke jeg havde gjort det, var det gået ud over mit barnebarn </a></p><p>
Manden virkede under hele retssagen i mandags både kølig, rolig og fattet, og 
her kom det også frem, at han allerede dagen inden drabet havde savet sin 
jagtriffel over og skrevet et afskedsbrev. 
</p><h3>
Kærlighed til et barn 
</h3><p>
Ifølge forsvarsadvokat Merethe Stagetorn bør Jørgen Saugsted anke dommen. 
</p><p>
»Mit råd til ham vil være, at han skal anke dommen. Det er en streng straf. 
Det er lovens strengeste straf«, sagde hun og understregede, at morfaren var 
rystet til trods for den rolige opførsel. 
</p><p>
»Han er ikke en, der bærer følelserne uden på tøjet. Han var rystet«, sagde 
hun. 
</p><p>
I mandags appelerede hun til, at den 67-årige blev idømt en fængselsstraf på 
maksimalt 15 år. I sin procedure henviste hun til sin klients gerning som 
»en tvangstanke« og en »en forfejlet måde« at håndtere samværssagen på og 
tilføjede, at det »handlede om kærlighed til et barn«. 
</p><p>
»Han har været en god samfundsborger og et godt familiemenneske«, sagde 
forsvarsadvokaten. 
</p><h3>
Den ultimative gerning 
</h3><p>
Anklager Stig Fleischer krævede derimod fængsel på livstid for handlingen, som 
han kaldte »kynisk«, »koldblodig« og som havende »karakter af likvidering«. 
</p><p>
»Det er en livstidstraf, men det er også en alvorlig forbrydelse. Det medfører 
en så hård straf, når man udfører den ultimative gerning«, sagde han, efter 
dommen var blevet læst op. 
</p><p>
Under hele forløbet har han lagt vægt på, at den 67-årige har virket rolig og 
fattet. 
</p><p class=" bl-elem">
»Han havde en stærk og krystalklar hensigt om at slå de to mennesker ihjel. 
Det er koldblodigt og kynisk udført. Det var det, han ville«, sagde Stig 
Fleischer i mandags i Retten på Frederiksberg. 
</p>	
</div>
</div></body></html>
