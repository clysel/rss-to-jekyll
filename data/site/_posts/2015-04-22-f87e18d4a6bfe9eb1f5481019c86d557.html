---
layout:     post
title: 	    "Evolution får invasive arter til at sprede sig hurtigere end konkurrenterne"
post_author:	    Anne Marie Lykkegaard
post_date:	    Wed, 22 Apr 2015 14:44:09 +0000
post_site:	    ing.dk 
post_link:	    http://ing.dk/artikel/evolution-faar-invasive-arter-til-sprede-sig-hurtigere-end-konkurrenterne-175603
---
<html><body><div><section class="body">
			<p>Forskere har tidligere forsøgt at forklare, hvorfor invasive arter er så hurtige til at sprede sig, når de først får fodfæste et nyt sted. Indtil nu har modellerne været mangelfulde og altid haltet bagefter i forhold til virkeligheden.</p>
			<p>Nu mener forskere fra Schweiz at have knækket koden. De har nemlig via computersimulationer og laboratorieforsøg opdaget, at der sker en hurtig evolution hos de invasive arter, så de kan overhale de indfødte arter. Det skriver Eawag Aquatic Research <a href="http://www.admin.ch/aktuell/00089/index.html?lang=en&amp;msg-id=56924">i en pressemeddelelse</a>.</p>
			<p>I deres forsøg har de blandt andet set på nogle små encellede organismer kaldet cilitater, der lever i vand.</p>
			<p>»Hurtig evolution hjælper tydeligvis arterne med at sprede sig hurtigere. Jo længere vi fortsatte vores eksperimenter, jo hurtigere svømmede cilitaterne i forhold til tidligere generationer,« siger Emanuel Fronhofer, der er postdoc ved Eawag Aquatic Research i Schweiz, i en pressemeddelelse.</p>
			
			<p>Grundet den store mobilitet lande og kontinenter imellem er det vigtigt for forskere såvel som politikere at kende til de spredningsmønstre, som de invasive arter har. Det skyldes, at de invasive arter kan have enorme konsekvenser - både økologisk og økonomisk.</p>
			<p>Herhjemme døjer vi eksempelvis med grå egern og rynket rose, som pryder de fleste danske strande. Rynket rose forsøger man lige nu at slippe af med i Nordjylland, fordi den i takt med sin spredning kvæler alt andet liv i nærheden.</p>
			<p>Resultaterne som forskerne nåede frem til i laboratoriet, passer ifølge Eawag faktisk på flere hændelser ude i naturen. Australske forskere fandt eksempelvis ud af, at den giftige agatudse, som blev bragt fra Amerika til Australien, spreder sig hurtigere og hurtigere. Det skyldes, at tudsen har udviklet stærkere ben, så den kan dække et større areal.</p>
			<p>Forskerne bag det nye studie, som er publiceret i det videnskabelige tidsskrift Nature Communications, håber, at man kan lave nogle mere pålidelige forudsigelser i forhold til spredningen af dyr, planter og patogener, hvis man tager evolutionære forandringer med i beregningerne.</p>
		</section>
		  </div></body></html>
