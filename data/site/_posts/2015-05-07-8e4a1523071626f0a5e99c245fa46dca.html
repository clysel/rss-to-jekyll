---
layout:     post
title: 	    "Unge lægger iPads fra sig og besøger museer"
post_author:	    
post_date:	    Thu, 07 May 2015 11:52:57 +0200
post_site:	    politiken.dk 
post_link:	    http://politiken.dk/kultur/ECE2658395/unge-laegger-ipads-fra-sig-og-besoeger-museer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Undersøgelsen</h4>
<h5>
Kort om</h5>
<div class="fakta-body" data-buildingblock="embedded_factboxlink">
<p>
Rapporten <b>’Danske unges museums- og mediebrug: Temaer og tendenser’</b> 
tager afsæt i en repræsentativ spørgeskemaundersøgselse blandt <b>13-23-årige 
danskere </b>fra hele landet. <b>2450 har svaret. </b>Svarene, der er 
indsamlet i november og december 2014, sammenholdes med svar fra en lignende 
undersøgelse i 2010. 
</p><p>
Undersøgelsens hovedresultat er, at <b>unge siden 2010 er begyndt at 
komme mere på museer</b>, og det gælder især <b>unge 
indvandrere</b> (ikke født i Danmark). Det er også i den gruppe, at de 
fleste synes, at de lærer noget brugbart af at gå på museum, lige som det er 
dem, der keder sig mindst. Unge, der også bruger museernes apps eller 
hjemmesider, oplever, at de får mest ud af besøget.
</p><p>
Rapporten offentliggøres i dag af <b>Det nationale forskningscenter DREAM </b>(Danish 
Research Centre on Education and Advanced Media Materials) ved et åbent møde 
på Syddansk Universitet i Odensen, lokale 100. Rapporten er skrevet af 
forskere ved centret, professor Kim Schrøder og adjunkt Christian 
Kobbernagel (begge Roskilde Universitet) samt professor Kirsten Drotner 
(Syddansk). 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00934/NYHED__Ny_museumsun_934261h.jpg" alt="" border="0"/></span></p>
</div>
</div><p>
Flere unge er går på museum. De kommer der tiere. Og den største og mest 
markante stigning ses blandt unge med indvandrerbaggrund. 
</p><p>
Det viser en ny landsdækkende museumsundersøgelse, der offentliggøres på 
Syddansk Universitet i dag. Forskerne, der er fra det nationale 
forskningscenter Dream, kan præsentere en rapport baseret på svar fra 2.450 
unge i alderen 13 til 23 år. 
</p><h3>
Oftere indvandrerbaggrund 
</h3><p>
For fire år siden foretog Dream en lignende undersøgelse, og udviklingen i 
løbet af de seneste fire år har fået forskerne til at spærre øjnene op: 
</p><p>
»Vi taler så meget om, at det kan være svært at få unge til at lægge iPads og 
smartphones fra sig og interessere sig for museer. Derfor er det 
interessant, at der faktisk nu er flere unge, som går på museum, og endnu 
mere interessant, at vi især ser en stigning blandt unge med 
indvandrerbaggrund. Det punkterer virkelig nogle myter«, siger professor 
Kirsten Drotner, en af rapportens tre forfattere. 
</p><p>
Ifølge undersøgelsen har 61 pct. af de unge af dansk oprindelse svaret, at de 
har været på museum inden for det sidste halve år. I den sidste undersøgelse 
fra 2010 var tallet 53 pct. Men blandt unge indvandrere er tallet steget fra 
43 pct. til 57 pct., og for efterkommere af indvandrere er det 51 pct., der 
finder vej, mod 46 pct. i 2010. 
</p><p>
»Undersøgelsen gør op med fordommen om utilpassede unge indvandrere, som 
gemmer sig bag hættetrøjer, når de er på museum. Den gruppe unge kommer 
stadig mindre på museum end gruppen af danske unge, men forskellen er blevet 
mindre«. 
</p><p>
Ikke alene kommer de unge med indvandrerbaggrund tiere. Det er også dem, som 
keder sig mindst, når de er der, og har det sjovest, og de mener, at de 
lærer mere om et emne ved at høre om det på et museum, viser de mange 
spørgeskemaer. 
</p><div class="art-quote article-box">
<p class="quote"/>
<blockquote>
<p class="quote-txt">
Undersøgelsen gør op med fordommen om utilpassede unge indvandrere, som gemmer 
sig bag hættetrøjer, når de er på museum
</p>
<p class="sender">
Kirsten Drotner, forsker hos Dream 
</p>
</blockquote>
</div><p/><p>
28 pct. af de unge, som rapporten kalder ’danske unge’, mener, at museer er 
kedelige. Det gælder kun for omkring 20 pct. af indvandrerunge og 
efterkommere af indvandrere. Den etniske oprindelse spiller også en rolle, 
når de unge bliver spurgt, om museer ’giver spændende oplevelser’ og gør, at 
man har det sjovt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2656849/kritikere-det-nye-frihedsmuseum-fortaeller-kun-en-del-af-historien/">Kritikere: Det nye 
Frihedsmuseum fortæller kun en del af historien</a></p><p>
Blandt unge indvandrere og efterkommere af indvandrere er det henholdsvis 60 
og 52 pct., der mener, at ’det er sjovt at være på et museum’, mens det 
tilsvarende tal for danske unge ligger på 43 pct. 
</p><h3>
Apps og digitale platforme 
</h3><p>
Undersøgelsen kan ikke forklare udviklingen. 
</p><p>
»Men tidligere resultater tyder på, at hvis man taler rigtigt til unge – og 
det kan museerne åbenbart – er de faktisk rigtig interesseret i at lære. Vi 
har en fornemmelse af, at det handler om, at museumsoplevelsen bringer de 
unge selv på banen og rækker ud over, hvad de oplever i skolen«, siger 
Kirsten Drotner. 
</p><div class="art-quote article-box">
<p class="quote"/>
<blockquote>
<p class="quote-txt">
I stedet har vi rakt ud efter uddannelser som produktionsskoler og fag- og 
erhvervsskoler
</p>
<p class="sender">
Leslie Schmidt, publikumschef på Brandts 
</p>
</blockquote>
</div><p/><p>
Også unge med lavtuddannede forældre er begyndt komme mere på museum, men det 
er stadig unge uden for hovedstaden og med lav uddannelsesbaggrund, som er 
de sjældneste gæster. 
</p><p>
Og mens 69 pct. af gymnasiernes unge svarede, at de havde været på museum 
inden for det sidste halve år, gjaldt det kun 38 pct. med erhvervsfaglig 
uddannelse. 
</p><p>
»Da det samtidig er den gruppe unge, som typisk kommer med skolen og ikke med 
forældrene, må man sige, at erhvervsskolerne har et ansvar«, pointerer 
professoren. 
</p><p>
Museernes forsøg på at udvikle apps og digitale platforme giver tilsyneladende 
bonus hos de unge. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/kunstanmeldelser/ECE2648778/glyptotekets-nye-udstilling-fra-blok-til-krop-virker-udeblivende/">Glyptotekets nye udstilling 
'Fra blok til krop' virker udeblivende</a></p><p>
»Man har diskuteret, om det er at lefle for unge. Men det kan betale sig«, 
siger Kirsten Drotner. 
</p><p>
»Vi kan se, at den slags tilbud får de unge til at komme, og at de unge, der 
har størst glæde af deres museumsoplevelser, tydeligvis er dem, der har 
hentet ekstra information på museernes hjemmesider eller apps«, siger 
professoren. 
</p><h3>
Leg og nye voksne 
</h3><p>
Det undrer ikke publikumschef Leslie Schmidt på Brandts, at flere unge med 
indvandrerbaggrund er begyndt at gå på museum. Fra Brandts har hun erfaring 
med at arrangere udstillinger for unge fra områder som Vollsmose, men 
Brandts har »ikke rakt specielt ud efter unge med anden etnisk baggrund«. 
</p><p>
»I stedet har vi rakt ud efter uddannelser som produktionsskoler og fag- og 
erhvervsskoler, hvor vi ved, at der typisk er en høj andel af den gruppe 
unge. På den måde er det lykkedes os at få flere besøgende fra en gruppe, 
som ikke ellers ville finde os«, siger Leslie Schmidt. 
</p><div class="art-quote article-box">
<p class="quote"/>
<blockquote>
<p class="quote-txt">
Nogle af disse unge har ikke så stærkt et sprog med hjemmefra
</p>
<p class="sender">
Christina Papsø Weber, nationalchef i Center for Kultur og Udvikling 
</p>
</blockquote>
</div><p/><p>
Nationalchefen i Center for Kultur og Udvikling, Christina Papsø Weber, som 
indtil for nylig var leder af formidlingsafdelingen på kunstmuseet Arken, 
mener, at museernes »fokus på læring gennem kropslig erfaring« udgør en del 
af forklaringen på succesen. 
</p><p>
»Vi arbejdede på Arken målrettet med forløb, der tog afsæt i fysiske og 
visuelle øvelser, for at fremme dialogen. På den måde bruger de unge kroppen 
til at udvikle deres sprog«, siger hun. 
</p><p>
Netop den tilgang kan være en forklaring på, at de danske museer 
tilsyneladende appellerer til unge med indvandrerbaggrund, mener hun. 
</p><p>
»Nogle af disse unge har ikke så stærkt et sprog med hjemmefra. Man kan 
forestille sig, at museets eksperimenterende og ofte mere kropslige tilgang 
får åbnet deres øjne for noget, de ikke har forstået i skolen, hvor der ikke 
nødvendigvis er det samme fokus på rumlig formidling«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2455921/museer-bliver-mere-afhaengige-af-fonde/">Museer bliver mere afhængige 
af fonde</a></p><p>
En anden forklaring kan være, at unge på museumsbesøg modtages af en fremmed 
voksen, som ikke kender dem i forvejen, og som dermed ikke har fordomme om, 
hvordan de vil opføre sig: 
</p><p class=" bl-elem">
»De bliver mødt af en, der ikke ved, om den ene skulle være dygtigere end den 
anden. Dermed får den enkelte elev måske en ny mulighed for at folde sig 
ud«, siger Christina Papsø Weber. 
</p>	
</div>

</div></body></html>
