---
layout:     post
title: 	    "Bankernes nye topchef er stamgæst på Roskilde Festival"
post_author:	    
post_date:	    Fri, 24 Apr 2015 13:37:06 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2640072/bankernes-nye-topchef-er-stamgaest-paa-roskilde-festival/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mandag kom meldingen. Og tirsdag var det allerede lidt af en udfordring at 
komme i kontakt med Ulrik Nødgaard, der var blevet strippet for mobil, 
e-mail og andet habengut fra sin nu tidligere arbejdsplads. 
</p><p>
For når man siger op som direktør for Finanstilsynet til fordel for 
direktørposten hos bankernes brancheorganisation, Finansrådet, må det 
nødvendigvis vække opsigt og håndteres med omtanke. 
</p><p>
»Man har adgang til tavshedsbelagt information om pengeinstitutterne, og 
derfor syntes bestyrelsen, at det gav de reneste linjer, hvis jeg fratrådte 
med øjeblikkelig virkning. Hvad jeg i øvrigt er helt enig i«, siger Ulrik 
Nødgaard. 
</p><p>
Den 45-årige økonom har siden januar 2009 været direktør Finanstilsynet, der 
har til opgave at holde et vågent øje med banker og andre finansielle 
virksomheder, der særligt gennem de seneste års krise har været meget 
omblæste. Med skiftet til lobbyist i Finansrådet rykker han over på den 
modsatte banehalvdel. 
</p><div class="art-fakta article-box">
<h4 class="">
BLÅ BOG</h4>
<div class="fakta-body" data-buildingblock="embedded_factboxlink">
<ul><li class=" bl-elem">Uddannet cand. oecon. fra Aarhus Universitet. Mastergrad i økonomi fra University 
of Warwick.</li></ul><ul><li class=" bl-elem">1996-2001: Fuldmægtig og specialkonsulent i Økonomiministeriet.</li></ul><ul><li class=" bl-elem">2001-2004: Kontorchef i Økonomi- og Erhvervsministeriet.</li></ul><ul><li class=" bl-elem">2004: Kontorchef i Økonomi- og Erhvervsministeriets enhed for 
strukturpolitik og strukturovervågning.</li></ul><ul><li class=" bl-elem">2005-2009: Finansdirektør i Økonomi- og Erhvervsministeriet.</li></ul><ul><li class=" bl-elem">2009-2015: Direktør i Finanstilynet.</li></ul><ul class=" bl-elem"><li class=" bl-elem">Fra august direktør i Finansrådet.</li></ul>
</div>
</div><p/><h3>
Panderynker på Borgen
</h3><p>
’Vagthunden tæmmet’, hed det tidligere på ugen i en kommentar i Ekstra Bladet, 
og netop på grund af den forventede kritik har Ulrik Nødgaard tildelt sig 
selv en »afkølingsperiode« på fire måneder, sådan at han først begynder i 
sit nye job i august. 
</p><p>
Alligevel rynkes der på panden helt inde på Christiansborg, hvor Enhedslisten 
vil foreslå, at Finanstilsynet fremover skiver en konkurrenceklausul ind i 
kontrakten med dets direktør, mens Dansk Folkeparti har bemærket, at Ulrik 
Nødgaard i hvert fald ikke må misbruge viden mod Finanstilsynet. 
Hovedpersonen selv kan godt se, at der er et »issue«. 
</p><p>
»Men mit eget tilfælde er vel et godt eksempel på, at den slags kan håndteres. 
Set med egne øjne kunne jeg godt have klaret et skift direkte over i 
Finansrådet, men af hensyn til en tvivlende omverden er det bedst, hvis jeg 
ikke bærer frisk viden med mig. Derfor de fire måneders afkøling«, siger 
Ulrik Nødgaard. 
</p><p><i class=" bl-elem">Vil du fortælle, hvor meget du stiger i løn?</i></p><p>
»Nej. Jeg synes, at mine lønvilkår er et privat anlæggende. Jeg tror også, det 
er farligt at skifte job alene på baggrund af lønnen. Der skal være et 
projekt, som man tror på. Og det er der her«. 
</p><h3>
Finanssektor er afgørende for danskerne
</h3><p>
I Finansrådet har bestyrelsen valgt fra udgangen af juni at sige farvel til 
Jørgen Horwitz, der har været direktør siden 2002, fordi man finder det 
»hensigtsmæssigt at sammensætte et nyt ledelsesteam«. Den diplomatiske 
formulering dækker over et ønske om en ny og anden profil, der kan forbedre 
bankernes image oven på flere års krise og angreb fra offentligheden. 
</p><p>
Man skal forstå, at bankerne spiller en vigtig samfundsrolle, forklarer 
Nødgaard. 
</p><p>
»Den finansielle sektor er helt afgørende for stort set alle danskere, hvad 
enten vi taler boliglån, kredit til en virksomhed eller noget helt tredje. 
Når man kombinerer den store betydning med udfordringerne de kommende år som 
ny regulering og en rivende teknologisk udvikling, der åbner mulighed for 
nye aktører, så er det meget spændende at arbejde med. Det handler om at 
finde en vej videre, sådan at sektoren kan blive ved med at løfte en central 
opgave for samfundet«, siger Ulrik Nødgaard. 
</p><p>
Med Ulrik Nødgaard i spidsen får Finanstilsynet da også en mand, der på nogle 
områder adskiller sig fra det lidt karikerede billede af en verde fyldt med 
jakkesæt, som bruger hele livet foran et Excel-ark. Nødgaard er f.eks. vild 
med rockkoncerter og er stamgæst på Roskilde Festival. 
</p><p>
»Jeg er har været der hvert eneste år i mindst 10 år nu. Musik er min passion 
– især indie. Desværre er mine musikalske evner begrænsede, så jeg må nøjes 
med at indtage den lyttende rolle«, siger han. 
</p><p>
Højest på listen står den langhårede og rå Jack White, bluesrock fra The Black 
Keys og danske Death Cab for Cutie. Sågar Bruce Springsteen skulle den nye 
direktør lytte til, bemærker en kollega fra finansverdenen med lidt 
overraskelse i stemmen. 
</p><p>
»Han er måske ikke en del af top fem. Men jeg kan bestemt også godt lide ham«, 
siger Ulrik Nødgaard. 
</p><div class="art-quote article-box">
<p class="quote"/>
<blockquote>
<p class="quote-txt">
Og så tror jeg, at selv Bruce Springsteen vil være optaget af, at folk kan få 
et lån til at købe et hus eller håndværksmesteren kan få et lån til at 
udvide forretningen. Det er jeg sikker på, at vi godt kunne blive enige om
</p>
<p class="sender">
</p><p class=" bl-elem">Ulrik Nødgaard </p> 

</blockquote>
</div><p/><h3>
Vi er ikke Wall Street
</h3><p>
Netop Springsteen udgav i 2012 et album fyldt med sange, der i høj grad er en 
kritisk kommentar til »alle de fede katte« på Wall Street og den øvige 
finansverden. Ulrik Nødgaard kan da også godt se ironien, hvis man et 
øjeblik forestiller sig bankernes topchef synge med på eksempelvis nummeret 
’Shackled and Drawn’, hvor det hele skæres ud i pap: 
</p><p>
’Gambling man rolls the dice, workingman pays the bill. It’s still fat and 
easy up on banker’s hill. Up on banker’s hill, the party’s going strong. 
Down here below we’re shackled and drawn’. 
</p><p class=" bl-elem">
»Men«, siger Ulrik Nødgaard, »man skal altså huske på, at den finansielle 
sektor i Danmark ikke er Wall Street. Vi tager os mest af klassisk bankdrift 
som lån til husholdninger eller virksomheder. Og så tror jeg, at selv Bruce 
Springsteen vil være optaget af, at folk kan få et lån til at købe et hus 
eller håndværksmesteren kan få et lån til at udvide forretningen. Det er jeg 
sikker på, at vi godt kunne blive enige om«. 
</p>	
</div>

</div></body></html>
