---
layout:     post
title: 	    "Funklende krigseventyr føles som verdensomsejling under murbrokkerne"
post_author:	    
post_date:	    Sun, 12 Apr 2015 15:31:21 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2624735/funklende-krigseventyr-foeles-som-verdensomsejling-under-murbrokkerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Alt det lys vi ikke ser</h4>
<h5>
Anthony Doerr</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
Oversat af Mich Vraa. Politikens Forlag. 560 sider, 300 kroner. 
</p></div>
</div><p>
I august 1944 blev den historiske fæstningsby Saint-Malo smadret af allierede 
bomber. 
</p><p>
Tyskerne havde forskanset sig i og under de gamle fæstningsværker og udgjorde 
en torn i øjet på de fremrykkende amerikanske og britiske styrker. Kun få af 
husene i byen på Bretagnes nordkyst stod tilbage efter bombardementet. 
</p><p>
Den amerikanske forfatter Anthony Doerr har brugt Saint-Malos begravelse som 
sin scene for romanen ’Alt det lys vi ikke ser’. 
</p><p>
En måde at kapere verdenskrigens ragnarok på ved at fokusere på en enkelt 
begivenhed og opdigte nogle medrivende skikkelser. En blind fransk pige og 
en forældreløs tysk dreng. Marie-Laure med fregnerne og Werner med det 
kridhvide hår. 
</p><h3>
Uden at bagatellisere 
</h3><p>
Faren ved at fortælle eventyr om Anden Verdenskrig er selvfølgelig, at man 
risikerer at blive anklaget for at sentimentalisere og banalisere. Som da 
Roberto Benigni lavede sin kz-film, ’Livet er smukt’. 
</p><p>
’Alt det lys vi ikke ser’ minder i sit greb mere om Louis de Bernieres’ 
’Kaptajn Corellis mandolin’. Uden at krigens grusomhed bagatelliseres, 
placeres den i en ramme, der taler til indlevelse og det at mobilisere modet 
til at sige fra og kæmpe for sin menneskelighed uanset situationen. 
</p><p>
Michel Tourniers mesterværk ’Le Roi des Aulnes’ (’Ellekongen’) er en klar 
inspirationskilde til historien om Werner, men det er ikke tilfældigt, at 
Jules Verne og Dumas bliver en slags skytshelgener for den amerikanske 
forfatter og hans Marie-Laure, der læser Verne og Dumas i braille. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2617411/lev-tolstojs-ivan-iljitjs-doed-er-n-lang-beskrivelse-af-en-bureaukrats-pinefulde-doed/">Lev Tolstojs ‘Ivan Iljitjs 
død’ er én lang beskrivelse af en bureaukrats pinefulde død</a></p><p>
Krigen i Europa fortælles som et grumt eventyr, hvor krigsteknologien hærger, 
mens Hitler som en slags monsterudgave af den forbitrede kaptajn Nemo 
spreder død og ødelæggelse. ’Alt det lys vi ikke ser’ er en historisk roman 
om Anden Verdenskrig, der føles som en verdensomsejling under murbrokkerne. 
</p><p>
En sagnomspunden diamant spiller en rolle, og Doerr bruger diamanten i sin 
komposition. Mange slags lys kastes ind og ud igennem fortællingens mange 
omhyggeligt slebne små kapitelfacetter. Med alt det, Doerr vil have med i 
sin fortælling, er det imponerende så let til bens og så let læst, romanen 
er blevet. 
</p><h3>
To sider 
</h3><p>
Hovedpersonerne er to store børn, to unge mennesker, der bliver kastet 
hovedkulds ind i krigens alt for voksne verden. De er begge romantiske, 
eventyragtige skikkelser. 
</p><p>
I Paris vokser den blinde Marie-Laure som datter af en betroet medarbejder 
nærmest op på det naturhistoriske museum i Paris. Omgivet af alle de undere, 
hun ikke kan se, men som så levende bliver beskrevet for hende, og som hun 
kan bekræfte med sine hænder. 
</p><p>
Da krigen bryder ud flygter far og datter til Saint-Malo. Måske med en 
uvurderlig diamant i lommen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2616863/klassisk-samtidsroman-fremstaar-som-hvidvaskning-af-moskva-processerne/">Klassisk samtidsroman fremstår 
som hvidvaskning af Moskva-processerne</a></p><p>
I Tyskland er Werner det lige så klejne som opvakte vajsenhusbarn med det 
kridhvide hår. 
</p><p>
En arisk dreng, som med sin usædvanlige tekniske begavelse kommer på en 
nazistisk eliteskole af de virkelig ondsindede. Her oplever han, at nazismen 
tilsyneladende er et væsen, der spiser drenge. Inden han kommer først til 
Østfronten og så til Vestfronten. 
</p><p>
Både Marie-Laure og Werner befinder sig i Saint-Malo under bombardementet. Hun 
fanget alene højt oppe i sin onkels hus. Han fanget i kælderen under det 
sammenstyrtede hotel, hvor tyskerne holdt til. Men hvordan er de endt der? 
</p><h3>
Funklende 
</h3><p>
Romanens fundament er august 1944, men den springer frem og tilbage i tid. Det 
meste foregår tidligere, men alt er fortalt i nutid, så facetterne kan kaste 
lys på hinanden. 
</p><p>
Den blinde franske pige lytter. Også den tyske dreng har en særlig evne til at 
lytte. Marie-Laures traumatiserede onkel sender illegale beskeder på sin 
radio. Werner opfinder et apparatur, hvor man med hjælp af radioudstyr og 
geometri kan opspore fjendens radiosendere. De to fortællingerne lytter sig 
ind på hinanden. 
</p><p>
Krydsklipningen er en effektiv komposition, der fører vej igennem en skøn 
sværm af symboler og symmetrier. Søanemoner, snegle, diamanter, kulminer og 
Audubons amerikanske fugle danser en elementernes dans. 
</p><p class=" bl-elem">
Uden blusel væver Anthony Doerr småt og stort om menneskets plads i verden, 
det endeløse univers og det kvælende autoritære regime sammen til et 
funklende vokseneventyr. 
</p>	
</div>

</div></body></html>
