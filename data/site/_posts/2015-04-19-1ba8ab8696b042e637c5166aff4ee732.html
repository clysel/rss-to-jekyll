---
layout:     post
title: 	    "Debutroman er en københavnsk, litterær pendant til tv-serien 'Girls'"
post_author:	    
post_date:	    Sun, 19 Apr 2015 13:16:14 +0200
post_site:	    politiken.dk 
post_link:	    http://politiken.dk/kultur/boger/ECE2634158/debutroman-er-en-koebenhavnsk-litteraer-pendant-til-tv-serien-girls/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
'Nielsine’ er et sejt navn. En ikke-kurant femininumsform af et mandenavn. Det 
klinger for mig lidt af Andersine. Og det gør det nok, fordi titelpersonen i 
Ida Munch Christensens roman er omgivet af personer med amerikanske 
50’er-navne: Polly, Lorraine, Leslie, Nancy. 
</p><div class="art-fakta article-box">
<h4 class="">
Boganmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Roman. Ina Munch Christensen: Nielsine. 
</p><p>
Gyldendal, 176 sider, 199,95 kroner. 
</p><p class=" bl-elem">
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på <a class=" bl-elem" href="http://www.politiken.dk/plus" target="_self">www.politiken.dk/plus</a></p>
</div>
</div><p>
Det giver noget swing og colorchrome og bobbysocks til persongalleriet, eller 
rettere til den kvindelige del af persongalleriet; med undtagelse af fyren 
’Luis’ hedder de mandlige personer, hvad unge mænd hedder i dagens 
København, opkaldt efter en blanding af bibelske og nordiske forfædre: 
Andreas, Elias, Mikael, Villads, Adam, Rune. </p><p>
Der er højt tempo på beretningen om Nielsine, der tumler rundt i København, 
blandt veninder og bøssevenner, sin amerikanske alkoholikerfar, halvhjertede 
forelskelser, fra bar til bar, lidt hf, lidt seminar, meget sprut, mange 
smøger, mange forskellige senge at sove i, ikke megen sex, men en del 
onaneren til kvindeparfume. 
</p><h3>
Nattedrømme om kaffe og standpunktskarakterer 
</h3><p>
Erindringer fra en blakket barndom, fars kritik, mors krav, en autistisk 
storebror, tidlig søvnløshed, nattedrømme om katte, forelskelsen i 
hf-lærerinden Polly. Veninden Nancy deler livet op i kategorier: »sexliv/ 
kærlighedsliv/ familieliv/ økonomi/ kreativitet/ film« og giver dem 
månedlige standpunktskarakterer. For Nielsine står det temmelig skidt til i 
alle kategorier. 
</p><div class="art-quote article-box">
<p class="quote"/>
<blockquote>
<p class="quote-txt">
Læseren får også lov at tumle rundt, vi kastes mellem replik, tanke, 
beretning, nær og fjern erindring
</p>
<p class="sender">
</p><p class=" bl-elem"/> 

</blockquote>
</div><p>
Læseren får også lov at tumle rundt, vi kastes mellem replik, tanke, 
beretning, nær og fjern erindring. Ikke mindst kastes vi mellem første og 
tredje person: I ca. halvdelen af kapitlerne er Nielsine jegfortæller, i den 
anden halvdel er hun ’hun’ og ’Nielsine’, men stadig den, der bærer 
synsvinklen. Samtidig kastes man rundt i tid, både internt i kapitlerne af 
ekskursive flashbacks, og mellem kapitlerne, der kan være forsynet med 
omtrentlige tidsangivelser som ’tidligere’, ’endnu tidligere’, ’nogle år 
siden’. </p><p>
Der er også knald på romanens mundrette sprog. Der kan nås mange korte 
sætninger og led mellem to punktummer, føjet til hinanden med ’og’ eller 
komma, glidende mellem beretning, sansning, tanke og tale: »Vi hører Marilyn 
Monroe, spiser laks og søde kartofler osv., det smager godt og vinen bliver 
bedre og bedre, og hun sætter Spice Girls på og vi griner og hun går ind og 
skifter tøj, kommer tilbage, yndig som en pin-up, vi åbner den sidste flaske 
vin og en pakke Slim Agenda, ryger og drikker og snakker om hendes 
komplekser« (der er stadig en kvart side til punktum). 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/bogforum/ECE2443465/litteraturredaktoer-hold-oeje-med-debutanterne/">Litteraturredaktør: Hold øje 
med debutanterne </a></p><p>
Jeg har lært et nyt og godt nudansk ord: ’semiknalde’. Og så er der 
selvfølgelig alle anglicismerne, men de er doseret med god timing, så de 
ikke bliver mani: »embrace dig«, »shininess«, »fuckable«, »What the MOTHER 
freaking fuck SKETE der for dét«. 
</p><p>
I farten tilkastes der jævnlig læseren en rigtig god sætning, med en 
fandenivoldsk, humoristisk præcision. Jeg har forsøgt at gribe nogle af dem, 
og dette lille potpourri kan forhåbentlig give en fornemmelse af romanens 
tone: »jeg har en hyggelig og intens samtale med Thomas om angst«. »Det er 
en kvinde der udstiller pt., træer i forskelligt vejr«. »Nielsine sendte ham 
en hademail og så sendte han hende tunge blikke med sine dybe blå øjne«. Min 
far forrådte mig i flyet, hans jakkes skulderpuders løgnagtige tryghed«. 
»Tak siger hun og har en meget ubestemmelig øjenfarve«. 
</p><h3>
Smerten rummet i humor 
</h3><p>
I læsningens løb syntes jeg indimellem, at alle springene i tid og person blev 
forvirrende, lidt for tumultariske. Men hvis man giver sig hen i det som i 
en jitterbug og bare lader sig kaste, har det sin charme. Ina Munch 
Christensens debutroman giver os de evige ungdomstemaer (forældreopgør, 
mindreværdsfølelser, idealiserende forelskelse) i et tidssvarende og 
veloplagt sprog, med smerten rummet i humor. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2543387/olga-ravn-slipper-raseriet-loes-med-et-besaettende-sprogligt-overskud/">Olga Ravn slipper raseriet løs 
med et besættende sprogligt overskud</a></p><p class=" bl-elem">
Selv om jeg er tyve år for gammel til at føle mig hjemme i bogens referencer 
(The Knife, Gilmore Girls, Joanne Newsom), tror jeg ikke, det er helt 
forkert at tænke på den som en københavnsk og litterær pendant til tv-serien 
’Girls’. 
</p>	
</div>

</div></body></html>
