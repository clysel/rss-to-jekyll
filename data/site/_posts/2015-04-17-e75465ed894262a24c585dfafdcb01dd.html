---
layout:     post
title: 	    "Happening mod K-kampagne: »Holder nazister ramadan?«"
post_author:	    
post_date:	    Fri, 17 Apr 2015 23:55:40 +0200
post_site:	    politiken.dk 
post_link:	    http://politiken.dk/indland/politik/ECE2632822/happening-mod-k-kampagne-holder-nazister-ramadan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På Bülowsvej 38 på Frederiksberg hænger tidens vel nok mest omdiskuterede 
kampagneplakat, Konservatives med de udskældte ord »Stop Nazi Islam Isme«. 
</p><p>
Indtil i dag har det ophuggede budskab været kaldt både racistisk, 
historieløst og over stregen i medierne. Men lidt over middag vil en 
lille skare demonstranter - de fleste muslimer - rykke kritikken af 
kampagnen ud til plakaterne i gadebilledet. 
</p><div class="art-quote article-box">
<p class="quote"/>
<blockquote>
<p class="quote-txt">
Det er grebet an lidt humoristisk, for jeg kan ikke tage naziislamisme 
alvorligt
</p>
<p class="sender">
Jacob Nicu, arrangør 
</p>
</blockquote>
</div><p>
Utilfredse og med hjemmetrykte plakater holder de budskaber som »Igen 
paralleller mellem islamisme og nazisme«, »Nazister spiser svinekød« og 
»Holder nazister ramadan?« op foran den konservative plakat. </p><p>
En fotograf knipser et par billeder, og en af arrangørerne dokumenterer <i>happeningen</i> 
på video. Det hele varer et par minutter og forløber fredeligt. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2627005/historiker-om-k-kampagne-idiotisk-at-kalde-nazisme-og-islamisme-det-samme/">Historiker om K-kampagne: Idiotisk 
at kalde nazisme og islamisme det samme</a></p><p>
Formålet, forklarer hjernen bag, Jacob Nicu fra organisationen Stop Had, er at 
skabe opmærksom om de konservatives »manglende nuancer i deres valgsprog, 
når de kører en kampagne«. 
</p><p><i class=" bl-elem">Men de ting, I har skrevet, er det meget bedre?</i></p><p>
»Nej, det er heller ikke bedre. Det er grebet an lidt humoristisk, for jeg kan 
ikke tage naziislamisme alvorligt«. 
</p><h3>
Byrådsmedlem: Retorikken er for voldsom 
</h3><p>
Det kan til Fasael Rehman, der er byrådsmedlem for de konservative i 
Frederiksberg Kommune, til gengæld. 
</p><p>
Han er mødt op til dagens protest, fordi han mener, at retorikken er »for 
voldsom«. 
</p><div class="art-fakta article-box">
<h4 class="">
HVAD ISLAMISME BETYDER</h4>
<div class="fakta-body" data-buildingblock="embedded_factboxlink">
<p>
Islamister er principielt enige om det langsigtede politiske mål; etableringen 
af en islamisk stat.
</p><p>
Nogle er fortalere for en væbnet kamp mod eksisterende regimer i den islamiske 
verden, andre fastholder, at en legitim islamisk stat kun kan skabes gennem 
demokratiske valg. 
</p><p class=" bl-elem"><i class=" bl-elem">Kilde: Den store danske </i></p>
</div>
</div><p>
»Men jeg støtter op om budskabet, for det er vigtigt, at vi får en debat om 
radikal islamisme. For der er mange, der ikke ved, hvad islamisme betyder«. 
</p><p><b class="ext-link">LÆS MERE </b><a class="embeddedlink" href="http://politiken.dk/indland/ECE2623753/eksperter-er-kritiske-over-for-blaa-bloks-rangordning-af-religioner/">Eksperter er kritiske over for blå 
bloks rangordning af religioner</a></p><p>
»Derfor skal vi lære at skelne mellem islam og islamisme, så vi kan skelne 
mellem muslimer og islamister«. 
</p><p><i class=" bl-elem">Har I en udfordring med radikaliserede islamisme her på Frederiksberg? </i></p><p>
»Jeg kan ikke sige, om vi har et problem. Det ved Politiets 
Efterretningstjeneste bedre. Men vi skal undersøge, om vi har det. Og jeg 
vil kæmpe for en afradikaliseringsstrategi«, siger han. 
</p><h3>
Nazi+islamisme går ikke 
</h3><div class="art-quote article-box">
<p class="quote"/>
<blockquote>
<p class="quote-txt">
De bruger et ord, som folk med vilje skal misforstå - det er propaganda!
</p>
<p class="sender">
Zaid Nasrati, gymnasieelev 
</p>
</blockquote>
</div><p>
Younes Elhamss og vennen Zaid Nasrati er begge tilknyttet Stop Had gennem et 
projekt på deres gymnasium. De har taget et par venner med, og sammen udgør 
de hovedparten af deltagerne ved happeningen. </p><p>
»Det er problematisk at koble en af vor tids største forbrydelser sammen med 
en religion«, siger Younes Elhamss. 
</p><p>
»Vi påtager os ikke en offerrolle. Men vi vil gerne vise hele verden og 
Danmark, at det der naziislamisme ikke passer, og at nazi og islam ikke kan 
kobles sammen på nogen måder«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2629108/df-om-konservativ-nazi-kampagne-den-virker-overgearet/">DF om konservativ nazi-kampagne: 
Den virker overgearet</a></p><p><i class=" bl-elem">Men de Konservative skriver jo også naziislamisme og refererer til Islamisk 
Stat og prædikanter i Grimhøj Moskeen? </i></p><p>
»Enig, men hr. og fru Danmark ved ikke, hvad islamisme er. De lukker alle ind 
i den samme boks«, siger Zaid Nasrati. 
</p><p><i class=" bl-elem">Men er det Konservatives skyld? </i></p><p>
»Ja, for du skal tale et sprog, som dine vælgere forstår. De bruger et ord, 
som folk med vilje skal misforstå - det er propaganda!«. 
</p><h3>
Til fredagsbar med de Konservative 
</h3><p>
Et par timer senere til Liberal Fredagsbar på baren Butchers i Indre København 
er stemningen anderledes munter. 
</p><div class="art-quote article-box">
<p class="quote"/>
<blockquote>
<p class="quote-txt">
Når vi siger: Stop naziislamisme, kommer hele det kulturradikale parnas og 
bliver forarget. 
</p>
<p class="sender">
Søren Pape, K-formand 
</p>
</blockquote>
</div><p>
Liberal Alliances formand, Anders Samuelsen, og de konservatives ditto, Søren 
Pape Poulsen, underholder de fremmødte, størstedelen medlemmer af de to 
partier, om hvem, der - groft sagt - er mest liberal. </p><p>
Er man kommet for at se blod, bliver man skuffet. For der går ikke mere end 10 
minutter, før de to formænd krammer hinanden på scenen. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/Fredagsbar_med_Ande_929266y.jpg" alt="" border="0"/><span class="caption"><span class="f-img-caption">Kram. 
</span>Der var ros og gensidige klapsalver i gode mængder. Foto: Finn Frandsen</span></span></p><p>
Men Søren Pape fik også tid til at forsvare partiets retorik og kampagne. 
</p><p>
»Når vi siger: Stop naziislamisme, kommer hele det kulturradikale parnas og 
bliver forarget. Det, synes jeg, er fantastisk. Altså, man skulle næsten 
tro, at vi sagde: Start naziislamisme«, gjalder formanden fra scenen. 
</p><p>
Publikum hujer og klapper. 
</p><p>
»Vi ønsker at sige, at vi har en politisk ideologi af islam - islamismen, der 
i sin fulde flor fuldstændig har fællestræk med nazismen og fascismen i 
1930'erne. Fællestræk, der hedder, at man vil nedbryde det demokratiske 
samfund, at man vil slå jøderne ihjel og ødelægge kulturskatte«. 
</p><h3>
Det siger vi stop til 
</h3><p>
De modne publikummer i båsene bopper hovederne samtykkende, og de unge 
liberalister, der står tæt omkring scenen, bopper med. 
</p><p>
»Når vi siger naziislamisme, ved jeg godt, det er et hårdt ord«, siger Pape. 
</p><p>
»Jeg ved godt, at det støder nogen på manchetterne, og at nogen har fået 
hvidvinen og foie grassen galt i halsen. Men det er der altså ikke noget at 
gøre ved - vi skal også kunne turde tale om de ting, der er alvorlige«. 
</p><p>
Anders Samuelsen, der sidder på en taburet ved siden af Pape, nikker nu også 
med. 
</p><p class=" bl-elem">
»Det er ikke helt almindelige muslimer, der er problemet. Det er den farlige 
politiske ideologi islamismen, der er problemet. Og det siger vi stop til«. 
</p>	
</div>

</div></body></html>
