---
layout:     post
title: 	    "Fakta: Forstå bankunionen på fem minutter"
post_author:	    
post_date:	    Thu, 30 Apr 2015 11:11:05 +0200
post_site:	    politiken.dk 
post_link:	    http://politiken.dk/oekonomi/ECE2649544/fakta-forstaa-bankunionen-paa-fem-minutter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ideen om bankunionen blev født i kølvandet på finanskrisen for seks år siden. 
Dengang oplevede Europa en række bankkrak, og nogle af dem var så store, at 
de gav enorme problemer for bankernes hjemlande, hvor statskasserne var nødt 
til at træde til. Dermed blev hele samfundsøkonomien ramt.
</p><p>
For at løse problemet gik eurolandene i gang med at lave en bankunion, der 
kort fortalt består af tre dele:
</p><ul><li class=" bl-elem">Et fælles tilsyn under Den Europæiske Centralbank (ECB), der er på 
plads.</li></ul><ul><li class=" bl-elem">En fælles myndighed for afvikling og redning af banker. Det er ECB, der 
skal starte processen, men både EU-Kommissionen og de enkelte lande kan 
blive inddraget, når f.eks. en bank skal lukkes. På en måde ligner 
systemet lidt det samme som Finansiel Stabilitet i Danmark.</li></ul><ul><li class=" bl-elem">Og endelig en fælles bankfond, der skal opbygges gradvis frem til 2026, 
hvor den skal rumme 55 milliarder euro svarende til cirka 410 milliarder 
kroner. Pengene skal komme fra branchen selv. </li></ul><p class=" bl-elem">
Alle eurolande er automatisk med i bankunionen, mens Danmark og andre lande 
uden for den fælles valuta har mulighed for at tilslutte sig. Den danske 
regering har hele tiden holdt døren på klem og været med til at forhandle om 
banunionen. Storbritannien har til gengæld sagt nej.
</p>	
</div>

</div></body></html>
