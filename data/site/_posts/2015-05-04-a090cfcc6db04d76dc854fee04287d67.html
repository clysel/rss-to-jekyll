---
layout:     post
title: 	    "Tragisk ulykke: To mænd er fundet døde i Brande"
post_author:	    
post_date:	    Mon, 04 May 2015 19:21:02 +0200
post_site:	    politiken.dk 
post_link:	    http://politiken.dk/indland/ECE2654712/tragisk-ulykke-to-maend-er-fundet-doede-i-brande/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Der er på intet tidspunkt noget, der indikerer, at der er sket en forbrydelse. 
Der ser ud til at være tale om en tragisk ulykke.
</p>
<p class="sender">
Ole Vanghøj, vagtchef i Midt- og Vestjyllands Politi 
</p>
</blockquote>
</div><p>
To mænd på 24 og 25 år er mandag blevet fundet døde i en campingvogn i Brande, 
som de havde overnattet i efter et traktortrækstævne i weekenden.
</p><p>
Dødsårsagen er muligvis udsivende gas, oplyser vagtchef Ole Vanghøj, Midt- og 
Vestjyllands Politi til Ritzau.
</p><p>
»Der er på intet tidspunkt noget, der indikerer, at der er sket en 
forbrydelse. Der ser ud til at være tale om en tragisk ulykke«, siger Ole 
Vanghøj.
</p><p>
Det var pårørende til de to unge mænd, der mandag kort før middag fandt de to 
unge liggende livløse i den aflåste campingvogn, der stod på Frihedevej ved 
Brande.
</p><p>
De pårørende kontaktede politiet, der nu undersøger omstændighederne bag 
dødsfaldene.
</p><h3>
Ikke en forbrydelse
</h3><p>
De to unge havde overnattet i campingvognen efter traktorstævnet, og de 
pårørende valgte at tage hen og undersøge vognen, da de i weekendens løb 
forgæves havde prøvet at få kontakt med mændene.
</p><p>
Politiet har sammen med retsmedicinere og teknikere undersøgt campingvognen og 
kan fastslå, at de ikke er blevet udsat for en forbrydelse.
</p><p>
De tekniske undersøgelser af baggrunden for dødsfaldene fortsætter, og 
politiets mistanke er rettet mod campingvognens varmesystem.
</p><p class=" bl-elem">
»Noget tyder på, at der har været et hul på slangen til campingvognens 
gasvarmer, men undersøgelserne er ikke færdige endnu«, siger Ole Vanghøj til 
Ritzau.
</p>	
</div>

</div></body></html>
