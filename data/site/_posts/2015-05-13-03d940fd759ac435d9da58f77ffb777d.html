---
layout:     post
title: 	    "Juventus løfter italiensk fodbold ud af dyb krise"
post_author:	    
post_date:	    Wed, 13 May 2015 23:09:17 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2669032/juventus-loefter-italiensk-fodbold-ud-af-dyb-krise/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<p>
Real Madrid var tæt på - og så alligevel langt fra. Ronaldo fik scoret det 
krævede mål i 1. halvleg, men hans tidligere holdkammerat Alvaro Morata 
udlignede efter pausen for gæsterne, som dermed sammenlagt vandt duellen 3-2 
på den bedste kollektive præstation. 
</p><p>
Dermed banede holdet fra Torino sig for første gang i 12 sæsoner vej til 
kampen om Champions League-trofæet, hvilket er en stærkt efterstræbt 
opmuntring for italiensk fodbold som helhed, der har haft det svært de 
senere år. 
</p><p><b class="ext-link">EFFEKTIV:</b><a class="embeddedlink" href="http://politiken.dk/sport/fodbold/championsleague/ECE2667065/neymar-straffer-usikker-bayern-defensiv/">Neymar straffer usikker Bayern-defensiv</a></p><p>
Det blev en realitet, da der onsdag aften var spillet returkamp i den sidste 
semifinale mellem Real Madrid og Juventus, der vandt første opgør 2-1 i 
Torino. Kampen sluttede 1-1, men der kunne have været en håndfuld scoringer 
yderligere, for der var chancer nok til begge hold. 
</p><p>
Finaleduellen 6. juni i Berlin hedder altså Barcelona-Juventus, og her må 
spanierne med Messi-Neymar-Suárez i spidsen leve med at være storfavoritter. 
En situation, som Juve-træner Massimiliano Allegri vil nyde, for lige som 
mod Real Madrid vil han satse på en stærk defensiv og et giftigt kontraspil. 
</p><p><b class="ext-link">BALLADE:</b><a class="embeddedlink" href="http://politiken.dk/sport/fodbold/laprimera/ECE2666773/real-traener-svarer-bales-agent-igen-du-ved-for-lidt/">Real-træner svarer Bales agent igen: Du 
ved for lidt</a></p><p>
I 1. halvleg på Santiago Bernabéu havde James Rodriguez flere gange svært ved 
at holde sig på benene, hvilket bl.a. gav ham et gult kort. Men det gav ham 
også et straffespark, som Ronaldo omsatte til en sikker scoring. 
</p><p>
Det gav hjemmeholdet den fordel, at nu skulle gæsterne længere frem på banen 
og udligne, hvis de ville videre. Og det skabte muligheder for hurtige 
kontraløb, som da også flere gange var tæt på at give en 2-0-føring. Både 
Ronaldo og Benzema havde gode tilbud. 
</p><p><b class="ext-link">NEDTUR:</b><a class="embeddedlink" href="http://politiken.dk/sport/fodbold/championsleague/ECE2665826/uroen-ulmer-foer-bayerns-mirakeljagt/">Uroen ulmer før Bayerns mirakeljagt</a></p><p>
Lige som første opgør var det en intens og tæt duel, der bølgede frem og 
tilbage, men Juventus manglede ofte lige den sidste skarpe aflevering, der 
skaber en åben målchance. 
</p><p>
Efter pausen overtog Juventus ganske naturligt mere af spillet, men en hurtig 
udligning ville ikke nødvendigvis være godt, for så kunne Real iværtsætte en 
langvarigt pres, som måske ville skubbe opgøret ud i forlænget spilletid og 
eventuelt straffesparksafgørelse. 
</p><p><b>Real-stjerner skuffede</b></p><p>
Det blev en forholdsvis hurtig udligning, som Morata (tidligere Real Madrid) 
stod for i en lidt rodet situation foran Iker Casillas. Stor jubel hos Juve, 
men nu ventede potentielt en halv times pres fra hjemmeholdets mange 
profiler. 
</p><p>
Lige netop profilerne var ikke stærke nok på dagen, og den negative udvikling 
hos Real Madrid på det seneste fortsatte på hjemmebanen. Ronado, Bale og 
James tog for lange pauser, hvorimod tilbagevendte Benzema udførte et stort 
arbejde, til han opbrugt måtte lade sig udskifte. 
</p><p><b>Buffon viste klassen</b></p><p>
Der manglede fantasi hos Real over for et solidt Juve-forsvar med en 
påpasselig Gianluigi Buffon på mål. Veteranen viste stor rutine og 
forudseenhed i vigtige situationer. Reals pres prellede af, og det gav endda 
gæsterne mulighed for nogle gode kontrastød, som kunne have lukket duellen 
definitivt. 
</p><p>
Ronaldo havde også en mulighed, men han var for ubeslutsom samtidig med, at 
mange af Reals afleveringer savnede skarphed på en aften, hvor også 
indlæggene var alt for upræcise. 
</p><p class=" bl-elem">
Det kan blive en hård periode for træner Carlo Ancelotti, der kommer til at 
møde bred kritik i en sæson formentlig uden trofæer. 
</p>	
</div>

</div></body></html>
