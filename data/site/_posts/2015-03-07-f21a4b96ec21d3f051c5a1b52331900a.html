---
layout:     post
title: 	    "Et år efter MH370: »Det mest skræmmende er, hvis vi aldrig finder ud af, hvad der skete«"
post_author:	    
post_date:	    Sat, 07 Mar 2015 11:21:21 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2574626/et-aar-efter-mh370-det-mest-skraemmende-er-hvis-vi-aldrig-finder-ud-af-hvad-der-skete/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Amerikanske Sarah Hamil Bajc ventede i sit hjem i Beijing på, at hendes 
kæreste Philip Wood skulle ankomme med fly fra Kuala Lumpur. Her var han 
netop startet i en lederstilling i IBM. Parret havde været sammen i to år og 
skulle flytte til Kuala Lumpur. 
</p><p>
Philip Wood var på vej tilbage til Beijing for at hjælpe med at pakke resten 
af deres ting. Men han kom aldrig. 
</p><p><b class="ext-link">STOR GRAFIK</b><a class="embeddedlink" href="http://politiken.dk/rejser/rejser_940px/ECE2574835/grafik-hvad-blev-der-af-mh370/">Hvad blev der af MH370?</a></p><p>
Han var en af de 239 personer om bord på Malaysia Airlines MH370, der efter 
kaptajnens sidste ord, »Godnat, Malaysian Tre Syv Nul«, forsvandt ud i 
intetheden. Det sidste livstegn fra cockpittet kom 38 minutter inde i 
flyveturen. Der var ingen tegn på dårligt vejr eller meldinger fra flyet om 
problemer. 
</p><p>
I morgen er det et år siden, og efterforskningen har stadig ikke givet svar 
på, hvad der skete. Flyet fraveg sin rute, og ud fra analyser mener man, at 
det er drejet mod syd, og at det på et tidspunkt er løbet tør for brændstof 
og er styrtet ned i Det Indiske Ocean. 
</p><h3>
Efterforsker på egen hånd sagen 
</h3><p>
MH370’s skæbne er et af flyhistoriens største mysterier, som nager ikke mindst 
de pårørende. Selv om der nu er gået et år, og alle om bord anses for at 
være omkomne, er det ikke blevet nemmere at leve med for Sarah Hamil Bajc. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2378073/paaroerende-vil-have-svar-paa-mysteriet-om-mh370/">Pårørende vil have svar på 
mysteriet om MH370 </a></p><p>
»Det er blevet hårdere. Det mest skræmmende, jeg kan forestille mig er, at vi 
aldrig finder ud af, hvad der skete, og at folk glemmer MH370. Det skræmmer 
mig mere, end at de finder flyet, og jeg får vished om, at Philip er død«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00918/SarahBajc_web_918372a.jpg" alt="" border="0"/><span class="caption"><span class="f-img-caption">MH370. 
</span>Philip Wood og Sarah Hamil Bajc. Privatfoto</span></span>
Amerikaneren, der arbejder som lærer, er blandt de familiemedlemmer til dem om 
bord på MH370, der har har talt højt i medierne om sin utilfredshed med 
eftersøgningen og med Malaysia Airlines’ og den malaysiske regerings 
håndtering af sagen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2470723/eftersoegning-af-mh370-koncentrerer-sig-nu-om-to-omraader/">Eftersøgning af MH370 
koncentrerer sig nu om to områder </a></p><p>
Hun tøver ikke i sin kritik af efterforskningen, og hun er en del af en gruppe 
af pårørende, som på egen hånd efterforsker sagen. De vil ikke afvente nyt 
fra myndighederne. Gruppen deler ny viden, taler med luftfartseksperter, 
pressen og har hyret private efterforskere. 
</p><p>
Og Sarah Hamil Bajc er vred. 
</p><p>
»Vi ved simpelthen ikke, hvorfor vi pludselig ikke hørte mere fra flyet, eller 
hvorfor det afveg fra ruten. Men vi ved med sikkerhed, at den malaysiske 
regering og militær og DCA (Malaysias civile luftfartsmyndigheder, red.) 
ikke reagerede, som de burde«. 
</p><h3>
Nogen ved hvor flyet er 
</h3><p>
I maj sidste år udkom en foreløbig rapport, hvori det blev konkluderet, at det 
tog fire timer fra den sidste officielle kontakt til MH370, og til 
myndighederne iværksatte en eftersøgning. Der var desuden en del forvirring 
i timerne efter flyets forsvinden; blandt andet mente Malaysia, at flyet 
kunne have været i cambodjansk luftrum. 
</p><p>
»Myndighederne burde have sendt jagerfly på vingerne for fysisk at kigge efter 
flyet og finde ud af, hvad der skete. Og de skulle have sporet det. Det gør 
alle andre flyselskaber i verden, når et fly afviger fra sin rute. Det er 
100 procent Malaysias skyld, at det fly stadig ikke er fundet i dag«, siger 
Sarah Hamil Bajc. 
</p><p>
I knap syv timer efter at flyvekontrol mistede kontakten med flyet, har 
satellitter opfanget signaler fra det. Analyser kan ikke sige præcist ud fra 
de signaler, hvilken rute flyet har fløjet, men de kan give et fingerpeg, og 
man mener, at flyet er fløjet i en sydlig retning – altså modsat den vej, 
det skulle. Derfor har eftersøgningshold siden efteråret ledt efter flyet et 
stykke ud for Australiens sydvestlige kyst i det sydlige Indiske Ocean. 
</p><p>
Men Sarah Hamil Bajc tror ikke på, at flyet befinder sig der, og hun mener, at 
den malaysiske regering tilbageholder information for offentligheden. 
</p><p>
»Jeg tror, der er nogen, som ved, hvor det er, og at sandheden holdes tilbage. 
For den er langt mere skadende, end den historie de er kommet med. Nogen 
lavede måske en stor fejl, men vi ved det ikke. Der er et dusin teorier, som 
vi ikke bare kan udelukke«, siger hun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2419948/eftersoegningen-af-forsvundet-malaysia-airlines-fly-gaar-ind-i-ny-fase/">Eftersøgningen af forsvundet 
Malaysia Airlines-fly går ind i ny fase</a></p><p>
Det vakte store vrede blandt pårørende, da den malaysiske regering på et 
pressemøde i slutningen af januar måned betegnede flyets forsvinden som en 
ulykke. 
</p><p>
»Vi erklærer officielt Malaysia Airlines-afgangen MH370 for en ulykke, og alle 
239 passagerer og besætningsmedlemmer antages at have mistet livet«, sagde 
Azharuddin Abdul Rahman, direktør for de malaysiske civile 
luftfartsmyndigheder på et pressemøde. 
</p><p>
Det har Sarah Hamil Bajc kun hovedrysten tilovers for. 
</p><p>
» Der er ingen beviser for det og ingen vragrester. Hvis det var en ulykke, 
hvorfor har de malaysiske myndigheder så tilbageholdt flyets fragtliste 
(opgørelse over, hvad flyet havde med, red.), og hvorfor er optegnelser fra 
luftfartskontrollen heller ikke offentliggjort? Der er intet, der 
understøtter deres konklusioner.«
</p><h3>
Svært at acceptere 
</h3><p>
Oven i Sarah Hamil Bajcs mistillid til de malaysiske myndigheder kommer en 
efter hendes mening håbløs håndtering af information til de pårørende. Hver 
gang der er kommet nyt om MH370 fra Malaysia Airlines eller de malaysiske 
myndigheder, har hun fået det at vide af pressen først. 
</p><p>
Den eneste undtagelse var 24. marts sidste år, hvor hun modtog en sms 10 
minutter før en pressekonference, hvor den malaysiske premierminister Najib 
Razak sagde, at det var hævet over enhver tvivl, at flyet var forsvundet et 
sted i Det Indiske Ocean, og alle om bord var formodet omkommet. 
</p><p>
Sarah Hamil Bajcs liv er fortsat. Hun flyttede til Kuala Lumpur og bor i den 
lejlighed, parret fandt sammen. Hun har tre sunde og raske børn, gode 
venner, og hendes mor har stadig et godt helbred og har netop besøgt hende. 
</p><p>
»Jeg har meget at være taknemmelig for. Men jeg planlagde at være her i Kuala 
Lumpur med Philip. Vi skulle blive gamle sammen, og nu er han her ikke mere. 
Det er svært at acceptere i det hele taget, men endnu mere, fordi det er 
sådan et tildækket mysterium. Jeg føler, at jeg bliver løjet for«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2419948/eftersoegningen-af-forsvundet-malaysia-airlines-fly-gaar-ind-i-ny-fase/">Eftersøgningen af forsvundet 
Malaysia Airlines-fly går ind i ny fase</a></p><p>
Hun tror ikke, at hun får svar på, hvad der skete med flyet og hendes mand i 
den nærmeste fremtid. Hun ser to muligheder for at få vished om flyets og 
hendes mands skæbne. 
</p><p>
»Mit eneste håb for at få sandheden at vide er enten en uafhængig 
internationalt organiseret undersøgelse, hvor Malaysia tvinges til at 
offentliggøre alle oplysninger. Det tror jeg ikke kommer til at ske. Eller 
også er der en person, der ved noget, og som vælger at stille sig frem og 
fortælle det«, siger hun og tilføjer: 
</p><p>
»Men for min egen mentale tilstands skyld har jeg indset, at det ikke er 
sandsynligt, at Philip kommer tilbage«. 
</p><p class=" bl-elem">
Politiken har forsøgt at få en kommentar til kritikken fra den malaysiske 
myndigheder. 
</p>	
</div>
</div></body></html>
