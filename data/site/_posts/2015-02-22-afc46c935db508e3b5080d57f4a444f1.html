---
layout:     post
title: 	    "Arbejdsløshed kan ramme mænd så hårdt, at de begår selvmord"
post_author:	    
post_date:	    Sun, 22 Feb 2015 11:14:00 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2556856/arbejdsloeshed-kan-ramme-maend-saa-haardt-at-de-begaar-selvmord/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
58-årige Martin Dam Hansen er uddannet akademiker, men har været arbejdsløs i 
et år. 
</p><p>
En status, der har givet givet ham »problemer med at sove om natten«, som han 
selv udtrykker det. Så da han modtog den såkaldte ’Min plan’ fra 
Akademikernes A-kasse og fik spørgsmålet »Har du aktuelt nogle personlige 
problemer«, satte han kryds i ja. Men der kom aldrig noget svar. 
</p><p>
»Jeg troede, at de vil vende tilbage med tilbud om hjælp. Men der skete ingen 
ting. Absolut ingen ting«, fortæller han. 
</p><div class="art-quote article-box">
<p class="quote"/>
<blockquote>
<p class="quote-txt">
Mænd åbner sig meget få gange, og hvis de ikke mødes med hjælp, når de endelig 
gør, lukker de i igen som en østers
</p>
<p class="sender">
Morten Thomsen, Livslinien 
</p>
</blockquote>
</div><p/><p>
Hans 57-årige ven begik selvmord, da han var ledig, og en sådan reaktion er 
desværre ikke unormal. For særligt mænd i 50-årsalderen rammes hårdt af 
arbejdsløshed. Nogle gange så hårdt, at de tager den yderste konsekvens. 
Derfor skal a-kasserne sætte alarmklokker i gang, når mænd fortæller, at de 
har det psykisk skidt, mener organisationen Livslinien: 
</p><p>
»Arbejdsløse mænd har utroligt svært ved at tale om deres følelser. Men et af 
de steder, hvor de bliver lokket ud af deres skal, er netop i a-kassen, for 
der er de nødt til at møde op for at få dagpenge. Så når a-kassen allerede 
spørger om mænds psykiske tilstand, er det oplagt, at de reagerer på det 
eller får andre instanser til det«, siger Morten Thomsen, bestyrelsesformand 
i Livslinien, og fortsætter: 
</p><p>
»Vi har hørt om tilfælde, hvor mænd har foregivet at tage på arbejde op til et 
halvt år, efter de mistede jobbet, fordi de ikke engang kunne fortælle det 
til konen«. Så når de giver tegn til omverdenen, gælder det om at slå til, 
mener han: 
</p><p>
»Mænd åbner sig meget få gange, og hvis de ikke mødes med hjælp, når de 
endelig gør, lukker de i igen som en østers«. 
</p><h3>
Flere selvmord under krisen 
</h3><p>
I kriseårene 2008 til 2012 steg antallet af selvmord blandt 50-årige, ifølge 
Center for Selvmordsforskning, med 39 procent. Og i sidste uge konkluderede 
et studie publiceret i tidsskriftet The Lancet Psychiatry, at arbejdsløshed 
er skyld i 45.000 selvmord i de 63 lande, som studiet har undersøgt. 
Herunder Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2180624/antallet-af-selvmord-er-steget-markant/">Antallet af selvmord er steget 
markant</a></p><p>
I regeringen er man derfor positive over for Livsliniens ide: 
</p><p>
»Jeg synes, det er helt naturligt, at man spørger om en mand som Martin har 
brug for hjælp, når han krydser ja til, at han har psykiske problemer«, 
siger Lennart Damsbo-Andersen fra Socialdemokraterne. Men det 
lovgivningsmæssige spillerum er der allerede, mener 
arbejdsmarkedsordføreren, og han spiller derfor bolden videre til 
a-kasserne. I FTF’s a-kasse mener man dog ikke, at a-kasserne er de rigtige 
til at hjælpe: 
</p><p>
»Jeg kan sagtens forstå situationen, men jeg har aldrig været ude for, at der 
var en arbejdsløs hos os, der var selvmordstruet. Så jeg tror ikke, vi vil 
være de rigtige til at opdage det«, siger direktør i FTF-A, Michael Darmer. 
Han tilføjer, at FTF-A ikke spørger de ledige om psykiske problemer, når de 
udfylder papirer. Men: 
</p><p>
»Vi ved, at det kan være stressende at være ledig, så vi har kurser, der 
forsøger at forebygge psykiske problemer«. 
</p><p>
Også Martin Dam Hansen kan have svært ved at snakke om sin arbejdsløshed. Så 
når han er ude, er han ikke arbejdsløs – så passer han sine investeringer: 
</p><p>
»Hvis jeg bare siger, jeg er ledig, lukker det fuldstændig af for samtalen«. 
</p><p class=" bl-elem">
Ifølge Center for Selvmordsforskning, begår dobbelt så mange mænd som kvinder 
selvmord. Alligevel er kun hver tredje, der ringer til Livslinien, en mand. 
</p>	
</div>
</div></body></html>
