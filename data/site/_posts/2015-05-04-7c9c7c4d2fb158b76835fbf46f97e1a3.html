---
layout:     post
title: 	    "Cubansk kunstner: »Jeg har bygget en livsnydercykel til solskinsture«"
post_author:	    
post_date:	    Mon, 04 May 2015 06:00:59 +0200
post_site:	    politiken.dk 
post_link:	    http://politiken.dk/forbrugogliv/forbrug/mitforbrug/ECE2639927/cubansk-kunstner-jeg-har-bygget-en-livsnydercykel-til-solskinsture/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om Moisés Heredía Hernández</h4>
<div class="fakta-body" data-buildingblock="embedded_factboxlink">
<p>
44 år. Født i Cuba. Bosat i Danmark siden 2004. <b>Kunstner og 
træskulptør. </b>Arbejder som pædagogmedhjælper i en 
skovbørnehave. 
</p><p class=" bl-elem">
Bor i trærækkehus i Københavns Sydhavn sammen med sin kone, Louise, og deres 
datter, Elena, på syv år og sønnen Leo på halvandet.
</p>
</div>
</div><p>
Jeg elsker at arbejde med træ og har i mange år bygget skulpturer i træ. Så 
for mig var det helt naturligt at bygge en træcykel og bruge den samme 
teknik, som jeg gjorde på Cuba, hvor man stykker cykler sammen af 
forskellige genbrugsdele. 
</p><p><b>Cyklen er af </b>krydsfiner, som jeg har lakeret med skibslak. Den er meget 
stærk og kan tåle regn. Skulpturen på siden af cyklen er en rastafigur af 
mahogni. 
</p><p>
Jeg byggede cyklen i løbet af vinteren 2013 – først som en model af pap med 
snore, der holdt delene sammen, og så i træ. Siden har jeg eksperimenteret 
videre og gjort den endnu flottere. Jeg har lige tilføjet hjul af træ og 
arbejder på at give den skærme af træ. Det er en cykel, som er under fortsat 
udvikling. 
</p><p>
Cyklen er 2,80 meter lang og vejer mindst 25 kg, så den er ret tung. Man 
sidder ret lavt på den. Den er behagelig at køre på, og takket være 
størrelsen og tyngden kommer man hurtigt op i fart. Man kan køre pænt 
hurtigt på den. 
</p><p>
Det er en livsnydercykel til solskinsture – ikke til stresset tempo. Der er 
noget afslappet cubansk energi over at cykle langsomt af sted med lav musik 
i ørerne. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/mitforbrug/ECE1626976/cykelrytter-jeg-drikker-virkelig-meget-varm-chokolade/">Cykelrytter: »Jeg drikker 
virkelig meget varm chokolade«</a></p><p><b>Den længste tur, </b>jeg har kørt, gik fra Københavns Sydhavn til 
Amager Strand. Jeg har haft cyklen med på Strøget i København to gange, og 
jeg kunne nærmest ikke komme frem, fordi folk stoppede op for at beundre 
den, tage billeder og spørge, hvor jeg har den fra. Jeg får mange store smil 
og glade kommentarer. 
</p><p>
Jeg kører på træcyklen cirka en gang om ugen – typisk om fredagen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2506984/vi-selvbygger-og-ombygger-cykler-i-stor-stil/">Vi selvbygger og ombygger 
cykler i stor stil</a></p><p><b>Jeg er vokset </b>op på Cuba i en tid, hvor der var mangel på alt, så jeg 
har fra barnsben lært, at alt kan bruges og sættes sammen til noget nyttigt. 
Der er mange sjove og ret kreative cykler på Cuba, som folk har sat sammen 
af dele fra forskellige cykler, nogle fra USA, andre fra Rusland. 
</p><p>
På den måde kan man sige, at de to ideologier forenes i cyklerne. 
</p><p>
Jeg har flere cykler, som jeg selv reparerer og laver om på. For tiden har vi 
bl.a. en Nihola til at køre børnene i, en gammel longjohn, en Fixie og et 
par amerikanske cykler. Jeg får aflagte cykler af venner og bekendte, for de 
ved, at jeg kan få et eller andet ud af dem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/cykling/ECE2270905/fra-pingvin-til-gnu-hvilken-cykeltype-er-du/">Fra pingvin til gnu: Hvilken 
cykeltype er du?</a></p><p><b>Store dele af </b>cyklen er lavet hjemme på stuegulvet, mens tv’et kører – 
helt som mine brødre og jeg gjorde på Cuba. Jeg har også brugt det lokale 
fællesværksted der, hvor vi bor. Jeg har udviklet flere andre modeller af 
cykler i træ. Teknikken er den samme, men størrelse og udsmykning varierer. 
</p><p>
Træcyklerne forener nogle betydningsfulde ting for mig: Dels er det godt for 
miljøet med genbrug og bæredygtighed, dels kan jeg bruge mine kunstneriske 
evner. 
</p><p class=" bl-elem">
På Cuba kører jeg aldrig med cykelhjelm, men i Danmark har jeg sat min 
rastahue uden på cykelhjelmen. Den passer godt til træcyklen og mit lange 
rastahår. 
</p>	
</div>

</div></body></html>
