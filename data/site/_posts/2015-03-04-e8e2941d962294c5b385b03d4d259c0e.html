---
layout:     post
title: 	    "USA-ekspert: Her er fem gode BBQ-steder i sydstaterne"
post_author:	    
post_date:	    Wed, 04 Mar 2015 07:00:38 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2571986/usa-ekspert-her-er-fem-gode-bbq-steder-i-sydstaterne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For nyligt ramte pulled pork de danske smagsløg for fuld kraft, og nærmest 
over nat var der pulled pork på menuen i hele skalaen fra burgerbaren til 
den etablerede restaurant og nede i slagterens køledisk. 
</p><p>
Det er også en let og billig ret at lave selv – man tager et stykke irregulært 
svin, gerne skulderen, gnider det evt. med lidt krydderier og putter det i 
ovnen eller lægger det på grillen ved lav varme i lang tid. Når det er 
færdigt river man det med en gaffel, så det trevler – deraf navnet »trukket 
gris«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/usa/miamiogomegn/ECE1847563/floridas-hemmelige-kyst-lokker-med-bountystrande-og-oesters-i-bunker/">Floridas hemmelige kyst lokker 
med bountystrande og østers i bunker</a></p><p>
Retten kommer fra det amerikanske BBQ-køkken, der er særligt udbredt i det 
sydlige USA. Barbecue henviser til tilberedningsformen, og består af at 
grille kød, men til forskel fra grilling, der foregår hurtigt og over høj 
varme - »hot and fast« - foregår barbecue langsomt og over lav varme - »slow 
and low«. 
</p><p>
Man kan smide alle slags kød på barbecuen – men i USA startede traditionen med 
grisen for siden at have indlemmet koen, kyllingen og i sjældne tilfælde 
lammet. I reglen er det de irregulære stykker kød, der har det bedst på en 
barbecue. Den lave varme og den lange tilberedningstid giver enormt møre 
stykker kød; klassiske BBQ-retter er, foruden pulled pork, brisket 
(oksespidsbryst), ribs – både fra koen og grisen – og pølser. 
</p><p>
Sidst men ikke mindst kommer saucen. Den varierer meget fra stat til stat og 
sted til sted, men kommer overvejende i en rød variant, der er lavet på 
tomat eller en hvid mayonnaise-baseret udgave. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/usa/ECE1917114/ferie-i-usa-taenk-alternativt-og-tag-til-denne-storby/">Ferie i USA: Tænk alternativt 
og tag til denne storby</a></p><p>
Forfatteren til guidebogen »Turen Går Til Florida &amp; Det 
Sydøstlige USA« giver her sine fem bedste bud på gode BBQ-joints i det 
sydlige USA. 
</p><h3>
The Joint, New Orleans, Louisiana 
</h3><p>
Kvarteret Bywater ligger vest for the French Quarter og er en ret skøn 
blanding af boheme og blue-collar – altså arbejdsklasse. Kunstnerne og de 
kreative er så småt ved at flytte ind, men de lokale holder endnu stand. 
</p><p>
Helt nede ved diget til Mississippi River finder man BBQ-restauranten 
</p><p>
The Joint. Stedet er for nylig rykket fra den oprindelige placering i et 
faldefærdigt skur til mere regulære lokaler. Menuen er dog stadigvæk den 
samme og man kan vælge mellem Pork Ribs, Pulled Pork, Beef Brisket og 
pølser. Til dessert står valget mellem tre slags tærte: Pecan, Key Lime og 
Peanut Butter. 
</p><p>
Når man har spist, kan man passend gå over gaden til det legendariske 
spillested/bar Vaughan’s Lounge. Stort set hver torsdag siden starten af 
1990’erne har 
</p><p>
jazzkvintetten Kermit Ruffins and the Barbecue Swingers spillet bliktaget af 
hytten – det er en af byens store musikoplevelser. 
</p><p>
Eneste advarsel skal lyde at kvarteret ikke er det sikreste sted at færdes 
efter mørkets frembrud, så tag en taxi, når du skal hjem. 
</p><p><i class=" bl-elem"><a href="http://www.alwayssmokin.com" target="_blank">The Joint</a>, 701 
Mazant St., Tlf (504) 949-3232 </i></p><p><i class=" bl-elem">Vaughan’s Lounge, 4229 Dauphine St., Tlf.: (504) 947-5562, Entre torsdag 
$8-$10. </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1744984/her-er-burgerne-du-ikke-maa-gaa-glip-af-paa-turen-til-usa/">Her er burgerne, du ikke må gå 
glip af på turen til USA</a></p><h3>
Cooper’s Old Time Pit BBQ, Forth Worth, Texas 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/coopersbbqfortworth_917823y.jpg" alt="" border="0"/><span class="caption"><span class="f-img-caption">Foto: 
</span>www.coopersbbqfortworth.com</span></span>
The Stockyards i Fort Woth er det berømte cowboy-kvarter, hvor der morgen og 
aften drives Texas Longhorn Cattle – den lokale kvægrace med de 
karakteristisk lange horn – op og ned ad hovedgaden. Det er her man tager 
hen for at klappe en ko, gå på saloon, købe håndsyede cowboystøvler og spise 
BBQ. 
</p><p>
Søger man væk fra Main Street og tager turen op langs Billy Bob’s, der verdens 
største honky-tonk, ender man foran Cooper’s Pit BBQ. Umiddelbart indenfor 
døren mødes man af en tre gange fem meter stor grill med låg – den bebudede 
”pit”. Her ligger ufattelige mængder kød og hygger sig ved lav varme. Man 
peger på det man vil have, og betaler pr kilo. Jeg vil personligt gerne 
anbefale deres beef ribs. 
</p><p>
Herfra bænker man sig ved lange træborde, smøger ærmerne op og går ellers om 
bord i kødet. 
</p><p><a target="_blank" href="http://www.coopersbbqfortworth.com"><i class=" bl-elem">Cooper’s Old 
Time Pit BBQ</i></a><i class=" bl-elem">, 301 Stockyards Boulevard, Tlf.: (817) 626-6464 </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/laesertip/ECE2235111/boefparadiset-usa-laeserne-guider-dig-til-de-bedste-steakrestauranter/">Bøfparadiset USA: Læserne 
guider dig til de bedste steakrestauranter</a></p><h3>
Abe’s BBQ, Clarksdale, Mississippi 
</h3><p>
En central myte i amerikansk folklore handler om the Crossroads, vejkrydset 
hvor væsener fra en anden verden manifesterer sig i vores. En fortælling 
går, at bluesmusikeren Robert Johnson pantsatte sin sjæl til djævlen for 
uforlignelige evner på guitaren. Eftertiden har besluttet, at vejkrydset 
netop lå i skæringspunktet mellem de to ikonografiske strækninger highway 49 
og highway 61 i udkanten af Clarksdale, Mississippi. Et vejskilt med 
krydsede stålguitarer markerer myten. 
</p><p>
Og så har Abe’s BBQ opereret på adressen siden Anden Verdenskrig efter at være 
blevet etableret andetsteds i byen helt tilbage i 1924. Med mottoet ”swine 
dining” står grisen højt på menuen suppleret af Hot Tamales og en lang række 
sandwichs, hvor vi gerne vil anbefale Bar-B-Q pork. 
</p><p><a target="_blank" href="http://www.abesbbq.com"><i class=" bl-elem">Abe’s BBQ</i></a><i class=" bl-elem">, 
616 North State St., Tlf.: (662) 624-9947 </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1748976/det-vaelter-ind-med-laesertips-her-faar-du-usas-bedste-burgere/">Det vælter ind med læsertips: 
Her får du USA's bedste burgere </a></p><h3>
Micklewait Craft Meats, Austin, Texas 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/wwwCraftmeatsCom_ma_917827y.jpg" alt="" border="0"/><span class="caption"><span class="f-img-caption">Foto: 
</span>www.craftsmeats.com</span></span>
Food trucks har gennem et stykke tid været det nye sort i Austin. Ombyggede 
campingvogne og speciallavede madvogne står på gadehjørner og pladser og 
pumper mad ud til sultne gæster. Opskriften har i al sin enkelhed lydt på 
veltillavet simpel mad lavet på gode råvarer uden unødvendige udgifter til 
at drive og indrette restaurant. 
</p><p>
Er man sulten efter kød, så sæt kursen mod Micklewait Craft Meats. Food 
Trucken har egen parkeringsplads og mikropark, hvor man spiser ved rustikke 
træborde. Vælg mellem Beef Rib, Brisket, Pork Spare Ribs, Specialty Sausage, 
Sliced Pork Shoulder, Pulled Pork og Chicken. Vi anbefaler at prøve lidt af 
hver med en meat plate med to eller tre slags kød og tilbehør som 
kartoffelsalat, cole slaw eller bønner. 
</p><p>
Micklewait Craft Meats ligger i East Austin få hundrede meter fra Franklins, 
der er byens mest berømte BBQ-restaurant. Her vokser køen hver dag ud af 
døren og ventetiden kan være op til 4 timer lang. Tid man med fordel kan 
bruge til at sidder foran Micklewait’s madvogn og fordøje. 
</p><p><a target="_blank" href="http://www.craftmeats.com"><i class=" bl-elem">Micklewait Craft Meats</i></a><i class=" bl-elem">, 
1309 Rosewood Avenue, Tlf.: (512) 791-5961 </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE2528989/fem-laekre-usa-strande-de-faerreste-har-hoert-om/">Fem lækre USA-strande de 
færreste har hørt om</a></p><h3>
Jones BAR-B-Q Diner, Mirianna, Arkansas 
</h3><p>
Marianna er en lille by med 5000 indbyggere i Arkansas og indbegrebet af Det 
Dybe Syden. Her har Jones familien været i barbecue branchen i mere end 100 
år. Ifølge myten begyndte familiens barbecue business med en barbecue pit, 
der ikke var stort andet end et hul i jorden og en salgsbod, der passende 
hed ”The Hole in the Wall”, hvorfra kødet blev serveret med en mureske fra 
en vaskebalje. 
</p><p>
Siden 1964 har Jones BAR-B-Q Diner – i dag bestyret af James Jones - holdt til 
i et lille hvidt hus, der ligner alle de andre små hvide huse i byen. Der er 
to borde i restauranten og en luge, hvorfra maden bliver serveret. Menuen 
består udelukkende af gris enten i sandwich eller solo solgt pr pund. 
Sandwichen kommer helt enkelt på ristet toastbrød med cole slaw og pulled 
pork »så blødt og cremet som rilettes« som en lokal madanmelder har udtrykt 
det. 
</p><p class=" bl-elem"><i class=" bl-elem">Jones BAR-B-Q Diner, 219 W Louisiana St. <br/>
Hverken telefon eller web. Kun åben til frokost. </i></p>	
</div>
</div></body></html>
