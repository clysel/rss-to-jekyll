---
layout:     post
title: 	    "Thorbjørn Olesen falder ned som delt toer"
post_author:	    
post_date:	    Sat, 09 May 2015 16:25:17 +0200
post_site:	    politiken.dk 
post_link:	    http://politiken.dk/sport/golf/ECE2662774/thorbjoern-olesen-falder-ned-som-delt-toer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Golfspilleren Thorbjørn Olesen er fortsat med helt fremme i European 
Tour-turneringen AfrAsia Bank Mauritius Open før søndagens sidste runde.
</p><p>
Lørdag mistede den danske golfspiller godt nok den førsteplads, som han 
indledte runden på, til gengæld gik danskeren i klubhuset med momentum efter 
en sløj start på tredje runde og er kun et slag fra at tilbageerobre 
førstepladsen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/golf/ECE2661835/thorbjoern-olesen-gaar-alene-i-front-i-comeback-turnering/">Thorbjørn Olesen går alene i 
front i comeback-turnering</a></p><p>
Thorbjørn Olesen gik runden i et slag under par - danskerens dårligste runde i 
turneringen - og er samlet 10 slag under par for de første tre runder. 
Danskeren deler andenpladsen med sydafrikaneren Thomas Aiken.
</p><p>
I begyndelsen af lørdagens runde tydede det ikke på, at Olesen skulle gå rundt 
under banens par. Halvvejs igennem var Olesen to slag over par efter tre 
bogeys og en enkelt birdie.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/ECE2659710/sportsdoegnet-manchester-united-soeger-forstaerkning-i-hollandsk-angriber/">Sportsdøgnet: Manchester 
United søger forstærkning i hollandsk angriber</a></p><p>
Birdiemaskinen var bedre indstillet og kom i omdrejninger på de sidste ni 
huller, hvor danskeren brugte tre slag mindre end banens par.
</p><p>
Det er Olesens første turnering i tre måneder efter en operation i hånden.
</p><p>
Sydafrikaneren George Coetzee fører turneringen efter en flot runde i 65 slag. 
Det var en tangering af den banerekord, som 25-årige Thorbjørn Olesen satte 
torsdag sammen med sydkoreaneren Wang Jeung-Hun og spanieren Carlos Pigem.
</p><p class=" bl-elem">
Coetzee har et slag ned til Olesen og Aiken, mens der er tre slag ned til 
Mardan Mamat fra Singapore.
</p>	
</div>

</div></body></html>
