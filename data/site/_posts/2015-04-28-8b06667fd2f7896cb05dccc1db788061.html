---
layout:     post
title: 	    "Udenrigsministeriet om Mærsk-skib: Vi arbejder på højtryk"
post_author:	    
post_date:	    Tue, 28 Apr 2015 23:14:35 +0200
post_site:	    politiken.dk 
post_link:	    http://politiken.dk/udland/ECE2647318/udenrigsministeriet-om-maersk-skib-vi-arbejder-paa-hoejtryk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Udenrigsministeriet arbejder i hast på at opklare sagen om containerskibet 
Mærsk Tigris, som i dag blev tilbageholdt af styrker fra den iranske 
revolutionsgarde i Hormuzstrædet. 
</p><p>
»Vi arbejder på højtryk for at undersøge omstændighederne omkring Mærsk Tigris 
og er i dialog med Mærsk om sagen«, oplyser ministeriet til Ritzau. 
</p><p>
»Vi skal være forsigtige med at drage konklusioner, før vi kender sagens 
faktiske omstændigheder. Men det er vores klare forventning, at Iran 
overholder deres internationale forpligtelser, og at mandskabet om bord på 
Mærsk Tigris ikke lider overlast«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2647157/shippingselskab-maersk-skib-var-i-internationalt-farvand/">Shippingselskab: Mærsk-skib 
var i internationalt farvand</a></p><p>
»Vi ved fra Mærsk, at de også lægger stor vægt på, at besætningen ikke lider 
overlast«, skriver ministeriet. 
</p><p>
Iranske myndigheder affyrede varselsskud, før containerskibet blev stoppet og 
tilbageholdt. 
</p><h3>
Iranere affyrrede varselsskud 
</h3><p>
Rickmers Shipmanagement, som har ansvaret for skibets 24 besætningsmedlemmer, 
oplyser til Ritzau, at Mærks Tigris sejlede i internationalt farvand, da det 
blev opbragt. 
</p><p>
Ifølge nyhedsbureauet Reuters beordrede de iranske myndigheder, at skibet 
skulle sejle længere ind i iransk farvand. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2647028/iranske-tropper-border-maersk-skib/">Iranske tropper border 
Mærsk-skib</a></p><p>
Mærsk har forklaret, at skibet sejlede på en fast rute, da det blev 
tilbageholdt. 
</p><p>
I første omgang ignorerede Maersk Tigris ordren om at sejle længere ind i 
iransk farvand, men kaptajnen adlød, efter at iranerne havde affyret 
varselsskud. 
</p><p class=" bl-elem">
Der er ingen danskere om bord på skibet. 
</p>	
</div>

</div></body></html>
