---
layout:     post
title: 	    "Tilsyn på børneområdet sjofles"
post_author:	    
post_date:	    Mon, 04 May 2015 22:29:14 +0200
post_site:	    politiken.dk 
post_link:	    http://politiken.dk/indland/ECE2654797/tilsyn-paa-boerneomraadet-sjofles/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Forældre til børn i daginstitutioner kan ikke være sikre på, at kommunen 
holder øje med, om kvaliteten i deres vuggestue eller børnehave er i orden«. 
</p><p>
Sådan lyder konklusionen fra Anne Kjær Olsen, der er områdechef ved Danmarks 
Evalueringsinstitut, EVA. 
</p><p>
Det statslige institut kommer i dag med en undersøgelse, der viser, at hver 
tredje kommune ikke lever op til dagtilbudsloven, når de sender en 
pædagogisk konsulent ud for at føre tilsyn i institutionerne. 
</p><h3>
Mangler uvildighed 
</h3><p>
Tilsynet skal indeholde seks konkrete elementer fra tjek af pædagogiske 
lærerplaner til sprogudvikling af børnene. Men det er oftest, når det drejer 
sig om personalets kvalifikationer og børnenes trivsel, at tilsynene helt 
udebliver. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2366051/i-alle-0-klasser-sidder-boern-med-daarligt-sprog/">I alle 0.-klasser sidder børn 
med dårligt sprog</a></p><p>
88 kommunale forvaltningschefer ud af 98 og 51 procent af 
daginstitutionslederne har deltaget i undersøgelsen. 
</p><p>
Her problematiserer EVA også, at det i 80 procent af kommunerne er en 
pædagogisk konsulent, der samtidig fungerer som sparringspartner for 
institutionen, der udfører tilsynet. 
</p><p>
»Den, der fører tilsyn, skal have en grad af uvildighed i forhold til 
institutionen, ellers kan man ikke tale om et tilsyn. Er man kommet for tæt 
på institutionen, er der oplagt risiko for, at det ikke bliver et objektivt 
tilsyn«, siger Anne Kjær Olsen. 
</p><h3>
Minister: Ikke godt nok 
</h3><p>
Ifølge Charlotte Ringsmose, psykolog og professor ved Institut for Uddannelse 
og Pædagogik, Aarhus Universitet, er tilsynet vigtigt for børnene, fordi det 
er med til at »sætte barren« for kvaliteten i institutionen. 
</p><p>
Anna Mee Allerslev, formand for Kommunernes Landsforenings børne- og 
kulturudvalg, skriver i en mail til Politiken, at »der skal rettes op«: 
»Alle kommuner skal selvfølgelig overholde loven. Tilsynene giver jo 
mulighed for systematik, opfølgning og dialog«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/skrivdebat/ECE2323939/skal-vi-beloenne-paedagoger-oekonomisk-for-at-arbejde-med-udsatte-boern/">Skal vi belønne pædagoger 
økonomisk for at arbejde med udsatte børn?</a></p><p>
Børneminister Manu Sareen (R) er heller ikke glad. 
</p><p class=" bl-elem">
»For at sige det helt rent ud: Det er ikke på nogen måde godt nok«, siger 
ministeren, der nu vil bede om en forklaring fra KL. 
</p>	
</div>

</div></body></html>
