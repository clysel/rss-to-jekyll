---
layout:     post
title: 	    "Vi udlejer vores sommerhuse som aldrig før"
post_author:	    
post_date:	    Sun, 05 Apr 2015 20:54:26 +0200
post_site:	    politiken.dk 
post_link:	    http://politiken.dk/oekonomi/bolig/ECE2614920/vi-udlejer-vores-sommerhuse-som-aldrig-foer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De danske sommerhusejere er vilde med at leje deres sommerhuse ud, og der er 
rift om husene. 
</p><p>
Hele 467.086 uger var de danske sommerhuse lejet ud sidste år. Det var næsten 
40.000 flere uger end året før, og forårets bookninger peger på, at 
aktiviteten bliver endnu højere i år. 
</p><p>
»Der har de seneste år været en markant øget interesse for at leje sommerhuse. 
Det er stadig især tyskerne, der gerne tilbringer sommerferien i et dansk 
sommerhus. Men flere danskere er også begyndt at blive hjemme i 
sommerferien, og den del af dem vælger at holde ferien i et lejet 
sommerhus«, siger Claus Pedersen, der er administrerende direktør i Campaya, 
der formidler udlejning af 20.000 sommerhuse i Danmark. 
</p><p>
Der er allerede mange, der har valgt, at ferier og helligdage skal tilbringes 
i et dansk sommerhus i år. Beregninger fra Nykredit på baggrund af tal fra 
Danmarks Statistik viser, at der i årets første tre måneder er booket 6,5 
procent flere sommerhuse i år end i samme periode sidste år. 
</p><p>
»Her i påsken, er der altid stor interesse for sommerhusene. Men der er en 
del, der har måttet gå forgæves i år. Hvis man ikke har været ude i god tid, 
har det været svært at finde et hus«, siger Claus Pedersen. 
</p><p><b class="ext-link">LÆS OGSÅ</b><a class="embeddedlink">Sommerhusmarked ligger i 
slæbegear</a></p><p>
Mange har også allerede booket sommerhuse til sommerferien, men hvor stor 
aktiviteten bliver, afhænger i høj grad af vejret, understreger Claus 
Pedersen. 
</p><p>
»Sidste år havde vi jo en helt fantastisk sommer, og det er klart, at det er 
noget, der giver folk lyst til at tilbringe ferien i Danmark. Men hvis det 
regner hele sommeren, er det jo ikke så spændende«, siger han. 
</p><h3>
Solid økonomisk håndsrækning 
</h3><p>
Udlejning af sommerhuset kan være en betydelig økonomisk håndsrækning til 
sommerhusejerne, da de kan hjælpe med at dække de løbende udgifter ved at 
eje et sommerhus. 
</p><div class="art-quote article-box">
<p class="quote"/>
<blockquote>
<p class="quote-txt">
Det er stadig primært tyskere, der lejer de danske sommerhuse, og ni ud af ti 
af dem vælger at leje sommerhus i Jylland, hvor især Vestkysten og 
Sønderjylland er populære
</p>
<p class="sender">
Johan Juul-Jensen, Forbrugerøkonom 
</p>
</blockquote>
</div><p/><p>
Lejeindtægterne bliver gunstigt beskattet med et bundfradrag på 20.700 kroner, 
hvis man udlejer gennem et bureau, og derudover er der fradrag på 40 procent 
for de øvrige lejeindtægter. Hvis man ender med at udleje sommerhuset så 
meget, at udlejningen giver overskud, beskattes det som kapitalindkomst. 
</p><p>
»Der kan være rigtig god økonomi i at udleje sommerhuset. Hvis man overvejer 
at købe sommerhus, er det derfor en god idé at overveje, om sommerhuset skal 
udlejes, og i så fald have det med i overvejelserne, når man vælger 
sommerhus«, siger Johan Juul-Jensen, forbrugerøkonom i Nykredit. 
</p><p><b class="ext-link">GRAFIK:</b><a class="embeddedlink" href="http://politiken.dk/oekonomi/bolig/ECE2615066/grafik-sommerhuse-er-stadig-langt-fra-topniveauet/">Sommerhuse er stadig langt fra topniveauet</a></p><p>
Her skal man ifølge Johan Juul-Jensen tage højde for indretning, faciliteter 
og ikke mindst beliggenhed. 
</p><p>
»Det er stadig primært tyskere, der lejer de danske sommerhuse, og ni ud af ti 
af de sommerhuse, der udlejes i Jylland, lejes ud til tyskere, hvor især 
Vestkysten og Sønderjylland er populære«, siger han. 
</p><p>
Men selvom der kan være gode penge i at leje sommerhuset ud, er det ikke 
’gratis’. 
</p><p>
»Man skal huske, at man får de højeste lejeindtægter i de uger, for eksempel 
skolerne sommerferie, hvor man typisk også selv gerne vil bruge huset. 
Derudover bliver sommerhuset også mere slidt, hvis det udlejes, og man skal 
derfor være indstillet på, at man enten selv skal bruge tid på at holde 
sommerhuset ved lige eller være villig til at betale andre for at gøre det. 
</p><p>
Sommerhuspriserne er faldet med 25 procent på landsplan siden 2007, mens 
udlejningspriserne har ligget nogenlunde stabilt. 
</p><p/><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00925/_KO-NET-SOMMERHUS-G_925847a.gif" alt="" border="0"/></span></p>	
</div>

</div></body></html>
