---
layout:     post
title: 	    "Norge misundelig over Apples valg af Danmark: »Et lille slag i ansigtet« "
post_author:	    Elías Christian Lundström
post_date:	    Tue, 24 Feb 2015 14:00:08 +0000
post_site:	    www.version2.dk 
post_link:	    http://www.version2.dk/artikel/norge-misundelig-over-apples-valg-af-danmark-et-lille-slag-i-ansigtet-85793?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p/><div class="shareline">
  
  <span>»Et slag i ansigtet« lyder det fra Norge som er slemt utilfreds med at Apples datacenter skal ligge i DK</span>
</div>

<p>Det er ikke kun el fra norsk vandkraft, der flyder i en lind strøm over grænserne til Danmark.</p>

<p>En god portion forargethed har også retning mod landet, efter at Apple besluttede at placere sit kommende datacenter til 6,3 mia. kr. i Viborg.</p>



<p>»Jeg er overrasket, og det er et lille slag i ansigtet,« siger generalsekretæren i brancheforeningen IKT Norge, Per Morten Hoff, til det <a href="http://e24.no/digital/apple/apple-vurderte-norge-valgte-aa-bruke-milliarder-paa-datasenter-i-danmark/23401543">norske erhvervsmedie E24</a>.</p>

<p>Det norske it-erhvervsliv har ifølge brancheforeningen arbejdet i årevis på at få Apple til at lægge et datacenter i Norge, men it-gigantens valg faldt i stedet på Danmark og Irland.</p>

<p>Valget af Danmark skyldes blandt andet, at datacentret skal benytte sig af 100 pct. vedvarende energi. Energien vil blandt andet komme fra norsk vandkraft, og det er den norske brancheforening langt fra tilfreds med:</p>

<p>»Det bliver lidt som at sælge arvesølvet. Her eksporterer vi ren, norsk strøm til vores lave priser til Danmark, men de slipper både for grønne afgifter og elafgiften,« siger Per Morten Hoff.</p>

<p>Han henviser til, at industrien i Danmark betaler langt lavere elafgifter end i Norge, og at det er årsagen til, at Apple ikke har valgt en mere nordlig position til datacentret. Elafgiften i Norge er omtrent 2,5 gange så høj som i Danmark.</p>

<p>Norge er desuden blevet forbigået af både Facebook og Google, som tidligere valgte at placere deres datacentre i henholdsvis Sverige og Finland.</p>

<p>Datacentret i Viborg bliver 166.000 kvadratmeter og opførelsen skal begynde i 2017. Sammen med datacentret i Irland, skal det understøtte Apples cloud-tjenester som iTunes, Maps og Siri.</p>
  </section></div></body></html>
