---
layout:     post
title: 	    "Fire mænd anholdt i Bosnien på vej til Skandinavien med bombe"
post_author:	    
post_date:	    Fri, 13 Mar 2015 21:25:51 +0100
post_site:	    politiken.dk 
post_link:	    http://politiken.dk/udland/ECE2587207/fire-maend-anholdt-i-bosnien-paa-vej-til-skandinavien-med-bombe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mindst fire mænd er anholdt i Bosnien for at fremstille en bombe og forsøge at 
bringe den til Skandinavien. 
</p><p>
Tre af personerne blev anholdt ved grænsen til Bosnien, da de forsøgte at 
krydse grænsen i en bil. Den fjerde blev anholdt i den bosniske hovedstad 
Sarajevo, <a href="http://www.sipa.gov.ba/bs/aktuelnosti/sipa-li%C5%A1ila-slobode-%C4%8Detiri-osobe-koje-se-dovode-u-vezu-sa-terorizmom/13028">oplyser 
den bosniske sikkerhedstjeneste SIPA</a>. 
</p><p>
En af de anholdte er svensk statsborger. De andre er af bosnisk nationalitet. 
</p><p>
Ifølge SIPA er de fire personer sigtet for at fremstille en bombe, der skulle 
bruges til et terrorangreb mod et skandinavisk land. Svensk politi afviser 
imidlertid, at anholdelserne er terrorrelaterede. 
</p><p>
»Der er ingenting, som tyder på, at der er tale om noget terrorrelateret. Det 
handler om banderelateret kriminalitet i det sydlige Sverige«, siger Andreas 
Fahlen, der er pressesekretær hos den nationale politimyndighed i Sverige, 
ifølge <a href="http://www.expressen.se/nyheter/terrormisstankt-svensk-gripen/">Expressen</a>. </p><p>
Ifølge nyhedsbureauerne AP og Reuters er fem personer blevet anholdt i 
forbindelse med aktionen. Den oplysning har det dog ikke været muligt for 
Politiken at få bekræftet fra andre kilder. 
</p><p>
I forbindelse med anholdelsen ved den bosniske grænse blev der fundet en bombe 
i bagagerummet af bilen, som de tre anholdte kørte i, skriver Reuters og AP. 
</p><h3>
PET: Ingen konkret trussel mod DK 
</h3><p>
Politiets Efterretningstjeneste (PET) i Danmark har ikke kendskab til nogen 
konkret trussel mod Danmark i forbindelse med sagen, oplyser vagtchefen hos 
PET til Politiken. 
</p><p>
De anholdte, som bliver omtalt i pressemeddelelsen fra SIPA, er født i 1962, 
1973, 1975 og 1979. 
</p><p>
Ifølge den svenske avis Expressen var den svenske statsborger i blandt de 
anholdte i bilen. 
</p><p>
Ifølge SIPA's pressemeddelse har det bosniske politi arbejdet sammen med 
svenske og hollandske myndigheder i en hemmelige politiaktion, som går under 
navnet 'Benelux', for at anholde de mistænkte. 
</p><p>
Ud over anholdelserne er mindst to adresser blevet ransaget for at finde 
beviser i sagen, skriver Expressen. 
</p><p class=" bl-elem"><i class=" bl-elem">Opdateres </i></p>	
</div>
</div></body></html>
