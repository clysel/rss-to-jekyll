---
layout:     post
title: 	    "Fyrede ketsjerprofiler reagerede for sent"
post_author:	    
post_date:	    Thu, 23 Apr 2015 08:24:04 +0200
post_site:	    politiken.dk 
post_link:	    http://politiken.dk/sport/ECE2639181/fyrede-ketsjerprofiler-reagerede-for-sent/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Frustrationen hos Mathias Boe og Carsten Mogensen var tydelig. 
</p><p>
»Hvorfor denne ultimative straf?? Vi har ingen idé ...«, skrev de fredag på 
deres facebookside, efter at de to samt Kamilla Rytter Juhl, Christinna 
Pedersen og Joachim Fischer var blevet udelukket af Badminton Danmark, fordi 
de i en strid om småkagesponsorater har forbrudt sig mod en aftale med 
forbundet. 
</p><p>
»Som kompensation har vi givet dem en masse tilbud. De kunne finde andre 
sponsorer til os, vi kunne spille en opvisningsturnering for dem gratis, og 
vi tilbød dem endda 50.000 kroner. De har afvist alt«, skrev Boe og 
Mogensen. 
</p><p>
Siden har de fem stjernespillere flere gange udtrykt, at de har været klar til 
at strække sig langt for at løse konflikten. Og at <i>de</i> har 
været samarbejdsvillige, mens Badminton Danmark har afvist forslag på 
forslag. Men den udlægning er de i forbundet lodret uenige i. 
</p><p>
»Når de siger, at de har været samarbejdsvillige, er det altså tvistet. Deres 
tilbud om at spille uden sponsor og betale forbundet en kompensation kom, 20 
minutter før vi sendte pressemeddelelsen ud. Forud var der altså gået to 
måneder«, siger sportschef Finn Trærup-Hansen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2637527/fyrede-badmintonstjerner-var-selv-med-til-at-udforme-den-aftale-de-har-brudt/">Fyrede badmintonstjerner var 
selv med til at udforme den aftale, de har brudt</a></p><p>
Ja, teknisk set startede konflikten i februar. Efter at have stået uden en 
hovedsponsor i mange år indgik Badminton Danmark på det tidspunkt en 
partneraftale med småkageproducenten Danisa, som er direkte konkurrent til 
de fem doublestjerners individuelle partner, Kjeldsen Cookies. Samtidig har 
profilerne i kontrakten med Kjeldsen Cookies skrevet under på, at de aldrig 
må reklamere for konkurrerende firmaer som Danisa. 
</p><p>
Netop den konkurrenceklausul er i strid med den kollektive aftale, spillerne 
har indgået med Badminton Danmark – og som beskrevet i gårsdagens Politiken 
var fire af de fem udelukkede profiler selv med til at udforme den 
kollektive aftale, de har forbrudt sig mod. Kontrakten med forbundet slår 
fast, at spillerne skal optræde med Badminton Danmarks sponsor på tøjet, når 
de repræsenterer nationen ved landsholdsturneringer. 
</p><p>
Men det kan de fem stjerner altså ikke uden at bryde deres aftale med Kjeldsen 
Cookies – og det ønsker de ikke at gøre. Derfor foreslog de at betale 
forbundet 50.000 kroner for at få lov til at optræde helt uden trøjesponsor 
i landsholdsregi. Men det tilbud kom altså først 20 minutter før den 
offentlige fyring af doubleprofilerne klokken 12 fredag. 
</p><h3>
Forbund vil se aftalerne 
</h3><p>
Det var for sent og for lidt, lyder det fra Badminton Danmark, der vil have de 
fem udelukkede spillere til at »bringe orden« i deres kontraktforhold med 
Kjeldsen Cookies. 
</p><p>
»Spillerne har jo kendt til problemet i et par måneder, men det lader til, at 
alvoren først gik op for dem i onsdags. At vi virkelig mente det, som vi 
sagde. De har haft lang tid til at få bragt tingene i orden. Vi har også 
bedt spillerne om at fremvise deres individuelle aftaler, men det her de 
ikke gjort«, siger Finn Trærup-Hansen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2636409/traeneres-dobbeltrolle-i-smaakagesagen-vaekker-mistillid-blandt-stjernespillere/">Træneres dobbeltrolle i 
småkagesagen vækker mistillid blandt stjernespillere</a></p><p>
Hos spillerne erkender talskvinde Kamilla Rytter Juhl, at de først kom med 
deres forslag om at betale 50.000 kroner, 20 minutter før forbundet 
offentliggjorde deres udelukkelse. Men hun mener ikke, at de kunne reagere 
meget hurtigere. 
</p><p>
»Først torsdag aften fik vi en mail om, at der var deadline fredag. En 
deadline, vi ikke kendte til. Da gik det op for os, at vi havde under 24 
timer til at vurdere, om vi ville stille op til Sudirman Cup (hold-VM, 
red.). Hurtigt var vi enige om, at vi ville støtte vores egen sponsor, for 
vi synes ikke, at vi personligt blev værdsat af forbundet, når de lavede en 
aftale med den eneste konkurrent til Kjeldsen«, siger hun. 
</p><p>
Kamilla Rytter Juhl fortæller, at det først var ved et møde med forbundstoppen 
dagen før, onsdag, at alvoren var gået op for dem: Badminton Danmark ville 
smide dem ud, hvis ikke de ville spille med Danisa på tøjet. Ifølge 
Politikens oplysninger var denne mulige konsekvens ellers allerede fremme på 
et møde i det såkaldte samarbejdsudvalg mellem spillerrepræsentanter og 
forbund sidst i marts. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/badminton/ECE2632523/smaakagekonflikt-faar-forbund-til-at-suspendere-fem-ol-danskere/">Småkagekonflikt får forbund 
til at suspendere fem OL-danskere</a></p><p>
Alligevel var det altså først meget senere, at alvoren gik op for profilerne: 
</p><p>
»Vi havde altså meget kort tid til at beslutte os. Efter mailen torsdag aften 
skulle vi nå at samles og snakke sammen, og så skrev vi 11.40 fredag, at vi 
ikke kunne spille med Danisa, men tilbød en kompensation på 50.000 kroner. 
Det ville de end ikke overveje«, siger Rytter Juhl. 
</p><p><i class=" bl-elem">Forbundet mener ikke, at I har været samarbejdsvillige, fordi I ikke vil 
ændre jeres kontrakt med Kjeldsen, som er i konflikt med den kollektive 
aftale. Hvad tænker du?</i></p><div class="art-quote article-box">
<p class="quote"/>
<blockquote>
<p class="quote-txt">
Men de har jo heller ikke villet ændre noget
</p>
<p class="sender">
Kamilla Rytter Juhl 
</p>
</blockquote>
</div><p>
»Ja, men de har jo heller ikke villet ændre noget«, siger Kamilla Rytter Juhl. 
</p><p><i class=" bl-elem">Men de har jo det juridiske på deres side ...</i></p><p>
»Ja, men de har til gengæld ikke det menneskelige på deres side, og det 
betyder lige så meget for mig. Vi har alle sammen spillet over 10 år og har 
vundet sindssygt mange medaljer til dem«. 
</p><p class=" bl-elem">
Sammen med sine udelukkede fæller risikerer hun – ud over Sudirman Cup – også 
at miste det individuelle VM senere på året og i værste fald OL i 2016. Hvis 
altså ikke der er fundet en løsning inden da. 
</p>	
</div>

</div></body></html>
