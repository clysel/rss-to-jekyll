---
layout:     post
title: 	    "Fly skrider af banen i Canada: 23 kørt på hospitalet"
post_author:	    
post_date:	    Sun, 29 Mar 2015 13:50:12 +0200
post_site:	    politiken.dk 
post_link:	    http://politiken.dk/udland/ECE2609057/fly-skrider-af-banen-i-canada-23-koert-paa-hospitalet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
23 personer er kørt på hospitalet efter en hændelse natten til søndag i en 
canadisk lufthavn, hvor et passagerfly fra selskabet Air Canada skred af 
landingsbanen.
</p><p>
Ulykken kan være forårsaget af vejrforholdene. Tung sne faldt over lufthavnen 
Stanfield i Halifax, der ligger ud til Atlanterhavet i det østlige Canada.
</p><p>
Air Canada har imidlertid ikke oplyst om, hvad der menes at være forklaringen 
på, at maskinen, en Airbus 320, skred ud i græsset lige efter midnat natten 
til søndag.
</p><p>
Der var 133 passagerer om bord på flyet, som var lettet fra Toronto, og mindst 
23 personer blev kørt på hospitalet. 18 blev udskrevet efter få timer.
</p><h3>
Frygtede brændstofslæk
</h3><p>
Ingen af de kvæstede er i livstruende tilstand, hedder det. To af passagerne 
havde dog brug for »øjeblikkelig hjælp».
</p><p>
»Der var et par stykker, som var indsmurt i blod. Alle kunne komme ud, men det 
værste var, at de lod os vente ude i snestormen i en time«, siger Lianne 
Clarck til tv-kanalen CBC.
</p><p>
Hun fortæller, at nogle »løb væk fra flyet, da det lækkede 
brændstof, og vi var bange«.
</p><p>
Der var strømafbrydelse i lufthavnen, da ulykken skete, men det er uklart, om 
det havde indflydelse.
</p><p>
Nødgeneratorer sørgede angiveligt for lys i de lamper, der optegner 
landingsbanen.
</p><p class=" bl-elem">
Begge landingsbaner i lufthavnen var lukket natten over, og den ene var 
fortsat lukket søndag morgen.
</p>	
</div>
</div></body></html>
