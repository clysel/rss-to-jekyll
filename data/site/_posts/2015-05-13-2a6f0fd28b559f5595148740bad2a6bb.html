---
layout:     post
title: 	    "Regeringen er klar til at sende 400 millioner kroner til professionel sport"
post_author:	    
post_date:	    Wed, 13 May 2015 09:28:28 +0200
post_site:	    politiken.dk 
post_link:	    http://politiken.dk/sport/ECE2667350/regeringen-er-klar-til-at-sende-400-millioner-kroner-til-professionel-sport/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Klubberne jubler, den tidligere konservative kulturminister roser regeringen, 
Venstre gør det også, Enhedslisten kalder det skjult erhvervsstøtte, og en 
fremtrædende ekspert betegner regeringens nye idrætspolitiske udspil som en 
god, men også uigennemtænkt idé til 400 millioner kroner. 
</p><p>
Men selv er manden bag forslaget om at danne fonden Dansk Sportskapital, den 
socialdemokratiske erhvervs- og vækstminister Henrik Sass Larsen (S), 
naturligvis begejstret. 
</p><p>
For det vil efter hans mening kunne være med til at bringe de professionelle 
danske klubber i fodbold, håndbold og ishockey ind på en mere økonomisk 
stabil kurs. 
</p><h3>
Vækstinitiativ 
</h3><p>
Henrik Sass Larsen og regeringens idrætsudspil er et vækstinitiativ, der går 
helt uden om breddeidrætten, og som alene er rettet mod den professionelle 
holdsport, der har en fast ligastruktur. 
</p><div class="art-fakta article-box">
<h4 class="">
Dansk sportskapital</h4>
<h5>
Fakta</h5>
<div class="fakta-body" data-buildingblock="embedded_factboxlink">
<p><b>Regeringen</b> vil skabe en art sportslig vækstfond, der i første omgang vil tælle 100 mio. kr. – og som i de følgende 10 år vil få tilført mindst 30 mio. om året. I alt 400 mio. kr.</p><p><b>Dansk Sportskapital </b>skal varetages af en bestyrelse uden politiske medlemmer, men sammensat af folk med sportslig og økonomisk indsigt.</p><p><b>Fonden er</b> rettet mod professionel holdsport med ligastruktur: fodbold, håndbold og ishockey.</p><p class=" bl-elem"><b>Pengene fra</b> fonden er at regne som investeringer i langsigtede strategier med vækst som formål.</p>
</div>
</div><p>
Erhvervsministeren siger til Politiken, at han inden sommerferien vil søge at 
samle et politisk flertal bag fonden, der i første omgang skal råde over 100 
mio. kr., som bliver ’tilgængelige’ fra 1. januar 2016, og som i de følgende 
10 år skal tilskrives mindst 30 millioner. kr. om året – altså en samlet 
fondssum på 400 mio. kr. </p><p>
»De første 100 mio. kr. tager vi fra råderummet, altså overskuddet på statens 
budget. Pengene, som klubberne kan søge eller låne på markedsvilkår, skal 
bruges til reelle investeringer i langsigtet vækst, der kan være med til at 
sikre klubbens overlevelse som forretning og arbejdsplads. Dermed kan 
klubben også skabe vækst i lokalområdet. Investeringerne vil blive fulgt op 
med krav om ansvarlig forretningsførelse«, siger Henrik Sass Larsen – som 
understreger, at fonden ikke vil være nogen gavebod. 
</p><p><b class="ext-link">Minister:</b><a class="embeddedlink" href="http://politiken.dk/sport/ECE2667354/minister-fodbold-er-business---men-ogsaa-kultur/">Fodbold er business - men også kultur</a></p><p>
Tidligere kulturminister Brian Mikkelsen er positiv: 
</p><p>
»For en gangs skyld vil jeg rose regeringen. Det er et godt initiativ, der kan 
understøtte og stabilisere de professionelle klubber, der jo næsten alle 
kører med underskud. Det positive ved fonden – uden at jeg kender detaljerne 
– er, at den har en forretningsmodel, der kan tænkes at stimulere andre 
investorer. Og da der er tale om statspenge, kan der stilles krav, og det 
vil gøre klubberne sundere og stærkere. Forslaget vil gavne dansk idræt«. 
</p><div class="art-quote article-box">
<p class="quote"/>
<blockquote>
<p class="quote-txt">
Da der er tale om statspenge, kan der stilles krav. Og det vil gøre klubberne 
sundere 
</p>
<p class="sender">
Brian Mikkelsen (K) 
</p>
</blockquote>
</div><p/><h3>
Ros til ministeren 
</h3><p>
Venstres idrætspolitiske ordfører, Anni Matthiesen, har også positive ord 
fremme: 
</p><p>
»Det lyder spændende. En gang imellem skal man turde tænke helt nyt, og det 
skal Henrik Sass have ros for. Jeg er dog lidt nervøs for, at der kan ligge 
en risiko for konkurrenceforvridning i forslaget, men det får vi se. 
Vækstmulighederne synes dog positive«. 
</p><p>
Carsten Thygesen, forretningsmand og formand for den professionelle 
håndboldklub Skjern, advarer også mod konkurrenceforvridning ved statslig 
investering i én klub frem for en anden. 
</p><p>
»Men ellers er jeg principielt positiv over for vækststrategier, ganske som 
jeg synes, regeringen skal have kredit for, at man ser idrætten som et 
erhverv, der bidrager til bruttonationalproduktet«. 
</p><h3>
Skjult erhvervsstøtte 
</h3><p>
Jørgen Arbo-Bæhr, idrætspolitisk ordfører for Enhedslisten, er ikke imponeret: 
</p><p>
»For mig at se er der tale om en skjult erhvervsstøtte til de professionelle 
klubber. Jeg tror ikke, der kommer arbejdspladser ud af dette forslag. Jeg 
havde hellere set en bredere idrætsmæssig støtte. Men selvfølgelig deltager 
vi i forhandlingerne, og det kan da godt være, at vi der når frem til en 
form, som vi alligevel kan støtte, men indtil videre er det et underligt 
forslag«. 
</p><p class=" bl-elem">
Henrik H. Brandt er direktør i Idrættens Analyseinstitut. Han siger: »Det er 
uigennemtænkt kun at satse på professionel holdsport. Jeg har ikke nogen tro 
på, at det, at staten blander sig økonomisk, vil gøre professionel sport til 
en bedre investering. Jeg synes, ministeren skal tænke bredere med de mange 
millioner kroner. At investere i fodbold, håndbold og ishockey er for 
snævert, hvorimod investeringer i en bæredygtig sportsindustri er mere 
interessant«. 
</p>	
</div>

</div></body></html>
