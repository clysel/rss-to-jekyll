---
layout:     post
title: 	    "Tidligere diktator står til at vælte præsidenten med det gode navn"
post_author:	    
post_date:	    Tue, 31 Mar 2015 13:11:34 +0200
post_site:	    politiken.dk 
post_link:	    http://politiken.dk/udland/ECE2611222/tidligere-diktator-staar-til-at-vaelte-praesidenten-med-det-gode-navn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med et forspring på mere end to millioner stemmer står den tildigere 
militærdiktator Gen Buhari til at vinde weekendens præsidentvalg i Nigeria.
</p><p>
Det viser de første spæde prognoser, efter at stemmer fra 18 ud af landets i 
alt 36 delstater, samt den nigerianske hovedstad Abuja, er blevet talt op. 
Det oplyser nyhedsbureauet Reuters. 
</p><p>
Den foreløbige stemmoptælling viser, at den siddende præsident Goodluck 
Jonathan har fået 6,4 millioner stemmer, hvorimod Buhari har fået 8,5 
millioner af de optalte stemmer i Nigeria, der med en stor olieproduktion 
er Afrikas største økonomi. 
</p><h3>
Stemmer fra centrale delstater mangler stadig 
</h3><p>
Det er ottende gang, at den tidligere britiske koloni afholder præsidentvalg. 
</p><p>
Men det er første gang i Nigerias historie, at en udfordrer til 
præsidentposten har en reel chance for at vinde over en siddende præsident. 
</p><p>
Ifølge iagttagere er der dog stadig mulighed for, at præsident Jonathan 
genvinder magten, da centrale delstater i den sydlige og kristne del af 
landet, hvor præsidenten har massiv opbakning, stadig mangler at tælle 
stemmerne endeligt op.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2608246/boko-haram-kan-koste-praesidenten-jobbet/">Boko Haram kan koste 
præsidenten jobbet </a></p><p>
Derimod er det særligt i den nordlige del af landet, at den muslimske general 
Buhari, har opbygget sit forspring. 
</p><p>
Blandt andet landets næststørste by Kanio, hvor præsidentens rival, der ledede 
landet fra 1983-85 under et militærdiktatur, løb med 1,7 millioner flere 
stemmer end præsident selv. 
</p><p>
En storsejr netop her var også ventet, da et stort flertal i den nordlige del 
af landet bekender sig til islam. 
</p><h3>
Mistanker om valgsvindel 
</h3><p>
USA og Storbritannien mener dog allerede at have fundet »foruroligende 
antydninger« af, at der er foregået svindel med stemmeoptællingen i landet. 
</p><p>
»Indtil nu har vi ikke set nogen beviser på systematisk manipulering med 
valgprocessen, skriver USA's udenrigsminister, John Kerry og hans britiske 
kollega, Phillip Hammond, ifølge AP, i en erklæring. 
</p><p>
»Men der er foruroligende antydninger af, at regeringsprocessen - hvor 
stemmerne optælles endeligt - kan have været underlagt en bevidst politisk 
indblanding«, skriver de to ministre videre. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2610547/usa-lufter-mistanke-om-valgsvindel-i-nigeria/">USA lufter mistanke om valgsvindel 
i Nigeria</a></p><p>
De beskyldninger afvises ifølge nyhedsbureauet af en talsmand for 
valgkommissionen. 
</p><p>
Også præsidentens parti kalder beskyldningerne for »det rene sludder« og 
kræver beviser for påstanden. 
</p><h3>
Boko Haram truede vælgere forud for valget 
</h3><p>
Præsident Jonathan har indtil videre haft fem år ved roret i Afrikas største 
økonomi, men har undervejs været plaget af korruptionsskandaler og ikke 
mindst det blodige opgør med den islamistiske oprørsgruppe, Boko Haram, der 
hører til i den nordøstlige del af landet. 
</p><p>
Derfor har den 72-årige Buhari i sin kampagne lagt vægt på sin fortid som 
militærmand, og på, at han vil kunne komme Boko Haram til livs. 
</p><p>
Den militante gruppe, der ser demokrati som uislamisk, havde forud for valget 
truet med at dræbe de nigerianere, der ville stemme. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2610861/boko-haram-har-draebt-7300-civile-siden-sidste-aar/">Boko Haram har dræbt 7.300 civile 
siden sidste år</a></p><p>
Det har dog ikke påvirket valgdeltagelsen, der har været høj blandt de knap 70 
millioner stemmeberettigede i Afrikas mest folkerige land, hvor der bor over 
170 millioner mennesker. 
</p><p>
Menneskerettighedsorganisationen The National Human Rights Commission har dog 
oplyst, at 50 mennesker er blevet dræbt ved afstemningsstederne, herunder en 
politiker, en soldat og to personer, der arbejdede på et valgsted.
</p><p>
Stemmeoptællingen fortsætter i dag og det endelige valgresultat ventes at 
blive offentliggjort senere på dagen. 
</p><p class=" bl-elem">
For at vinde det nigerianske præsidentvalg skal en kandidat, ud over at have 
flest stemmer, også have mindst 25 procent af stemmerne i to ud af tre af de 
36 delstater. Ellers følger en anden valgrunde. 
</p>	
</div>

</div></body></html>
