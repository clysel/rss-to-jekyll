---
layout:     post
title: 	    "Når sneen klasker ind på Storebæltsbroen, er det bare at vente"
post_author:	    Magnus Bredsdorff
post_date:	    Tue, 31 Mar 2015 16:23:38 +0000
post_site:	    ing.dk 
post_link:	    http://ing.dk/artikel/naar-sneen-klasker-ind-paa-storebaeltsbroen-er-det-bare-vente-175186
---
<html><body><div><section class="body">
			<p>Det virkede umiddelbart paradoksalt: Det var tøvejr, men Storebæltsbroen måtte alligevel lukke helt ned mellem kl. 11 og 13 tirsdag på grund af sne.</p>
			<p>Men fænomenet er faktisk utroligt enkelt, når driftsleder Ernst Laursen forklarer det. Han var tirsdag ude på broen flere gange for at vurdere, om den var sikker at færdes på.</p>
			<p>Det blæste en kraftig vind fra sydøst. På et tidspunkt gik regnen over i sne eller slud.</p>
			<p>»På grund af den kraftige vind blev sneen klasket ind på siderne af pylonerne, på hovedkablet og andre steder på broen. Det er ligesom, at man kan lave snebold ved at presse tøsne sammen, men ikke af frostsne,« forklarer han.<br/>
			<figure class="plugin right zoomable"><img data-original-image="http://ing.dk/sites/ing/files/foto_nr_2c.jpg" src="http://ing.dk/sites/ing/files/styles/w1120_media_right/public/foto_nr_2c.jpg?itok=_XBHTFCh" alt=""/></figure><br/>
			Hurtigt byggede vindpresset et lag på halvanden til to centimeter op. Efterhånden som betonen, der er mellem to og fire grader varm, smeltede det inderste lag, løsnede sneen sig og faldt ned på broen i store flager.</p>
			<p>»Hvis det lander uheldigt, kan det lave buler i en motorhjelm eller knuse en forrude,« fortæller Ernst Laursen.</p>
			<p>Det sker ikke hvert år, men dog jævnligt, at Storebæltsbroen må lukkes på grund af sne eller is. Værst gik det i 2006, husker driftslederen. Da var broen lukket 22 timer i træk på grund af isslag, i øvrigt med omtrent samme vindforhold som i dag.</p>
			<p>»Isslaget byggede sig op til fem cm. Der kunne falde isklumper på op til 50-100 kilo ned,« siger Erns Laursen.<br/>
			<figure class="plugin right zoomable"><img data-original-image="http://ing.dk/sites/ing/files/foto_nr_2b.jpg" src="http://ing.dk/sites/ing/files/styles/w1120_media_right/public/foto_nr_2b.jpg?itok=lacjFVsj" alt=""/><figcaption>Isslaget dannede en nymåne med op til fem cm tykkelse i 2006. </figcaption></figure><br/>
			Dengang samlede isen sig også om hovedkablerne, der er 82 cm i diameter. Her satte den sig med facon som en nymåne, og stykker på 2-3 meter hamrede ned på kørebanen. Nogle af A/S Storebælts egne køretøjer fik buler.</p>
			<p>Ernst Laursen understeger, at A/S Storebælt har gjort en del ud af at forebygge, at sne og is sætter sig fast.  Mest omfattende var et forsøg udført i samarbejde med Teknologisk Institut. Det baserede sig på et nanoteknologisk produkt, som skulle forhindre is- og sneopbygning.</p>
			<p>»Men det faldt ikke ud, som vi havde håbet. Vi kan meget, men vi kan ikke kontrollere vejret, så der findes i dag ikke noget at gøre ud over at vente,« siger Ernst Laursen.</p>
			<p>Forsøgene blev beskrevet <a href="http://asp.vejtid.dk/Artikler/2007/02/4889.pdf">i en artikel i Dansk Vejtidsskrift.</a></p>
		</section>
		  </div></body></html>
