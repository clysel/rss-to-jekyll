---
layout:     post
title: 	    "To unge mænd stukket ned med kniv i S-tog"
post_author:	    
post_date:	    Sat, 14 Mar 2015 07:06:37 +0100
post_site:	    politiken.dk 
post_link:	    http://politiken.dk/indland/ECE2587404/to-unge-maend-stukket-ned-med-kniv-i-s-tog/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et skænderi mellem to grupper i et S-tog på vej til Farum udviklede sig natten 
til lørdag voldsomt.
</p><p>
To teenagere blev stukket med en kniv. De er dog begge uden for livsfare, 
oplyser Københavns Politi til Ritzau.
</p><p>
»Klokken 00.30 sker der et knivstikkeri ved Ryparken Station, hvor to grupper 
af unge mennesker kommer op at skændes i et S-tog. En gerningsmand trækker 
herefter en kniv og stikker to fra den anden gruppe«, siger Kenneth Jensen, 
central efterforskningsleder.
</p><p>
»En 18-årig mand bliver snittet i balden, og en på 16 år bliver stukket en 
gang i hvert lår. De blev begge kørt på hospitalet, men er efterfølgende 
blevet udskrevet«, siger han videre.
</p><p>
Det var tilsyneladende gammelt nag, der fik skænderiet mellem de unge 
mennesker til at bryde ud.
</p><p>
»Hvad konflikten præcis bunder i, ved vi ikke rigtig, men det har i hvert fald 
noget at gøre med noget tidligere tumult. Vi tror dog, at de mødtes i toget 
tilfældigt«, siger Kenneth Jensen.
</p><p>
De mange vidner, afhøringer og overvågningskamera har fået politiet på sporet 
af gerningsmanden.
</p><p>
»Vi har navn og id på gerningsmanden. Han er godt klar over, at vi vil tale 
med ham«, siger Kenneth Jensen.
</p><p>
Der er angiveligt tale om en 17-årig mand, der er kendt af politiet i forvejen.
</p><p class=" bl-elem">
Ud fra overvågningsbilleder er det også lykkedes politiet at kunne konkludere, 
at der er tale om en mindre kniv, som er blevet brugt ved overfaldet.
</p>	
</div>
</div></body></html>
