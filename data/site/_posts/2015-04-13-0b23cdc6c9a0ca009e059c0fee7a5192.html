---
layout:     post
title: 	    "Nekrolog: Storm og stille"
post_author:	    
post_date:	    Mon, 13 Apr 2015 20:06:08 +0200
post_site:	    politiken.dk 
post_link:	    http://politiken.dk/kultur/boger/ECE2626703/nekrolog-storm-og-stille/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00927/_____Intet_navn_____927932w.jpg" alt="Foto: STEEN PETERSEN ANNE-MARIE"/></div>
<p class="caption ">
<span class="f-img-caption">Foto:</span> STEEN PETERSEN ANNE-MARIE
</p>
</div>
<p>
Selv sagde Günter Grass, at han var en småborger. Og det var han på sin vis 
ikke ked af. 
</p><p>
Naturligvis voksede han langt ud over det, men hans baggrund i Danzig var en 
stadig inspirationskilde til hans værk. 
</p><p>
Grass blev født i 1927, voksede op i mellemkrigstiden, og efter 1939, da 
Danzig blev indlemmet i Nazityskland, nåede han i en alder af kun 17 år at 
blive soldat. Efter krigen uddannede han sig på kunstakademierne i 
Düsseldorf og Vestberlin. Og så sprang han ud som forfatter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2625885/forfatteren-gnter-grass-er-doed/">Forfatteren Günter Grass er død</a></p><p>
Grass’ berømmelse i Tyskland og omegn kom med hans første store prosaværk, 
’Bliktrommen’, i 1959 – og verdensberømmelsen med den engelske oversættelse, 
’The Tin Drum’<i class=" bl-elem">. </i></p><p>
Danmark var et af de første lande, der fik øje på Grass, og de fleste af hans 
bøger er siden udkommet på dansk. Og næsten hver gang var Grass i Danmark, 
læste op og signerede bøger. 
</p><p>
Han var en uforlignelig oplæser af sine egne værker, han var ikke karrig med 
autografer, og han svarede også på spørgsmål fra et stort publikum, men 
beklagede ofte, at de næsten alle handlede om politik i stedet for om 
litteratur. 
</p><h3>
Politisk eftermæle 
</h3><p>
Det var der selvfølgelig en grund til, for Grass var fra midten af 1960’erne 
heller ikke til at overse politisk. Han agiterede for socialdemokraten Willy 
Brandt og oplevede sin største politiske succes, da Brandt blev 
forbundskansler i 1969. 
</p><p>
Brevvekslingen mellem de to blev udgivet for et par år siden og viser et 
venskab, som kunne have sine kurrer, men altid var præget af dyb respekt. 
</p><div class="art-fakta article-box">
<h4 class="">
Blå bog </h4>
<h5>
Günter Grass </h5>
<div class="fakta-body" data-buildingblock="embedded_factboxlink">
<p><b>Tysk forfatter,</b> billedhugger og grafiker. Født 16. oktober 1927 i den 
tyskorienterede fristad Danzig (Gdansk). Død 13. april 2015 i
</p><p>
Lübeck, Tyskland. Gennembrud med sin første roman, 'Bliktrommen' (1959, da. 
1961). Har skrevet en lang række romaner og prosastykker.
</p><p class=" bl-elem">
I 2006 udgav Grass selvbiografien 'Når løget skrælles' (da. 2007). I 1999 fik 
han Nobelprisen i Litteratur. 
</p>
</div>
</div><p>
Grass var en stor beundrer af den tyske grundlov af 1949 – og en hvas 
kritiker, når han mente, at nationen ikke levede op til den.</p><p>
Han var ikke revolutionær, advarede stedse mod den fanatisme, han havde 
oplevet nok af i sin barndom og ungdom, men ville heller ikke se politik 
reduceret til pragmatik og administration: Vær vågen i tide, lad ikke bare 
tingene ske, og sker de alligevel, så tal imod! 
</p><p>
Det gjorde Grass så sent som for tre år siden med digtet ’Hvad der må siges’, 
som angreb den tyske regerings leverancer af ubåde til Israel, fordi disse 
kan udrustes med atomvåben. 
</p><p>
Digtet mundede ud i et fredsforslag baseret på international overvågning af 
begge eller alle parter i den mellemøstlige konflikt, men det druknede 
nærmest i reaktioner, der rakte fra hovedrysten til absurde beskyldninger 
mod Grass for at være antisemit. 
</p><h3>
Under angreb 
</h3><p>
I det hele taget blev Grass i Tyskland undertiden udsat for angreb, som var 
både sjofle, hadske og bagvaskende. Særlig grelt gik det til, da han i 2006 
udgav sin selvbiografi’Når løget skrælles’, hvor han på 2-3 sider ud af 
næsten 400 fortalte, at den division, han som 17-årig var blevet indrulleret 
i Anden Verdenskrigs sidste måneder, var en Waffen-SS-division. 
</p><p>
Naturligvis havde Grass forventet reaktioner på den oplysning, som han – som 
der står i bogen – havde skammet sig ved at give tidligere. Men han havde 
næppe i sine sorteste øjeblikke forestillet sig de skidtspande, som blev 
hældt ud over ham. 
</p><p>
Som om denne kendsgerning var det vigtigste eller ligefrem det eneste, der var 
at sige om ham, og som om han havde haft pligt til at meddele den længe før. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2625920/minder-om-gnter-grass-han-kunne-danse-til-min-kones-kinder-blev-ganske-roede/">Minder om Günter Grass: »Han 
kunne danse, til min kones kinder blev ganske røde«</a></p><p>
Dels havde han ikke pligt til noget som helst, dels havde han ofte talt og 
skrevet om, at han havde været forblændet, og endelig er hele hans 
forfatterskab en analyse af og et opgør netop med forblændelsen og med den 
tyske fortid. 
</p><p>
Men det blev det naturligvis nemmere at se bort fra, hvis man i stedet kunne 
pege fingre. ’Når løget skrælles’ er en af hans allerbedste bøger, sørgmodig 
og munter, kærlig og barsk, selvbevidst uden at at være selvglad og 
selvkritisk uden at være selvmedlidende. 
</p><h3>
Mesterværkerne 
</h3><p>
Grass’ værk er mest blevet beskrevet som »vildt fabulerende«, man har hæftet 
sig ved de voldsomme kulører i det. Og det er ikke forkert. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis man kun ser Grass som den altid engagerede forfatter, overser man, at 
hans værk er fuldt af sære eksistenser, som søger væk fra verdens larm
</p>
</blockquote>
</div><p>
Men det er meget mere: Der er både en vildtvoksende fantasi og en streng 
kunstnerisk disciplin. Der er både storm og stille. Der er groteske 
episoder, fortalt med en stor humor, men på en baggrund af sorg og savn. Det 
barske og det ømme vandrer sammen, det udfarende og det eskapistiske 
ligeså.</p><p>
Hvis man kun ser Grass som den altid engagerede forfatter, overser man, at 
hans værk er fuldt af sære eksistenser, som søger væk fra verdens larm, hvad 
enten det er Oskar Matzerath i ’Bliktrommen’, som ved sin fødsel helst ville 
være krøbet tilbage i moders liv igen, eller den gamle Theo Wuttke i ’En 
længere historie’, som holder af at sidde på en bænk i Berlins Tiergarten og 
lade det hele passere revy. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2626109/politiken-om-bliktrommen-i-1959-lidt-for-snakkende-men-meget-fantasifuld/">Politiken om 'Bliktrommen' i 
1959: Lidt for snakkende, men meget fantasifuld</a></p><p>
Ikke mindst kommer denne side af Grass frem i hans digte, som han i de senere 
år undertiden blandede med akvareller: Han skrev digtene ind i billedet. 
</p><p>
I 1999 udkom hundrede korte historier om hvert af årene i det 20. århundrede 
med titlen ’Mit århundrede’. Senere på året fik Grass Nobelprisen i 
Litteratur, og igen kunne man se kommentarer som »Nåh ja, ’Bliktrommen’, men 
det var jo dengang …«. 
</p><p>
Faktisk understregede Svenska Akademien ved overrækkelsen, at prisen gjaldt <i>hele</i> 
forfatterskabet, og det med god grund. ’Bliktrommen’ er ikke Grass’ eneste 
mesterværk. Den næste store roman, ’Hundeår’ fra 1963, stod hans hjerte 
nærmere, men der er flere. 
</p><h3>
En ven af Danmark 
</h3><p>
Mit sidste møde med Günter Grass fandt sted for nøjagtig en måned siden: Vi 
optrådte sammen på bogmessen i Leipzig i ZDF’s ’blå sofa’, hvori messerne 
hver halve time interviewer forfattere om deres nye bøger. ’Sammen’ er 
naturligvis så meget sagt, for ordstyreren brugte fornuftigt nok næsten hele 
tiden på Grass, jeg sad der mest til pynt. 
</p><p>
Men jeg var inviteret, fordi jeg er en af udgiverne af en ny litteraturårbog, 
’Freipass’, som finansieres af Günter und Ute Grass Stiftung. Ordet ’fripas’ 
er hentet fra en af Grass’ mest graciøse bøger, den lange novelle ’Mødet i 
Telgte’ fra 1979. 
</p><p>
Grass satte ikke sit lys under en skæppe, men han brugte sin berømmelse til 
også at støtte andre, herunder i de seneste år at mødes med unge forfattere 
i Lübeck efter mønster fra den legendariske Gruppe 47, som havde betydet så 
meget for ham i hans unge år. 
</p><p>
Og Grass tog sig også kærligt af sine mange udenlandske oversættere: Vi mødtes 
med ham ved næsten hver ny bog, han omtalte os gerne som sin »udvidede 
familie« og var glad for at være i selskab med mennesker, som gjorde sig al 
den umage med ham og hans værk og ikke kom for at rakke det ned, men for at 
forstå det. 
</p><p>
Og så er det en ven af Danmark, som er død. I mange år er Ute og Günter Grass 
kommet på Møn, hvor de lejer et hus, og hvor mange af hans bøger og 
tegninger er blevet til. 
</p><p class=" bl-elem">
Grass holdt af det civiliserede og uneurotiske Danmark og var ked af at se, at 
der blev mindre af det og mere af grovhed og hysteri. Men han holdt nu af os 
alligevel. 
</p>	
</div>

</div></body></html>
