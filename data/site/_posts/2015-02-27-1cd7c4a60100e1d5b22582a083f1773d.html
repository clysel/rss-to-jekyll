---
layout:     post
title: 	    "Ønskeliste: Fire punkter, der kan bremse radikalisering i fængsler"
post_author:	    
post_date:	    Fri, 27 Feb 2015 10:58:46 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2566104/oenskeliste-fire-punkter-der-kan-bremse-radikalisering-i-faengsler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under <b>det værste angreb</b> 
på dansk jord i nyere tid. 
</p>
<p>
Lørdag 14. marts 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og tre 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Betjentene i danske fængsler er for dårligt klædt på til at imødegå 
radikalisering blandt unge fanger med muslimsk baggrund, siger 
Fængselsforbundets formand Kim Østerbye. Her er et udpluk af, hvad 
betjentene - ifølge formanden - har brug for. 
</p><p/><h3>
Flere penge
</h3><p>
Der skal afsættes penge, så de lukkede fængsler kan splittes op 
i mindre afdelinger. I dag sidder der typisk mellem 20 og 40 fanger på 
en afdeling. Det betyder, at magtfulde islamister eller unge med tilknytning 
til bander kan sidde sammen i store grupper og reelt styre, hvad der foregår 
bag tremmerne. Det betyder samtidig en øget risiko for, at flere bliver radikaliseret. 
Derfor er det nødvendigt rent fysisk at adskille de store afdelinger, så 
der kun er omkring 10 fanger på en afdeling. Så vil påvirkningen 
blive mindre, og det vil være lettere for fængselsbetjentene at 
arbejde med at ændre de indsattes adfærd.
</p><h3>
Mere personale
</h3><p>
Der er brug for mere fængselspersonale. Det er normalt, at to betjente 
har ansvaret for op mod 40 fanger. Med den normering er det meget svært 
at opdage det, hvis en fange begynder at udvise tegn på at være 
blevet radikaliseret.
</p><h3>
Kurser i Arabisk
</h3><p>
Et antal fængselsbetjente bør uddannes i arabisk. I øjeblikket 
er det et stort problem, at betjentene stort set ikke aner, hvad fangerne 
taler med hinanden om. Eller hvad de taler i telefon om, når de har 
mulighed for at ringe. Det betyder, at betjentene i vidt omfang må »gætte« 
sig til, hvad der foregår. Eller forlade sig på, at andre fanger 
fortæller, at der foregår en radikalisering.
</p><h3>
Flere nydanske ansatte
</h3><p class=" bl-elem">
Kun omkring 4-5 procent af fængselsbetjentene har anden etnisk baggrund 
end dansk, og det er alt for lidt. Der er brug for at rekruttere langt flere 
fængselsbetjente med muslimsk baggrund. Den åbenlyse fordel er, at 
de kan arabisk og dermed kan forstå, hvad fangerne taler om. Det andet 
er, at de bedre forstår fangernes mentalitet, miljø og kulturelle 
baggrund.
</p>	
</div>
</div></body></html>
