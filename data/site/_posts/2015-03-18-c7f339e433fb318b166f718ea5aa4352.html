---
layout:     post
title: 	    "Virtuos forfatter skriver virkelighedsnært fra erindringens skyttegrav "
post_author:	    
post_date:	    Wed, 18 Mar 2015 15:36:48 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2592754/virtuos-forfatter-skriver-virkelighedsnaert-fra-erindringens-skyttegrav/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Stefan Hertmans: Min bedstefars himmel. </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Oversat fra nederlandsk af Birthe Lundsgaard. 
</p><p>
People's Press. 293 sider, 300 kroner. 
</p><p class=" bl-elem">
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på politiken.dk/plus
</p>
</div>
</div><div class="art-fakta article-box">
<h4 class="">
Mød Stefan Hertmans</h4>
<p class="fakta-body" data-buildingblock="embedded_factboxlink">
I samtale med Jens Christian Grøndahl på International Forfatterscene torsdag 
19. marts 2015 kl. 20 på Det Kongelige Bibliotek.
</p>
</div><p>
I maj 1915 kunne man i en belgisk avis læse: »Der sker stadig intet på den 
belgiske front«. 
</p><p>
Ordene minder jo vældig meget om noget, vi kender, nemlig titlen på Erich 
Maria Remarques roman 'Intet nyt fra Vestfronten' fra 1929. 
</p><p>
Midterdelen af Stefan Hertmans' roman 'Min bedstefars himmel' kan da også 
læses som et moderne belgisk sidestykke til Remarques roman. Men den 
fortæller også en hel familiehistorie, der strækker sig fra slutningen af 
1900-tallet til i dag. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2590741/debutant-har-skrevet-forrygende-sikker-og-original-krimi/">Debutant har skrevet 
forrygende sikker og original krimi</a></p><p>
Forfatteren anvender to tætskrevne notesbøger, som han har fået af sin 
bedstefar, Urbain Martien, der var soldat under Første Verdenskrig, blev 
såret tre gange og højt dekoreret. I notesbøgerne fortæller bedstefaderen om 
sin fattige opvækst i Gent og sin tid som soldat. 
</p><p>
Stefan Hertmans har længe haft notesbøgerne liggende, inden han går i gang med 
at omsætte sin bedstefars erindringer og gammeldags stil til et moderne 
sprog og en roman. 
</p><h3>
Klangbund af en verden af i går 
</h3><p>
Bedstefaderen var 72 år, da han påbegyndte notesbøgerne. Sytten år efter 
afsluttede han de 600 sider. Hans hukommelse »havde fastholdt så mange 
detaljer, at jeg ikke finder nogen anden forklaring, end at det drejede sig 
om en form for traumatisk klarhed«, skriver Hertmans om bedstefaderen, som 
han mener »levede stadig dybere nede i sin erindrings skyttegrave«. 
</p><p>
Med sine mange overvejelser bliver Hertmans' roman også til en fortælling om 
romanens egen tilblivelse: Hvordan omsætter man et autentisk materiale til 
et litterært værk? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2590619/forfattere-giver-carl-nielsens-liv-og-musik-levende-ord-med-paa-vejen/">Forfattere giver Carl Nielsens 
liv og musik levende ord med på vejen</a></p><p>
Han trækker også på egne erindringer om bedstefaderen, der døde i 1981, og han 
opsøger de gamle steder, hvor familien boede, og de store slag udkæmpedes. 
</p><p>
Det giver romanen en enorm klangbund af en verden af i går, der på alle måder 
ser helt anderledes ud i dag. Og dermed fortælles også, hvordan gammeldags 
dyder og en gammeldags mennesketype gik under i skyttegravene. 
</p><h3>
At undslippe fattigdommen 
</h3><p>
Urbain Martien blev født i 1891 som søn af en fattig kirkemaler, der 
restaurerede freskoer, og en veluddannet mor, der havde giftet sig under sin 
stand. Urbains far døde af astma som 37-årig. 
</p><p>
Da havde Urbain arbejde på et jernstøberi, men en præst siger til ham: »For en 
dreng som dig, uden eksamen eller penge, er der kun to måder at undslippe 
fattigdommen på: soldat eller præst«. 
</p><p>
Urbain vælger militærakademiet og gennemgår fire års uddannelse, så han er 
parat i 1914 som tjenstvillig og dygtig soldat. Men han får ikke brug for 
alt, hvad han har lært. Skyttegravskrigen er både i bogstavelig og overført 
forstand en beskidt affære. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2591102/fem-aktuelle-krimier-til-voksne-byder-paa-hovedloese-lig-og-mystiske-selvmord/">Fem aktuelle krimier til 
voksne byder på hovedløse lig og mystiske selvmord</a></p><p>
I bogens første og tredje del er det Hertmans, der fortæller om bedstefaderens 
liv, isprængt sine mange refleksioner over dengang og nu. I midterdelen om 
tiden 1914-18 lader han bedstefaderen være jegfortælleren. 
</p><p>
Dette greb fungerer vældig godt. Man kommer tæt på dem begge. Også på 
bedstefaderens liv efter krigen, hvor han efter en årrække som 
jernbanearbejder bryder sammen og behandles med elektrochok. Herefter lever 
han af sin meget beskedne krigspension. 
</p><p>
Flamlændere blev dårligere behandlet end de fransksprogede valloner, en 
konflikt i det todelte Belgien, der overalt trækkes op. 
</p><p>
Bedstefaderen bruger sine sidste mange år på at male; noget, han altid gerne 
har villet efter som dreng at have set sin beundrede far udføre sin metier. 
Nu kopierer han selv de store malere. 
</p><p>
Nogle gange tilføjer kopisten noget, og det er på en måde også det, hans 
barnebarn, forfatteren Hertmans gør, når han ’kopierer’ eller dokumenterer 
sin bedstefars lange liv. 
</p><h3>
Krigens søle
</h3><div class="art-quote article-box">
<p class="quote"/>
<blockquote>
<p class="quote-txt">
Hertmans får det hele gjort virkeligt. Ikke bare krigen, men også den dybe 
fattigdom, nationale og politiske modsætninger, kønnet og en kærlighed, 
som bliver afbrudt af den store influenzaepidemi i 1919
</p>
</blockquote>
</div><p>
Det er en meget smukt skrevet roman, omsat til et klassisk dansk af 
oversætteren Birthe Lundsgaard. Og det er en virtuos forfatter, der 
skriver.</p><p>
Hertmans kan for eksempel skabe et billede af en datidig gelatinefabrik, så 
man både ser de afhuggede dyrehoveder og dyreaffaldet på gulvet og mærker 
larverne krybe om fødderne på en. 
</p><p>
Dette »livets søle« kommer man til at tænke på, når man langt senere læser om 
livet i skyttegravene med en bund dækket af mudder, afføring og rotter om 
benene på ødelagte unge mænd, stadig levende eller sønderskudte. 
</p><p>
Krigens søle, der også nøgternt dokumenteres i form af konkrete oplysninger 
som »Fra Nieuwpoort til Diksmuide faldt hundrede og halvtredstusinde unge 
soldater på mindre end en uge«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2588931/plastfabrikkens-nye-laeseheste-anbefaler-lydboeger-jussi-adler-olsen-dem-alle-sammen-han-er-bare-god/">Plastfabrikkens nye læseheste 
anbefaler lydbøger: »Jussi Adler Olsen, dem alle sammen. Han er bare god«</a></p><p>
Vi kender det fra opslagsværkerne. Hertmans får det hele gjort virkeligt. Ikke 
bare krigen, men også den dybe fattigdom, nationale og politiske 
modsætninger, kønnet og en kærlighed, som bliver afbrudt af den store 
influenzaepidemi i 1919, der tager livet af den hjemvendte bedstefars 
kæreste lige inden brylluppet. 
</p><p class=" bl-elem">
Stefan Hertmans, der har et stort forfatterskab bag sig i alle genrer, har med 
den personlige roman 'Min bedstefars himmel' levendegjort ikke bare en 
enkelt flamlænders liv med omdrejningspunkt i Første Verdenskrig, men et 
helt kontinents skæbne. 
</p>	
</div>
</div></body></html>
