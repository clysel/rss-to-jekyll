---
layout:     post
title: 	    "Manden bag tidligere militærkup vinder præsidentvalg i Nigeria"
post_author:	    
post_date:	    Tue, 31 Mar 2015 19:54:10 +0200
post_site:	    politiken.dk 
post_link:	    http://politiken.dk/udland/ECE2612644/manden-bag-tidligere-militaerkup-vinder-praesidentvalg-i-nigeria/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den siddende præsident Goodluck Jonathan har i aften ringet til sin politiske 
rival og ønsket ham tillykke med valgsejren i præsidentvalget i Nigeria. 
</p><p>
Det sagde en talsmand for oppositionslederen i Nigeria, Muhammadu Buhari, 
ifølge nyhedsbureauet Reuters, som erklærede Buhari som vinder med 15,4 
millioner stemmer mod den afgående præsidents 13,3 millioner.
</p><p>
»Det er første gang i Nigeria, at en siddende præsident bliver stemt fra 
magten alene ved demokratiske midler«, sagde talsmanden Lai Mohammed fra 
Buharis parti, APC.
</p><p>
Selv sagde Buhari ifølge nyhedsbureauet AFP, at han følte sig sikker på, at 
han har vundet.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2611222/tidligere-diktator-staar-til-at-vaelte-praesidenten-med-det-gode-navn/">Tidligere diktator står til at 
vælte præsidenten med det gode navn</a></p><p>
Den 57-årige Goodluck Jonathan har været præsident siden 2010, og Muhammadu 
Buhari har tidligere har stået i spidsen for et militærregime i landet efter 
et kup i 1983. Han blev selv væltet ved et kup to år efter.
</p><h3>
Frustration over korruption
</h3><p>
72-årige Muhammadu Buhari siger nu, at han er blevet demokrat.
</p><p>
Valgslaget mellem Jonathan og Buhari har været det tætteste valg nogensinde i 
Afrikas største økonomi med 173 millioner indbyggere.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2608246/boko-haram-kan-koste-praesidenten-jobbet/">Boko Haram kan koste 
præsidenten jobbet </a></p><p>
Oppositionslederen, der stillede op til et præsidentvalg for fjerde gang, har 
i valgkampen redet på en bølge af befolkningens frustration over en enorm 
korruption i landet og kritik af Jonathans håndtering af den islamiske 
terrororganisation Boko Haram. Og så i det hele taget af en stærkere 
opposition.
</p><p>
Boko Haram har vundet terræn det seneste år i den nordøstlige del af landet, 
og gruppen har de seneste måneder også angrebet i nabolande.
</p><h3>
Uroligheder ved sidste valg
</h3><p>
68,8 millioner vælgere kunne ved lørdagens valg vælge mellem 14 
præsidentkandidater.
</p><p>
Der har været omfattende sikkerhedsforanstaltninger i forbindelse med valget 
og den efterfølgende optælling af stemmer. I 2011 blev 1.000 mennesker dræbt 
under uroligheder, da valgresultatet blev meddelt.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2608522/boko-haram-draeber-mindst-14-ved-nigeriansk-praesidentvalg/">Boko Haram dræber mindst 14 
ved nigeriansk præsidentvalg</a></p><p>
For at snuppe sejren i første valgrunde skal en kandidat ud over flest stemmer 
også have mindst 25 procent støtte i to tredjedele af landets 36 stater og i 
hovedstadsområdet.
</p><p class=" bl-elem">
Ellers følger en anden valgrunde.
</p>	
</div>

</div></body></html>
