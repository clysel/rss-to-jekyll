---
layout:     post
title: 	    "Nepalesere graver selv efter deres kære: Ingen hjælper os"
post_author:	    
post_date:	    Tue, 28 Apr 2015 10:36:12 +0200
post_site:	    politiken.dk 
post_link:	    http://politiken.dk/udland/ECE2646052/nepalesere-graver-selv-efter-deres-kaere-ingen-hjaelper-os/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mens dødstallet efter lørdagens jordskælv nu er kravlet op over 4.000, og 
7.000 er meldt såret, så begynder befolkningen i Nepal at kritisere 
myndighedernes håndtering af katastrofen. Hundredvis af nepalesere graver 
selv rundt i ruinerne på jagt efter deres savnede. 
</p><p>
Selv om det er tre døgn siden, at bygninger kollapsede, veje sprækkede, og 
elmasterne væltede i landets hovedstad, Kathmandu, savner indbyggerne stadig 
hjælp til at lede efter deres familiemedlemmer og venner, der stadig 
befinder sig i ruinerne. Formentlig er de døde, da håbet om at finde 
overlevende svinder time for time. 
</p><h3>
Vores hænder er de eneste maskiner 
</h3><div class="art-fakta article-box">
<h4 class="">
Fakta</h4>
<h5>
Jordskælv i Nepal</h5>
<div class="fakta-body" data-buildingblock="embedded_factboxlink">
<ul class=" bl-elem"><li>Lørdag middag lokal tid blev Nepal ramt af et jordskælv, der målte 7,8 på 
skalaen. Det havde epicentrum midt mellem landets to største byer, 
Pokhara, og hovedstaden Kathmandu. Cirka 80 km fra hver by.</li><li>Omkring 4.000 personer har mistet livet. Et endnu højere antal er såret. Værst 
er det gået ud over hovedstaden, hvor mange bygninger er styrtet sammen, 
og vejene ødelagt.</li><li>Flere templer og andre bygninger på UNESCOs liste over verdensarv er blevet 
beskadiget eller er styrtet helt sammen.</li><li>Jordskælvet kunne også mærkes i Indien, Tibet, Bangladesh og Kina, og det har 
også kostet liv i andre lande end Nepal.</li><li>Skælvet udløste den værste enkeltstående katastrofe ved Mount Everest 
nogensinde. Verdens højeste bjerg ligger cirka 200 km væk fra 
jordskælvets epicentrum. Rystelserne udløste der en serie laviner, der 
dræbte mindst 17 personer og sårede flere end 60.</li><li>Nødhjælp og internationale nødhjælps- og redningsarbejdere i hobetal er 
ankommet til Nepal. En stribe lande har besluttet at yde økonomiske 
bidrag til det fattige land.</li><li class=" bl-elem">På grund af landets dårlige infrastruktur og ødelæggelserne fra jordskælvet er 
det svært at få hjælpen frem til de ramte borgere.</li></ul>
</div>
</div><p>
Mange gader i byens historiske centrum, hvor templerne blev beskadiget eller 
helt lagt ned, er snævre. Samtidig er vejene blokeret af murbrokker. Det 
betyder, at gravemaskiner ikke kan nå frem, hvorfor de lokale under stor 
frustration selv må grave sig gennem tonstunge masser af ødelagte bygninger 
for at finde ofrene for skælvet, der blev målt til 7,8 på skalen og var det 
værste i Nepal i 80 år. </p><p>
»Det føles som en værre tortur at vente på hjælp i stedet for at gøre det 
selv. Vores hænder er de eneste maskiner, vi har. Der er ingen fra 
regeringen eller militæret, som hjælper os«, siger 27-årige Pradip Subba 
ifølge den indiske avis Hindustan Times. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2645082/efter-jordskaelvet-gaar-boern-alene-rundt-i-gaderne/">Efter jordskælvet går børn alene 
rundt i gaderne</a></p><p>
Han er del af en gruppe lokale, der med klud for ansigtet som beskyttelse mod 
stanken fra ligene forsøger at grave omkomne fri af masserne for at få 
vished for, at håbet er slukket. Selv savner han sin bror og sin svigerinde. 
</p><p>
Mange lig mangler fortsat at blive bjærget, og rapporter fra byen peger på, at 
der breder sig en sødlig og rådden stank i gaderne. Pradip Subba står 
langtfra alene med sin frustration, og de nepalesiske myndigheder er godt 
klar over, at mange indbyggere føler sig ladt i stikken. De svarer selv, at 
de gør alt, hvad de kan, for at hjælpe indbyggerne, og de har blandt andet 
sat hele hærens 100.000 mand ind i redningsarbejdet. 
</p><h3 class="fotoheader">I kapløb med tiden</h3>
<div class="slider-container article-foto-gallery-container desk" data-ga-main-section="udland" data-mode="inline" data-ga-section="Foto" data-gallery-id="2644591">
<div class="slider">
<div class="slide">
<div class="image landscape">
<img src="http://multimedia.pol.dk/archive/00931/En_million_b_rn_ble_931247y.jpg" alt=""/>
</div>
<p class="caption">
<b>1 af 16.</b>
Suresh Parihar leger med sin datter Sandhya på et hospital, i Kathmandu. De er kvæstede, men overlevede jordskælvet.
- 
<span>Foto: Manish Swarup</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00931/Nepal_Earthquake_931246y.jpg" alt=""/>
</div>
<p class="caption">
<b>2 af 16.</b>
En mand græder, mens han går gennem murbrokkerne i Kathmandu.
- 
<span>Foto: Niranjan Shrestha</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00931/The_Week_That_Was_I_931262y.jpg" alt=""/>
</div>
<p class="caption">
<b>3 af 16.</b>
På Durbar Square i Kathmandu leder man efter overlevende.
- 
<span>Foto: Niranjan Shrestha</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00931/Nepal_Earthquake_931249y.jpg" alt=""/>
</div>
<p class="caption">
<b>4 af 16.</b>
Redningsarbejdere trækker en overlevende i sikkerhed i et sammenstyrtet hus i Kathmandu.
</p>
</div>
<div class="slide">
<div class="image landscape">
<img src="http://multimedia.pol.dk/archive/00931/Nepal_Earthquake_931261y.jpg" alt=""/>
</div>
<p class="caption">
<b>5 af 16.</b>
En kvinde beder i et ødelagt tempel i Kathmandu.
- 
<span>Foto: Bernat Armangue</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00931/Nepal_Earthquake_931258y.jpg" alt=""/>
</div>
<p class="caption">
<b>6 af 16.</b>
En hellig mand beder for en mand, der er brudt sammen under redningsarbejdet.
- 
<span>Foto: Bernat Armangue</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00931/Nepal_Earthquake_931256y.jpg" alt=""/>
</div>
<p class="caption">
<b>7 af 16.</b>
Tusindvis af indbyggere overnatter i det fri.
- 
<span>Foto: Bernat Armangue</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00931/APTOPIX_Nepal_Earth_931255y.jpg" alt=""/>
</div>
<p class="caption">
<b>8 af 16.</b>
En nepalesisk politimand står på toppen af murbrokker på Basantapur Durbar Square.
- 
<span>Foto: Bernat Armangue</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00931/APTOPIX_Nepal_Earth_931253y.jpg" alt=""/>
</div>
<p class="caption">
<b>9 af 16.</b>
En mand er brudt sammen under en begravelse på bredden af Bagmati floden i Kathmandu.
- 
<span>Foto: Bernat Armangue</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00931/En_million_b_rn_ble_931250y.jpg" alt=""/>
</div>
<p class="caption">
<b>10 af 16.</b>
En napalesisk familie går forbi ødelagte bygninger for at komme til et område, hvor de kan overnatte udendørs.
- 
<span>Foto: Manish Swarup</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00931/APTOPIX_Nepal_Earth_931252y.jpg" alt=""/>
</div>
<p class="caption">
<b>11 af 16.</b>
Indisk redningsmandskab leder efter overlevende.
- 
<span>Foto: Manish Swarup</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00931/Nepal_Earthquake_931251y.jpg" alt=""/>
</div>
<p class="caption">
<b>12 af 16.</b>
Redningsmandskab fra hele verden strømmer til Nepal for at lede efter overlevende. Her et hold redningsarbejdere fra Kina.
- 
<span>Foto: Manish Swarup</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00931/En_million_b_rn_ble_931254y.jpg" alt=""/>
</div>
<p class="caption">
<b>13 af 16.</b>
Tusindvis overnatter i det fri.
- 
<span>Foto: Niranjan Shrestha</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00931/Nepal_Earthquake_931257y.jpg" alt=""/>
</div>
<p class="caption">
<b>14 af 16.</b>
Nepalesiske politifolk leder efter overlevende.
- 
<span>Foto: Bernat Armangue</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00931/Nepal_Earthquake_931259y.jpg" alt=""/>
</div>
<p class="caption">
<b>15 af 16.</b>
En mand sidder ved siden af liget af en af de mange omkomne ved Pashupatinath-templet ved bredden af Bagmati-floden.
- 
<span>Foto: Bernat Armangue</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00931/Nepal_Earthquake_Av_931260y.jpg" alt=""/>
</div>
<p class="caption">
<b>16 af 16.</b>
Mount Everest Base Camp er også blevet ramt af jordskælvet.
- 
<span>Foto: Azim Afif</span>
</p>
</div>
</div>
<a class="show-full-screen" href="http://politiken.dk/2644591">Se i fuld skærm</a>
<span class="prev"/>
<span class="next"/>
</div><p/><h3>
Titusinder er blevet hjemløse 
</h3><p>
For tredje nat i træk har titusindvis af borgere i Kathmandu sovet udendørs af 
frygt for, at efterskælv får deres hjem til at styrte sammen omkring dem. 
Både i aftes og i nat har der været efterskælv, og siden selve jordskælvet i 
lørdags, har der været flere end 60 nye rystelser. 
</p><p>
Efterskælvene kommer, når underjorden så at sige prøver at lægge sig på plads 
igen efter at være blevet flået løs under det oprindelige jordskælv. 
Borgerne må sove i telte, som er placeret i parker, grønne områder, langs 
veje og på en golfbane ved hovedstaden. 
</p><p>
Selv om nødhjælpen og internationale redningsarbejdere i en lind strøm lander 
i Nepal, er katastrofen alligevel ved at udvikle sig til en humanitær krise, 
lyder det fra FN, der vurderer, at op mod otte millioner personer i Nepal er 
påvirket. Det svarer til cirka hver tredje borger. Ifølge Save The Children 
er to millioner børn ramt af katastrofen. 
</p><p>
Titusindvis af familier i hovedstaden er blevet hjemløse, der er mangel på 
rent drikkevand og vand i det hele taget, hvilket øger risikoen for sygdom. 
Der er også mangel på mad, brændstof og elektricitet, ligesom det er svært 
at skaffe udendørs overnatning i telte til de mange, der ikke tør gå 
indenfor. På billeder kan man således se de lokale ligge og sove under åben 
himmel i midterrabatten af en større vej i hovedstaden. Der er brug for 
telte, medicin, behandling og rehabilitering af ofrene, lyder det fra 
regeringen i Nepal. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2644199/saadan-hjaelper-du-ofrene-for-jordskaelvet-i-nepal/">Sådan hjælper du ofrene for 
jordskælvet i Nepal</a></p><p>
Jordskælvet ramte det fattige land i Asien lørdag middag lokal tid. Det havde 
epicentrum ude på landet 80 kilometer fra hver af de to største byer i 
Nepal, Pokhara med 200.000 indbyggere og hovedstaden Kathmandu, hvor der bor 
en million mennesker. 
</p><p>
Jordskælvet var så kraftigt, at det udløste en stribe laviner 200 kilometer 
væk i Himalayabjergene, hvor der ved Mount Everest blev udløst den værste 
enkeltstående katastrofe nogensinde. Mindst 18 personer - heriblandt flere 
udlændinge - blev dræbt i snemasserne, mens flere end 60 andre blev såret. 
Skælvet kunne også mærkes i en stribe lande omkring Nepal, herunder Indien, 
Kina og Bangladesh. Der har også været enkelte dødsfald i Indien. 
</p><h3>
Video viser ødelæggelser på landet 
</h3><p>
Jordskælvet er gået hårdt ud over Kathmandu, hvor mange af bygningerne ikke 
kunne modstå rystelser og let styrtede sammen. En stribe templer og andre 
seværdigheder på UNESCOs liste over verdensarv er enten beskadiget eller 
styrtet helt sammen. 
</p><p>
Siden lørdag er dødstallet blevet ved med at stige og kan ifølge de 
nepalesiske myndigheder komme op omkring 10.000, når det fulde overblik over 
katastrofen er tilvejebragt om nogle uger. Den potentielle stigning i antal 
dødsofre skyldes, at myndighederne først nu begynder at nærme sig nogle af 
områderne ude på landet tættere på jordskælvets epicentrum. Der er uvejsomt 
terræn mellem hovedstaden og landområderne. Mange veje er blokeret af jord- 
og stenskred, ligesom kraftig vind og regn gør det svært at nå frem. 
</p><p>
Det nepalesiske militær har offentliggjort en <a target="_blank" href="http://cdnapi.kaltura.com/index.php/extwidget/preview/partner_id/1679921/uiconf_id/23400981/entry_id/0_04d127nf/embed/dynamic">video</a>, 
der er optaget fra en helikopter, der flyver hen over et frodigt og 
bjergrigt område i nærheden er jordskælvets epicentrum. På videoen kan man 
se mange bygninger, der er helt eller delvist styrtet sammen, og til disse 
områder er der kun nået en meget begrænset mængde nødhjælp og et lille antal 
redningsarbejdere frem. Her menes omkring 90 procent af befolkningen at være 
ramt af katastrofen. Eksempelvis er 75 procent af bygningerne styrtet sammen 
i landsbyen Singla. 
</p><p><b class="ext-link">LÆS INTERVIEW</b><a class="embeddedlink" href="http://politiken.dk/udland/ECE2643772/derfor-ramte-jordskaelvet-netop-nepal/">Derfor ramte jordskælvet netop 
Nepal</a></p><p>
Der opholder sig i øjeblikket omkring 200 danskere i Nepal, der er et yndet 
rejsemål for vandre- og trekkingglade turister. Der er ikke rapporteret om 
danske ofre for jordskælvet, men omvendt har de danske myndigheder endnu 
ikke været i kontakt med alle derude. Nepal er uvejsomt område med en efter 
vestlig standard ringe infrastruktur, og det er normalt, at det kan tage 
flere dage at komme i kontakt med folk, der opholder sig i bjergene og 
derfor ikke har mulighed for at kommunikere via telefon eller internet. 
</p><p>
Nepals regering har erklæret tre dages landesorg. 
</p><p class="art-ext-other">

</p><p class=" bl-elem"/>	
</div>

</div></body></html>
