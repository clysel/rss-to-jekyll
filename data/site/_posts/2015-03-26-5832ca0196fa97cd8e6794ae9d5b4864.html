---
layout:     post
title: 	    "Overborgmester: Statens dom afgør Grøndalsvænges skæbne"
post_author:	    
post_date:	    Thu, 26 Mar 2015 23:00:36 +0100
post_site:	    politiken.dk 
post_link:	    http://politiken.dk/oekonomi/bolig/ECE2605282/overborgmester-statens-dom-afgoer-groendalsvaenges-skaebne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
København skal undgå en retssag omkring andelsforeningen Grøndalsvænge, hvis 
Statsforvaltningen når frem til, at kommunen ikke har lovhjemmel til at 
håndhæve en omstridt prisklausul. 
</p><div class="art-fakta article-box">
<h4 class="">
Sagen om Grøndalsvænge</h4>
<div class="fakta-body" data-buildingblock="embedded_factboxlink">
<ul class=" bl-elem"><li>I 2004 købte andelsforeningen sig fri af hjemfaldspligten til Københavns 
Kommune og besluttede at grunde og bygninger kunne værdisættes til 95 
procent af den offentlige vurdering.</li><li>I efteråret 2013 dukkede en såkaldt skødeklausul fra 1915 ved et tilfælde frem 
i lyset. </li><li>Her står, at andelshaverne i Grøndalsvænge - som består af 389 villaer i 
Københavns Nordvestkvarter med have - aldrig nogensinde må have 
fortjeneste ved salg af deres andele. </li><li>Servitutten var en overraskelse for både kommunen og Grøndalsvænges beboere. </li><li>Den røde blok i Københavns Borgerrepræsentation kræver, at servitutten skal 
håndhæves.</li><li>Men kommunen medgiver, at der er i 1970'erne er givet tilladelse til, at 
husene, men ikke grundene, må sælges med fortjeneste. </li><li>Det betyder, at værdien af de 389 grunde er nedskrevet med cirka 1 million 
kroner i snit. </li><li>Samtidig tvinges købere af andele siden 2004 til at sagsøge sælgerne, fordi de 
- nu hvor servitutten er kendt - har betalt overpris for deres andel. </li><li>Teknik- og miljøforvaltningen har fremlagt et forslag til forlig, der 
sigtede på at undgå retssagerne mellem købere og sælgere, 
men andelsforeningen afvist dette i december 2014. </li><li>Inden da havde foreningen sendt en officiel klage til Statsforvaltningen i 
København over det, beboerne ser som en ulovlig håndhævelse af 
servitutten.</li><li class=" bl-elem">Et flertal i borgerrepræsentationen fastholdt 26. marts 2015 i et juridisk 
svar til statsforvaltningen, at kommunen har ret til at gøre den gamle 
klausul gældende. </li></ul></div>
</div><p>
Det erklærer overborgmester Frank Jensen (S), efter at Borgerrepræsentationen 
i aften har godkendt et svar til den lokale statslige myndighed. Her giver 
kommunen sine juridiske argumenter for at fastholde en tinglyst servitut fra 
starten af 1900-tallet og en følgende beslutning om, at kun bygningerne i 
boligkvarteret må stige i værdi – ikke grundene. </p><p>
»Hvis Statsforvaltningen vurderer, at kommunen ikke har ret til at håndhæve 
servitutten, så er det min opfattelse, at vi skal ophøre med at håndhæve 
den. Så længe vurderingen ikke påvirker vores ret til at håndhæve andre 
historiske klausuler, hvor kommunen har økonomiske interesser, men alene er 
knyttet til Grøndalsvænge, så er det min og Socialdemokraternes opfattelse, 
at så stopper sagen her«, siger Frank Jensen, der for første gang udtaler 
sig om striden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2535627/ny-formand-for-groendalsvaenge-vi-er-klar-til-kamp-mod-kommunen/">Ny formand for Grøndalsvænge: 
Vi er klar til kamp mod kommunen</a></p><p>
Den eskalerede, da andelsforeningen ændrede sine vedtægter, så både grunde og 
bygninger kunne sælges dyrere, men blev mødt af den gamle kommunale klausul. 
</p><h3>
Nedstemte borgerlige forslag 
</h3><p>
Beboerne risikerer nu et trecifret milliontab, da mange grunde er købt for 
dyrt. De afslog i december et kommunalt udspil til forlig og har i stedet 
sendt en formel klage til Statsforvaltningen. 
</p><p>
Teknik- og miljøborgmester Morten Kabell (EL) er enig med Frank Jensen i, at 
det bliver afgørende, om en kommende vurdering skaber præcedens. 
</p><div class="art-quote article-box">
<p class="quote"/>
<blockquote>
<p class="quote-txt">
Frank Jensens model er som at hive et plaster af langsomt.
</p>
<p class="sender">
Jakob Næsager (K) 
</p>
</blockquote>
</div><p>
»Hvis Statsforvaltningen når frem til, at klausulen på Grøndalsvænge ikke har 
nogen betydning for vores mange øvrige klausuler, så stiller det jo sagen 
anderledes«, siger han. </p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2480471/borgmester-om-genstridig-boligforening-saa-maa-de-jo-laegge-sag-an/">Borgmester om genstridig 
boligforening: Så må de jo lægge sag an</a></p><p>
Sammen med Frank Jensen og rådhusets flertal nedstemte han i aften flere 
forslag fra Venstre og de konservative, som vil have kommunen til helt at 
opgive klausulen i Grøndalsvænge. Den består, indtil en juridisk vurdering 
ovenfra siger det modsatte, fastholdt flertallet. 
</p><h3>
K: Kommune skal indrømme fejl 
</h3><p>
Men Frank Jensens nye melding tyder på retræte, mener Jakob Næsager (K): 
</p><div class="art-quote article-box">
<p class="quote"/>
<blockquote>
<p class="quote-txt">
Der har jeg brug for at sige, at vi ikke vil forfølge sagen videre end 
Statsforvaltningens afgørelse, medmindre det har vital betydning for 
kommuneøkonomien
</p>
<p class="sender">
Frank Jensen (S) 
</p>
</blockquote>
</div><p>
»Man vil bare ikke lade det få virkning over for borgerne, som nu skal sidde 
på pinebænken, indtil der kommer en vurdering. Kommunen bør indrømme, at man 
har taget fejl, og sige til borgerne, at vi ikke håndhæver den servitut. 
Frank Jensens model er som at hive et plaster af langsomt. Der er ingen 
grund til at trække sagen ud«. </p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2479450/groendalsvaenge-afviser-forlig-med-koebenhavns-kommune/">Grøndalsvænge afviser forlig 
med Københavns Kommune</a></p><p>
Overborgmesteren afviser, at han forsøger at undgå en prekær politisk 
indrømmelse. 
</p><p class=" bl-elem">
»Jeg mener jo stadigvæk, at vi politisk skal holde fast i, at København skal 
være en by for alle med billige boliger som dem, Grøndalsvænge 
repræsenterer. Men nu er denne sag på vej ad et juridisk spor, og der har 
jeg brug for at sige, at vi ikke vil forfølge sagen videre end 
Statsforvaltningens afgørelse, medmindre det har vital betydning for 
kommuneøkonomien«, siger Frank Jensen, som opfordrer den statslige 
forvaltning til at gøre sin stilling op hurtigst muligt »for alle parters 
skyld«. 
</p>	
</div>
</div></body></html>
