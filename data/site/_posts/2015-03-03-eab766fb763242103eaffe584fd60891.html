---
layout:     post
title: 	    "SAS forsvarer 27 suspenderinger: Rystede ansatte blev chikaneret og hånet"
post_author:	    
post_date:	    Tue, 03 Mar 2015 09:47:32 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2570892/sas-forsvarer-27-suspenderinger-rystede-ansatte-blev-chikaneret-og-haanet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
SAS melder nu ud, hvad der ligger til grund for suspenderingen af 27 
kabinearbejdere under weekendens konflikt. 
</p><p>
Angiveligt har nogle af de strejkende ansatte været decideret chikanerende 
over for de medarbejdere, som tog på arbejde på trods af strejken. 
</p><div class="art-quote article-box">
<p class="quote"/>
<blockquote>
<p class="quote-txt">
Nogle medarbejdere kom og var meget rystede, fordi de følte, at de blev hængt 
ud.
</p>
<p class="sender">
Trine Kromann-Mikkelsen, pressechef i SAS 
</p>
</blockquote>
</div><p/><p>
»Mange af dem som ikke strejkede, er blevet passet op ved security-området af 
strejkende medarbejdere, som har fortalt dem, at 'du skal ikke på arbejde, 
du skal til fagligt møde og være loyal over for dine kollegaer'«, siger 
Trine Kromann-Mikkelsen, pressechef i SAS Danmark. 
</p><p><b class="ext-link">SUSPENDERET VIA MAIL:</b><a class="embeddedlink" href="http://politiken.dk/oekonomi/arbejdsmarked/ECE2570063/suspenderet-via-mail-det-foeles-forfaerdeligt/">»Det føles forfærdeligt«</a></p><p>
»Nogle medarbejdere kom og var meget rystede, fordi de følte, at de blev hængt 
ud. De ansatte har kunnet hente flylister med navne på de medarbejdere, som 
arbejdede normalt. De navne er så blevet læst hånligt op til nogle af 
møderne sammen med telefonnumre, og derfor er der nogle, der har fået mange 
sms’er på en gang, hvor de blev bedt om at være loyale over for deres 
kolleger«, siger hun. 
</p><p>
Flemming Jensen, koncernchefen i SAS Danmark, har hidtil afvist at genansætte 
de 27 kabinearbejdere. 
</p><p>
»Som udgangspunkt ser jeg ikke mulighed for at genansætte de suspenderede. De 
har chikaneret andre ansatte, og det kan vi ikke acceptere. Derfor 
fastholder vi suspenderingen«, siger han ifølge TV 2 News. 
</p><h3>
Personalet: SAS må løfte bevisbyrden 
</h3><p>
Men den udlægning kan personalets talsmand Jakob Esposito slet ikke tilslutte 
sig. 
</p><p>
»De har selvfølgelig talt om, hvem der er ude at flyve, men det har slet ikke 
været på den måde, som Trine Kromann fortæller. Hvis de mener, der er 
foregået decideret chikane, så må de løfte bevisbyrden. Den dramatisering af 
forholdene som SAS forsøger at lave i øjeblikket er udelukkende for at 
fjerne fokus fra det, der er kernen i konflikten«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
For mig at se tyder det på, at SAS har pillet 27 nærmest tilfældige ud for at 
skræmme de ansatte til at stoppe konflikten.
</p>
<p class="sender">
Jakob Esposito, kabinepersonalets talsmand 
</p>
</blockquote>
</div><p/><p>
Han hæfter sig desuden ved, at SAS suspenderede de knap tredive medarbejdere 
meget tidligt i konflikten og siger, at flere af de pågældende slet ikke var 
til stede, da den påståede chikane skulle have fundet sted. 
</p><p>
»En del af de suspenderede har slet ikke været i nærheden af lufthavnen, en 
enkelt har endda været hjemme med et sygt barn på den anden side af Øresund. 
Så det er helt i strid med sandheden, og for mig at se tyder det på, at SAS 
har pillet 27 nærmest tilfældige ud for at skræmme de ansatte til at stoppe 
konflikten«, siger han. 
</p><p><b class="ext-link">STREJKE </b><a class="embeddedlink" href="http://politiken.dk/oekonomi/arbejdsmarked/ECE2569554/vrede-sas-ansatte-opgiver-konflikt-og-gaar-tilbage-i-arbejde/">Vrede SAS-ansatte opgiver konflikt og går 
tilbage i arbejde</a></p><p>
Næstformand i kabinepersonalets fagforening Jean Pierre Schomburg undrer sig 
over, at SAS ikke har fortalt noget til de ansatte om, hvorfor de er blevet 
suspenderet. 
</p><p>
»De har aldrig fået at vide, hvad deres sag drejer sig om – hverken 
individuelt eller kollektivt. Hvis SAS har noget på de medarbejdere, så må 
de komme frem med det hurtigst muligt. Ellers kan det være med til at 
optrappe en ny konflikt«, siger han. 
</p><h3>
Radikalt at suspendere midt i faglig konflikt 
</h3><p>
Ifølge Henning Jørgensen, som er professor på Aalborg Universitet og 
tilknyttet Center for Arbejdsmarkedsforskning, er det umiddelbart et meget 
radikalt træk, at SAS har suspenderet en række medarbejdere midt i en faglig 
konflikt. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ret uhørt, at SAS-ledelsen opfører sig på den måde.
</p>
<p class="sender">
Henning Jørgensen, Center for Arbejdsmarkedsforskning 
</p>
</blockquote>
</div><p/><p>
»Det er ret uhørt, at SAS-ledelsen opfører sig på den måde. De respekterer 
slet ikke det danske konfliktløsningssystem, når de suspenderer ansatte som 
led i en faglig konflikt. Hvis argumentet er, at de er blevet suspenderet, 
fordi de har chikaneret deres medarbejdere, så burde de have meldt det til 
politiet i stedet«, siger han. 
</p><p><b class="ext-link">PROFESSOR:</b><a class="embeddedlink" href="http://politiken.dk/oekonomi/arbejdsmarked/ECE2570240/professor-det-er-ret-uhoert-at-sas-ledelsen-opfoerer-sig-paa-den-maade/">»Det er ret uhørt, at SAS-ledelsen 
opfører sig på den måde«</a></p><p>
Indtil videre har kabinearbejdernes fagforening, CAU, kun fået at vide, at 
sagerne skal behandles af topjurister i Dansk Industri, og det kan 
angiveligt tage 8-14 dage. I mellemtiden må de suspenderede kabinearbejdere 
vente i spænding. 
</p><p class=" bl-elem">
»De er dybt frustrerede, for de ved ingenting lige nu og føler, at deres 
fremtid er usikker. Og den usikkerhed breder sig som ringe i vandet hos 
deres kollegaer, som i forvejen er presset af ti års hårde omstruktureringer 
og nedskæringer«, siger Jean Pierre Schomburg. 
</p>	
</div>
</div></body></html>
