---
layout:     post
title: 	    "Mafiaen scorer sikkert på flygtningene"
post_author:	    
post_date:	    Thu, 23 Apr 2015 10:21:36 +0200
post_site:	    politiken.dk 
post_link:	    http://politiken.dk/udland/ECE2639275/mafiaen-scorer-sikkert-paa-flygtningene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Improviserede flygtningehold er begyndt at lave ravage i amatørfodbolden på 
Sicilien. 
</p><p>
I lejrene har de overlevende fra de mareridtsagtige sejlture over Middelhavet 
ikke meget andet at give sig til end at spille fodbold. Så de er gode. 
Rigtig gode. Et af holdene ligger nu i toppen af den sicilianske amatørliga. 
</p><div class="art-quote article-box">
<p class="quote"/>
<blockquote>
<p class="quote-txt">
Udefra ser her fint ud. Men indenfor bor vi som hunde, nej, værre endnu. Ingen 
ville byde deres hund de forhold, vi lever under
</p>
<p class="sender">
Amin, flygtning fra Gambia 
</p>
</blockquote>
</div><p/><p>
»Vi kan intet lave her. Vi sover, vi kukkelurer, driver lidt rundt og sover 
igen. Det er fuldstændig meningsløst. Det er spild af liv«, fortæller 
21-årige Amin fra Gambia, der har boet 9 måneder i Mineo-lejren på Sicilien 
og ikke selv er på banen på grund af et dårligt ben. Det er vokset dårligt 
sammen efter et overfald i Libyen. 
</p><p>
Samtidig har flygtningekrisen åbnet nye forretningsmuligheder i det relativt 
fattige og kriseramte syditalienske samfund. Regeringen udbetaler 35 euro 
per asylsøger per dag, som skal gå til kost, logi og underhold. 
</p><p>
Jo billigere det kan gøres, desto større overskud til de private virksomheder, 
der driver flygtningecentrene. 
</p><h3>
Tomatsuppe to gange om dagen 
</h3><p>
De godt 10.000, der kom til Italien i årets første kvartal, skaber således en 
omsætning på 78 millioner kroner om måneden – en lille milliard på årsbasis. 
</p><p>
Migranterne tilbringer i gennemsnit 15 måneder i Mineo, oplyser lejrens 
direktør, Sebastian Macharione. Det giver en omsætning på små 118.000 kroner 
for hver ny bådflygtning, der kommer i land. Og der ventes mange tusinde i 
sommer. 
</p><p>
Mineo-lejren er den største spiller på markedet. Lejren har 384 beboelseshuse, 
hvor der tidligere boede amerikanske soldater og deres familier. Husene 
rummer i dag hver 8 migranter. Lige nu er der 3.200 indbyggere, oplyser 
Sebastian Macharione. 
</p><p>
»Vi får ris eller pasta med tomatsuppe to gange om dagen, hver evig eneste 
dag. Ikke andet. Kun meget sjældent får vi en smule kød til«, fortæller Amin 
og flere andre beboere. 
</p><p>
Desuden får indbyggerne 2 euro (ca. 15 kr.) om dagen til tøj, telefon, tv, 
transport og alt andet. 
</p><p>
»De, der driver flygtningecentrene, skovler penge ind, mens de ofrer så lidt, 
som det overhovedet er muligt, på migranterne«, siger fader Don Pierro 
Galvano fra den katolske hjælpeorganisation Caritas. »Systemet er skruet 
sådan sammen, at hver euro, der går til at hjælpe migranterne, går fra i 
virksomhedernes overskud«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2639152/socialdemokraterne-i-eu-send-straks-flere-rednings-skibe/">Socialdemokraterne i EU: Send 
straks flere rednings-skibe </a></p><p>
Caritas er en af Italiens største humanitære organisationer med lang erfaring 
i at hjælpe flygtninge og andre mennesker i nød. Men organisationen har fået 
afslag på alle tilbud om at oprette centre. 
</p><p>
»Myndighederne har ingen interesse i, at migranterne bliver behandlet 
ordentligt, og at centrene bliver drevet hæderligt«, siger Don Pierro 
Galvano. 
</p><p>
»Det er en kilde til organiseret kriminalitet, og de ansvarlige burde 
fængsles«, mener han. 
</p><p>
Italienske myndigheder er langt hen ad vejen enige. Det sicilianske politi har 
anholdt ti personer og offentliggjort navnene på to af dem. Den ene er 
viceminister og partileder på Sicilien. Den anden arbejder i 
indenrigsministeriet og er med til fordele kontrakterne. 
</p><h3>
»Vi gør det bedste, vi overhovedet kan«
</h3><p>
Det nationale kontor for bekæmpelse af korruption annullerede i februar 
kontrakten med det konsortium, der driver Mineo-lejren. Selskabet fik den 
lukrative kontrakt i strid med lovgivningens krav om blandt andet 
uafhængighed, gennemsigtighed i processen og ligebehandling af ansøgerne, 
fastslog undersøgelsen. 
</p><p>
Direktøren for Mineo-lejren, Sebastian Macharione, afviser kritikken af 
migranternes vilkår. 
</p><p>
»Det er ikke sandt, at de kun får ris og pasta. Vi har 25 forskellige 
nationaliteter her, der kommer med hver sine traditioner. De vælger 
repræsentanter, som er med til at sammensætte menuen«, siger han. 
</p><p>
»Vi gør det bedste, vi overhovedet kan, for at give migranterne gode vilkår og 
et godt liv her«, siger Sebastian Macharione. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2637860/alt-der-kunne-gaa-galt-gik-galt-da-800-druknede-i-middelhavet-loerdag-nat/">Alt der kunne gå galt, gik 
galt, da 800 druknede i Middelhavet lørdag nat</a></p><p>
Han nedlægger dog forbud mod, at vi taler med lejrens indbyggere. Blandt andet 
af frygt for repressalier fra lejrens ledelse optræder de indbyggere, vi 
mødte uden for lejren, kun med fornavn. 
</p><p>
»De vil ikke have, vi taler med pressen, det er helt tydeligt«, siger Frank 
fra Nigeria. 
</p><p>
Lejrdirektøren vil heller ikke tillade, at vi ser indenfor i husene. 
</p><p class=" bl-elem">
»Udefra ser her fint ud. Men indenfor bor vi som hunde, nej, værre endnu. 
Ingen ville byde deres hund de forhold, vi lever under«, siger Amin. 
</p>	
</div>

</div></body></html>
