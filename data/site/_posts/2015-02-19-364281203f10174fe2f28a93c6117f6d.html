---
layout:     post
title: 	    "Partier: Anti-terrorplan er kun en reaktion på angrebet i Paris"
post_author:	    
post_date:	    Thu, 19 Feb 2015 11:42:28 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2553843/partier-anti-terrorplan-er-kun-en-reaktion-paa-angrebet-i-paris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Fra højre til venstre i Folketinget efterlyser partierne uden for regeringen 
flere svar, end regeringen giver i sin terrorpakke. 
</p><p>
Pakken indeholder 12 konkrete punkter, som regeringen senere i dag vil 
præsentere for pressen. Men efter en orientering for partilederne her til 
formiddag i Statsministeriet, kom partiformænd på stribe ud og efterlyste 
yderligere tiltag. 
</p><div class="art-quote article-box">
<p class="quote"/>
<blockquote>
<p class="quote-txt">
Isoleret set er der mange fine ting i den her pakke
</p>
<p class="sender">
Søren Pape Poulsen 
</p>
</blockquote>
</div><p/><p>
»Vi må konstatere, at det, regeringen lægger frem, er en reaktion på Paris og 
ikke så meget det, der er sket i weekenden. Og det er vi også nødt til at få 
fundet nogle løsninger på, herunder mange af de ting, der er kommet frem de 
sidste par dage. Nemlig med udstyr, udfordringer med træning, og at politiet 
ikke føler sig rustet nok. Det skal vi også have løst efterfølgende«, som 
SF's formand Pia Olsen Dyhr forklarede. 
</p><h3>
Løkke: Vi kan se os selv i pakke 
</h3><p>
Fra de borgerlige partier var der heller ikke kritik af nogen af de 12 forslag 
i regeringens pakke. Men de efterlyser også flere tiltag. 
</p><p>
»Der er ikke noget i deres punkter, som vi ikke kan se os selv i. Men samtidig 
må vi sige, at det åbenlyst ikke er er det fulde svar på de udfordringer, vi 
står i. Det, som bliver fremlagt, er nærmere et svar på terrorhandlingerne i 
Paris«, forklarede Løkke Rasmussen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2553566/regeringen-giver-flere-penge-til-opsporing-af-ekstremister-i-udlandet/">Regeringen giver flere penge 
til opsporing af ekstremister i udlandet</a></p><p>
Af yderlige tiltag, efterlyser Lars Løkke Rasmussen blandt andet bedre udstyr 
til politiet, og mere træning i færdigheder, som eksempelvis skudtræning. Og 
dertil kommer forebyggelsen. 
</p><p>
»Så er der spørgsmålet om samspillet mellem Kriminalforsorgen og 
efterretningstjenesten. Men alt det er ikke del af det grundige forarbejde, 
man må formode, at regeringen har lavet«, siger han. 
</p><h3>
EL: Fokus på hjemmeværnsfolks våben 
</h3><p>
Mens der umiddelbart synes at være opbakning til regeringens forslag, ser det 
til gengæld anderledes ud i forhold til, hvad de forskellige partier 
efterspørger som reaktion på angrebet i København i weekenden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2553500/de-borgerlige-ser-forskelligt-paa-oeget-overvaagning/">De borgerlige ser forskelligt 
på øget overvågning</a></p><p>
Ifølge Enhedslistens politiske ordfører, Johanne Schmidt-Nielsen, bør det få 
konsekvenser, at det våben, terroristen brugte, var et hjemmeværnsvåben, der 
har været efterlyst efter et tidligere hjemmerøveri. 
</p><p>
»Og spørgsmålet er, om det er fornuftigt, at vi har så mange våben liggende 
rundt omkring ved hjemmeværnsfolk, eller om man kunne sikre dem bedre ved at 
have dem samlet«, siger hun. 
</p><h3>
DF: Hjemmeværnsfolk er omhyggelige 
</h3><p>
Dansk Folkepartis formand, Kristian Thulesen Dahl, ser dog ikke anledning til 
at gå den vej. Generelt er hjemmeværnsfolk nemlig ifølge ham »nogle meget 
omhyggelige mennesker«. 
</p><p>
»Så vi har ikke sådan en generel frygt i forhold til våben, der er i 
hjemmeværnsregi«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2553369/hjemmevaernet-overvejer-centrale-vaabenlagre-efter-terrorangreb/">Hjemmeværnet overvejer 
centrale våbenlagre efter terrorangreb</a></p><p>
Ifølge den konservative formand, Søren Pape Poulsen, er regeringens pakke 
»ikke en af de store pakker, man vil blive glad for til jul«. 
</p><p>
»Jeg håber meget, at der vil blive flere ting, der skal adresseres 
efterfølgende«. 
</p><h3>
Øget mulighed for sporing i udlandet 
</h3><p>
Heller ikke han har dog direkte kritik af de 12 punkter. 
</p><p>
»Isoleret set er der mange fine ting i den her pakke. Det meste af det er 
meget svært at erklære sig uenig i. Det er bare ikke hele svaret. Det går 
jeg også ud fra, at regeringen vil sige. Oven på weekendens hændelser er der 
langt flere tiltag, man burde se på«. 
</p><div class="art-quote article-box">
<p class="quote"/>
<blockquote>
<p class="quote-txt">
vi har ikke sådan en generel frygt i forhold til våben der er i hjemmeværnsregi
</p>
<p class="sender">
Kristian Thulesen Dahl 
</p>
</blockquote>
</div><p/><p>
Ifølge Politikens oplysninger er det blandt regeringens forslag, at Forsvarets 
Efterretningstjeneste skal have bedre mulighed for at følge og opspore 
terrorister i udlandet. Der er i alt afsat knapt 1 milliard kroner til de 12 
initiativer, som samlet har fået navnet 'Et stærkt værn mod terror'. Hvor 
mange af pengene, som skal gå til Forsvarets Efterretningstjeneste (FE) er 
endnu uvist, men det står klart, at midlerne skal styrke FE's kapacitet til 
at indhente og analysere oplysninger om terrorplanlægning og 
terroraktiviteter i udlandet. 
</p><p>
FE får også øgede muligheder for at samarbejde med efterretningstjenester i 
andre lande, særligt hvad angår udrejste krigere til konflikterne i Syrien 
og Irak. 
</p><p class=" bl-elem">
Den samlede plan fremlægges ved et pressemøde klokken 12.30. 
</p>	
</div>
</div></body></html>
