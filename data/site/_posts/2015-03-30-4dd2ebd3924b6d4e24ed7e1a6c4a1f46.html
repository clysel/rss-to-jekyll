---
layout:     post
title: 	    "Pristjek: Tjek nabobyen, før du booker flybillet til USA eller Canada"
post_author:	    
post_date:	    Mon, 30 Mar 2015 21:44:57 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2596405/pristjek-tjek-nabobyen-foer-du-booker-flybillet-til-usa-eller-canada/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Vancouver eller Seattle </b></p><p>
Skal man til Vancouver, kan man lige så godt flyve til Seattle. Der er kun en 
times kørsel fra den ene by til den anden, så en rundtur i det nordlige USA 
eller det vestlige Canada kan sagtens have udgangspunkt i begge byer. 
</p><p>
Ingen af byerne betjenes af direkte fly til Danmark. SAS havde engang et 
direkte fly til Seattle, men det er historie. 
</p><p>
Et pristjek på Momondo.com efter flybilletter til en rejse 11.-25. juli 
udpeger Seattle som den billigste af de to byer. KLM/Air France skal have 
8.500 kroner for billetten. Ved alle pristjek af flypriser har vi undgået 
rejser med alt for lang ventetid undervejs. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2247744/faa-det-bedste-af-seattle-paa-en-weekend/">Få det bedste af Seattle på en 
weekend </a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/seattle_922358y.jpg" alt="" border="0"/><span class="caption"><span class="f-img-caption">Seattle. 
</span>En by, der kan nydes fra højden, f.eks. oppe i Space Needle. Foto: Ted S. Warren/AP</span></span>
Til Vancouver i den samme periode kommer bedste bud fra KLM/Delta til en pris 
på 9.500 kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/canada/ECE2208819/spis-dig-igennem-vancouver/">Spis dig igennem Vancouver</a></p><p>
Begge byer har noget næsten europæisk over sig. Der er indbydende kvarterer 
med fortove, man har lyst til at gå på, når man skal udforske byerne. De 
ligger begge to tæt på havet, så man kan tage på hvalkig med udflugtsbåde. 
</p><p>
Leje af en bil peger derimod helt klart på Seattle. Her tilbyder Avis en bil 
på størrelse med Ford Mondeo for 4.830 kroner for to uger. Prisen i 
Vancouver er en del højere, nemlig 6.500 kroner. 
</p><p><b>Toronto eller Detroit </b></p><p>
Detroit gik konkurs sidste år, og selv uden denne finansielle katastrofe har 
byen næppe stået særlig højt på listen over turisternes rejsemål. Nu har den 
økonomiske situation bedret sig en smule for bilbyen Detroit, som man 
sagtens kan overveje som udgangspunkt for en tur i midt-USA eller Canada. 
</p><p>
Toronto er det mest oplagte alternativ på den canadiske side af grænsen. 
Toronto har den fordel, at der er direkte flyforbindelse fra København med 
Air Canada, men det er dyrt at flyve direkte. En tur til Detroit vil altid 
kræve en mellemlanding. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejser_940px/ECE2384026/interaktivt-kort-det-skal-du-opleve-paa-en-weekend-i-toronto/">Det skal du opleve på en 
weekend i Toronto</a></p><p>
På en rejse i dagene 11.-25. juli skal Air Canada have 15.000 kroner, når man 
køber billetten til Toronto på deres egen hjemmeside. På Travelmarket.dk er 
billigste billet med icelandair til 6.000 kroner. Her er der mellemlanding i 
Island. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/detroit_922360y.jpg" alt="" border="0"/><span class="caption"><span class="f-img-caption">Detroit. 
</span>Der er lidt strandstemning i den centrale del af Detroit. Foto: Carlos Osorio/AP</span></span></p><p>
På Travelmarket.dk er bedste tilbud til Detroit en afgang med SAS og US 
Airways til 8.000 kroner, så hvis man udelukkende ser på flybilletten, er 
der ikke meget, der taler for Detroit i forhold til Toronto. Det er dog en 
by, der rummer overraskende gode oplevelser, f.eks. museet over 
Motown-poppen, Hitsville USA. Hvis man er lidt i det makabre hjørne og vil 
se dele af en amerikansk by i ægte forfald, byder Detroit på den ægte vare. 
</p><p><b class="ext-link">EFTER KONKURSEN </b><a class="embeddedlink" href="http://politiken.dk/rejser/storbyogkultur/ECE2026426/efter-konkursen-detroit-er-stadig-en-weekend-vaerd/">Detroit er stadig en weekend værd</a></p><p>
I Toronto er der mange byer i byen. Forskellige folkeslag sætter præg på deres 
egne kvarterer som Chinatown og Greektown, fremhæver guidebogen ’Turen går 
til Canada’. 
</p><p>
Billeje fra 11.-25. juli med en bil på størrelse med Ford Mondeo, er billigst 
i Detroit: 4.470 kroner hos Holiday Autos. I Toronto er prisen 5.400 kroner. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/boston_922362y.jpg" alt="" border="0"/><span class="caption"><span class="f-img-caption">Boston. 
</span>Udflugtsbåde udnytter byens placering tæt på havet. Foto: Chitose Suzuki/AP</span></span></p><p><b>Montréal eller Boston </b></p><p>
Et væld af små stater i USA eller én stor stat i Canada, nemlig staten Quebec. 
Sådan er den geografiske opdeling i det nordøstlige hjørne af Nordamerika, 
hvor byerne Boston i USA eller Montréal i Canada kan være udgangspunkter for 
videre rejse. 
</p><p>
Man er tættest på havet, hvis man starter i Boston, mens Montréal er porten 
til det canadiske fastland. 
</p><p>
Ingen af byerne betjenes med direkte fly fra Danmark, og det er helt klart 
Montréal, der har de dyreste flyforbindelser. På Travelmarket.dk kommer 
billigste billet til Boston 11.-25. juli fra Icelandair. Prisen er 6.007 
kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/tgtsaersektion/saersektionusa/ECE1408841/hold-ferie-i-usas-europaeiske-storby/">Hold ferie i USA's europæiske 
storby</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/Montreal_Marathon_924793y.jpg" alt="" border="0"/><span class="caption"><span class="f-img-caption">Montréal. 
</span>Maratonløbere på Ile Sainte Helene passerer byens skyline. Foto: Robert Skinner/AP</span></span></p><p>
Turen til Montréal er dyrere, nemlig 7.624 kroner med Delta. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2481124/ja-ja-new-york-er-da-fed-men-har-du-overvejet-denne-storby/">Ja, ja, New York er da fed, 
men har du overvejet denne storby?</a></p><p>
To ugers billeje, 11.-25. juli, koster hos Hertz i Boston lufthavn 4.900 
kroner, når man tager en bil på størrelse med en Ford Mondeo. I Montréal er 
prisen 5.500 kroner. 
</p><p>
For alle tre eksempler her på siden gælder, at rejsen til Canada som 
udgangspunkt er 14 dollar (100 kroner) billigere end til USA. Det er nemlig 
prisen for USA’s indrejseprogram, Esta, som man slipper for, når man rejser 
til Canada. Man kan uden problemer krydse grænsen i udlejningsbil. Men på 
vej mod USA skal man nok indstille sig på en samtale med grænsevagterne. 
</p><p class=" bl-elem"><i class=" bl-elem">Denne artikel har tidligere været bragt i Politikens rejsesektion Rejser. 
Flere af flypriserne har ændret sig markant på et par uger, og i denne 
artikel optræder opdaterede priser. </i></p>	
</div>

</div></body></html>
