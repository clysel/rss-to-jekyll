---
layout:     post
title: 	    "Tre unge fra rivalgruppe er varetægtsfængslet efter skyderi i Field's"
post_author:	    
post_date:	    Sun, 22 Mar 2015 18:29:27 +0100
post_site:	    politiken.dk 
post_link:	    http://politiken.dk/indland/ECE2599296/tre-unge-fra-rivalgruppe-er-varetaegtsfaengslet-efter-skyderi-i-fields/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tre personer er blevet varetægtsfængslet og sigtet for drabsforsøg efter et 
skyderi i indkøbscentret Field's på Amager tidligere på ugen. 
</p><p>
To grupper stødte sammen ved middagstid onsdag og afgav ifølge politiet skud 
mod hinanden. Den ene gruppe består angiveligt af fem mand. Der er tre i den 
anden gruppe, som i dag alle blev varetægtsfængslet. En person er fortsat på 
fri fod. 
</p><p>
Alle tre personer blev varetægtsfængslet i 25 dage efter at være blevet 
genfremstillet i Dommervagten, oplyser Københavns Politi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2593107/tre-er-ramt-af-skud-i-fields/">Tre er ramt af skud i Field's</a></p><p>
»De har haft en andel i skyderiet, og begge grupper har dermed haft en andel i 
skyderiet. Vi har to drabsforsøg, en for begge grupper«, siger 
vicepolitiinspektør Lau Thygesen fra Københavns Politi. 
</p><p>
Tidligere på ugen<span class="img-contimg-fl-left"><img class="image inlineLightBox" src="http://multimedia.pol.dk/archive/00921/fields-300_921759a.gif" alt="" border="0"/></span> 
blev de tre personer fra den ene gruppering varetægtsfængslet i tre gange 24 
timer, hvilket søndag altså blev udvidet som følge af politiets 
efterforskning. 
</p><h3>
Skudepisoder kan hænge sammen 
</h3><p>
De fem personer fra den anden gruppering blev allerede torsdag 
varetægtsfængslet og isoleret i 13 dage. Alle nægter sig skyldige. 
</p><p>
To personer fra gruppen på tre blev ramt under skyderiet onsdag, som 
udspillede sig i parkeringskælderen under indkøbscentret. En person er skudt 
i armen, mens en anden er ramt i ryggen efter det voldelige opgør. 
</p><p>
Årsagen til sammenstødet er endnu uklart, men det kan ifølge Ritzaus 
oplysninger muligvis kædes sammen med et skyderi i Herlev en uge før 
skyderiet i Field's. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2593440/oejenvidner-vi-troede-det-var-et-angreb-paa-fields/">Øjenvidner: »Vi troede, det 
var et angreb på Field's«</a></p><p>
Her blev der sent onsdag 11. marts om aftenen affyret skud mod en bil i 
boligområdet omkring Peberhaven og Persillehaven. 
</p><p>
En af de unge, der sigtes for drabsforsøg i indkøbscentret, skal være bror til 
en 21-årig mand, som blev livsfarligt såret i Herlev. Hans tilstand er 
stabiliseret. 
</p><p>
Dermed kan noget tyde på, at onsdagens konfrontation i Field's var en 
hævnaktion. Det vil politiet dog hverken be- eller afkræfte, lyder det 
søndag. 
</p><p class=" bl-elem">
Alle otte er i alderen fra 17 til 26 år. 
</p>	
</div>
</div></body></html>
