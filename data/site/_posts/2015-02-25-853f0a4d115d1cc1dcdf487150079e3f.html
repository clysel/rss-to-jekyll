---
layout:     post
title: 	    "Anklager: Omars formodede medskyldige skal blive i fængsel"
post_author:	    
post_date:	    Wed, 25 Feb 2015 14:13:11 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2563190/anklager-omars-formodede-medskyldige-skal-blive-i-faengsel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
To mænd er fængslet for at bistå den nu dræbte Omar Abdel Hamid El-Hussein i 
forbindelse med sidste weekends angreb mod kulturhuset Krudttønden og 
synagogen i Krystalgade i København. 
</p><p>
Og det skal de blive ved med at være, hvis det står til anklagemyndigheden i 
København. 
</p><p>
Anklagemyndigheden oplyser onsdag i en pressemeddelelse, at man torsdag vil 
bede Københavns Byret om at forlænge varetægtsfængslingen af de to mænd, som 
blev anholdt 15. februar og varetægtsfængslet den følgende dag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2562469/naser-khader-omar-var-ikke-blevet-terrorist-hvis-han-var-vokset-op-i-vojens/">Naser Khader: Omar var ikke 
blevet terrorist, hvis han var vokset op i Vojens</a></p><p>
Mændene er sigtet for medvirken til drabene på filminstruktøren Finn Nørgaard, 
som mistede livet ved Krudttønden, og Dan Uzan, der blev dræbt ved 
synagogen. 
</p><p>
Ifølge sigtelsen har mændene hjulpet Omar El-Hussein med at bortskaffe våben 
efter de to skudepisoder. 
</p><h3>
Sørgede for tilflugtssted 
</h3><p>
Mændene, som er 19 og 22 år gamle, er desuden sigtet for at sørge for et 
tilflugtssted til Omar El-Hussein. 
</p><p>
Både politiet og Statsministeriet har betegnet angrebene mod Krudttønden og 
synagogen som terror. Men i sigtelserne mod de to mænd har man ikke citeret 
straffelovens terrorparagraf. 
</p><p class=" bl-elem">
Der har været spekuleret i, om anklagemyndigheden på et senere tidspunkt vil 
udvide sigtelserne mod de to mænd, men ifølge Ritzaus oplysninger kommer det 
i hvert fald ikke til at ske i forbindelse med torsdagens retsmøde. 
</p>	
</div>
</div></body></html>
