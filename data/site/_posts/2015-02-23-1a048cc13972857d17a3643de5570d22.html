---
layout:     post
title: 	    "Jødisk filmfestival i København: Frygt får publikum til at blive væk"
post_author:	    
post_date:	    Mon, 23 Feb 2015 16:28:12 +0100
post_site:	    politiken.dk 
post_link:	    http://politiken.dk/ibyen/_film/ECE2559153/joedisk-filmfestival-i-koebenhavn-frygt-faar-publikum-til-at-blive-vaek/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når den 9. udgave af Copenhagen Jewish Film Festival på onsdag løber af 
stablen, er interessen fra publikum stærk reduceret i forhold til de 
tidligere år. 
</p><p>
»Folk tøver med at købe billetter. Vi ligger på cirka 40 procent under det 
normale billetsalg. Jeg har arrangeret filmfestivalen i mange år og ved, 
hvad der plejer at sælge, men i år har selv de store film solgt dårligere 
end normalt«, siger Anne Boukris, der er direktør i Copenhagen Jewish Film 
Festival. 
</p><div class="art-fakta article-box">
<h4 class="">
Fakta: Copenhagen Jewish Film Festival </h4>
<div class="fakta-body" data-buildingblock="embedded_factboxlink">
<p>
Løber fra onsdag 25. februar til søndag 1. marts. 
</p><p>
Afholdes i år for 9. år i træk. 
</p><p>
Filmene vises i Filmhuset i København, som hører under Cinemateket 
</p><p class=" bl-elem">
Billetter kan købes på festivalens <a href="http://www.cjff.dk/" target="_blank">hjemmeside</a><i class=" bl-elem">(eksternt link). </i></p>
</div>
</div><p/><p>
Anne Boukris er ikke i tvivl om, hvad publikums tøven bunder i: 
</p><p>
»Jeg tilskriver det frygt oven på de angreb, som netop er sket i København. 
Når folk kontakter mig, bliver jeg spurgt rigtigt meget til sikkerhed. Folk 
er afventende over for, hvad der kommer til at ske indenfor den nærmeste 
tid«, siger hun. 
</p><p>
Angrebene i København ramte først kulturhuset Krudttønden, hvor 
filminstruktøren Finn Nørgaard blev skudt og dræbt, og siden en jødisk 
konfirmation i synagogen i Krystalgade, hvor den jødiske sikkerhedsvagt Dan 
Uzan mistede livet. Statsminister Helle Thorning-Schmidt (S) har 
efterfølgende defineret angrebet som et terrorangreb. 
</p><h3>
Direktør: Politiet har garanteret for sikkerheden 
</h3><p><i class=" bl-elem">Men er det ikke forståeligt, hvis nogen er bekymrede ved at deltage med 
tanke på, hvad der lige er sket i København? </i></p><div class="art-quote article-box">
<p class="quote"/>
<blockquote>
<p class="quote-txt">
Jeg har fået at vide, at politiet kan garantere for sikkerheden under 
festivalen
</p>
<p class="sender">
Anne Boukris, direktør i Copenhagen Jewish Film Festival. 
</p>
</blockquote>
</div><p/><p>
»Jo. Det kan jeg sagtens forstå. Derfor har jeg også gjort alt, jeg kan for 
sikkerheden, og taget kontakt til Københavns Politi og PET. Og jeg har fået 
at vide, at politiet kan garantere for sikkerheden under festivalen. Der er 
en indsatsleder på fra politiet, og de vil være til stede under festivalen. 
Nu, hvor festivalen ligger så tæt på det, der er sket i synagogen, får den 
også en symbolværdi: Det handler ikke kun om billetsalg, men om som borger 
at kunne ånde og tænke frit«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2551285/joeder-vi-fik-ikke-ekstra-beskyttelse-efter-angreb-i-paris/">Jøder: Vi fik ikke ekstra 
beskyttelse efter angreb i Paris</a></p><p><i class=" bl-elem">Frygter du selv for sikkerheden under festivalen?</i></p><p>
»Det har to niveauer. Jeg frygter ikke sikkerheden under filmfestivalen, for 
der har politiet givet deres garanti. Jeg er mere bekymret for, hvad det gør 
ved os jøder kulturelt. Det er helt uacceptabelt, hvis vi går og er bange 
for at holde en festival i København. Jeg frygter, at vi kommer til at hæmme 
jøder i Danmark i forhold til at udtrykke sig kulturelt og deltage i 
debatter; at angrebet kommer til at kvæle det jødiske liv i København«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2549773/joeder-foeler-sig-truet-i-hele-europa/">Jøder føler sig truet i hele 
Europa</a></p><p>
Anne Boukris fortæller, at arrangørerne bag den jødiske filmfestival ikke har 
overvejet at aflyse festivalen. 
</p><p>
I stedet håber hun, at folk vil få mere fokus på festivalen og ikke lade 
frygten styre, når de beslutter, om de vil købe billetter eller ej. 
</p><p>
»Jeg håber selvfølgelig, at folk trodser frygten for at deltage. Både fordi vi 
har et fedt program med nogle fantastiske film, spændende debatter og oplæg 
- og fordi det ligger mig meget på sinde, at det jødiske samfund, ligesom 
andre minoriteter, kan byde ind med vores kultur i det danske samfund«, 
siger hun. 
</p><h3>
Festival byder på en Danmarkspremiere og oplæg fra den franske ambassadør 
</h3><p>
Anne Boukris fortæller, at den jødiske filmfestival blandt andet bryder på 
danmarkspremiere på spillefilmen 'Gett: The trial of Viviane Amsalem', der 
handler om en jødisk kvindes kamp for skilsmisse fra sin mand. Filmen var 
det israelske bud på den bedste udenlandske film ved oscaruddelingen 2015. 
</p><p class=" bl-elem">
Festivalen viser også dokumentaren 'The Green Prince', som handler om en søn 
af en Hamas-topleder, som ender med at blive spion for den israelske 
efterretningstjeneste Shin Bet, samt filmen 'France Israel: A History', der 
handler om Frankrig og Israels indbyrdes forhold, som blev mere kompliceret 
efter seksdageskrigen mellem Israel og dets arabiske nabolande. 
</p>	
</div>
</div></body></html>
