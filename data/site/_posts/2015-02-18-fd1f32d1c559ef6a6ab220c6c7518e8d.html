---
layout:     post
title: 	    "Engelske svin er for første gang blevet syge af MRSA "
post_author:	    Anne Marie Lykkegaard
post_date:	    Wed, 18 Feb 2015 06:16:10 +0000
post_site:	    ing.dk 
post_link:	    http://ing.dk/artikel/engelske-svin-er-foerste-gang-blevet-syge-af-mrsa-174171
---
<html><body><div><section class="body"><p>Indtil for nylig var der kun rapporteret om ét enkelt tilfælde med svin, der var blevet syge af bakterien MRSA CC398, <em>Staphylococcus aureus</em>, <a href="http://www.ncbi.nlm.nih.gov/pmc/articles/PMC2857271/">i Holland tilbage i 2006</a>. Nu er endnu et tilfælde rapporteret – denne gang i England.</p>
			<p>De britiske myndigheders svar på Fødevareministeriets veterinære beredskab, Animal and Plant Health Agency, har undersøgt to ud af seks døde smågrise fra en stald, hvor 60 smågrise var blevet syge med infektioner i huden, der viste sig om betændte sår på mellem 2 og 20 millimeter i diameter.</p>
			<p>Resultaterne fra undersøgelsen, som netop er blevet <a href="http://veterinaryrecord.bmj.com/content/176/6/151.3.extract">publiceret i en videnskabelig artikel</a>, viser, at infektionerne i huden var forårsaget af MRSA-bakterien.</p>
			<p><figure class="plugin right zoomable"><img data-original-image="http://ing.dk/sites/ing/files/images/64860.jpg" src="http://ing.dk/sites/ing/files/styles/w1120_media_right/public/images/64860.jpg?itok=I5ba859-" alt=""/><figcaption>Det er især små- eller pattegrise, der ifølge Poul Bækbo bliver syge af MRSA. Sygdom ses sjældent hos voksne, raske dyr. </figcaption></figure></p>
			<p>Svinenes immunforsvar er normalt stærkt nok til at bekæmpe bakterien, så den ikke udvikler sig til sygdom. Derfor betragter Poul Bækbo, der er dyrlæge og afdelingschef for Videncenter for Svineproduktion, ikke sygdom forårsaget af MRSA som en trussel for de op mod 30 millioner danske slagtesvin.</p>
			<p>»Når vi ellers snakker om årsager til sygdomme hos grise, så er MRSA ikke noget, der regnes for et problem, vil jeg sige. For mig som dyrlæge er det altså ikke overraskende, at det kan ske, for sådan er det med stafylokokker, de kan give infektioner. Langt de fleste dyr vil være i stand til at håndtere bakterien og ikke blive syge, men nogle få kan altså blive syge,« siger Poul Bækbo.</p>
			<h2>MRSA kræver sår i huden</h2>
			<p>MRSA er en stafylokok, som sidder på huden eller i trynen hos svinene, og her volder den ikke nogen skade. Det kan den derimod komme til, hvis den finder vej ned i et åbent sår hos dyr eller mennesker, og det er formentlig det, der er sket i England.</p>
			<p>»Det er svært at sige helt præcis, hvorfor smågrisene er blevet syge, men det kan være på grund af smårifter, som blev inficeret med netop den type stafylokok, og det kan ske for alle dyr. En stor undersøgelse fra Tyskland viste eksempelvis, at der blev fundet MRSA-stafylokokker hos én ud af ti heste med sår,« siger Poul Bækbo.</p>
			
			<p>Han fortæller, at det som sådan ikke smitter, kun hvis grisene omkring også har rifter og sår, hvor bakterien kan sætte sig.</p>
			<p>»Når de går tæt sammen, kan smittepresset godt stige lidt, så der kan være en større risiko for at andre svin, får en infektion, men som sagt er det yderst sjældent, det sker, og vi regner det ikke for et sygdomsproblem,« siger Poul Bækbo.</p>
			<h2>Mange svin kan være syge af MRSA</h2>
			<p>Den type infektion, som MRSA kan give, ligner i høj grad de infektioner, som en anden stafylokok, kaldet <em>Staphylococcus hyicus</em>, kan være skyld i. Den viser sig som betændte sår, der dækkes af en mørk skorpe, men ifølge Karl Pedersen, der er professor i bakteriologi og har læst den videnskabelige artikel, er der ingen tvivl om, at det er MRSA. Det er dog ikke et stort problem, pointerer han.</p>
			<p><aside class="plugin right box"><strong>Svine-MRSA</strong></aside></p>
			<p><strong>Methicillin Resistente Staphylococcus Aureus</strong> er en gruppe af stafylokokbakterier, som er resistente over for flere typer af antibiotika, herunder methicillin.</p>
			<p><strong>Betegnelsen svine-MRSA</strong> henviser til en bestemt variant, CC398, som trives i svinestaldene.</p>
			<p><strong>En undersøgelse</strong> viste sidste år, at 68 pct. af de danske besætninger med slagtesvin er ramt af MRSA, mens det gælder 63 pct. af avlsbesætningerne.
			</p>
			<p>»Sådan som det er fremstillet i den videnskabelige artikel,  er det den her MRSA-bakterie, der har været årsag til sygdommen hos grisene, selv om symptomerne ligner meget dem, som vi ser hos svin, der er inficeret med <em>S. Hyicus</em>. I alt var 60 smågrise ramt, hvor seks af dem døde, så det er ikke noget stort problem og er derfor ikke alarmerende i min optik,« siger Karl Pedersen, der professor hos DTU Veterinærinstituttet.</p>
			<p>Selv om der kun er rapporteret to tilfælde med svin, der er blevet syge af MRSA-bakterien, vurderer Poul Bækbo, at det formodentlig er sket oftere.</p>
			<p>»Det er kun de to gange, det er rapporteret, men det er formodentlig sket oftere. Det har man bare ikke opdaget, fordi grisene med hudinfektioner fra MRSA sagtens kan komme sig, fordi de bliver behandlet. De bliver måske ikke behandlet direkte for MRSA, men for S. hyicus, der altså ligner MRSA,« siger Poul Bækbo.</p>
			<p>Han fortæller, at hudinfektioner fra stafylokokken <em>S. hyicus</em> faktisk er et langt større problem hos svinene, fordi de ikke kan bekæmpe bakterien lige så godt.</p>
		</section></div></body></html>
