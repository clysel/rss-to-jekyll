---
layout:     post
title: 	    "Regioner lancerer 14 nye tiltag, der skal sikre bedre behandling af sundhedsdata"
post_author:	    Martin Bernth
post_date:	    Wed, 22 Apr 2015 08:06:11 +0000
post_site:	    www.version2.dk 
post_link:	    http://www.version2.dk/artikel/regioner-lancerer-14-nye-tiltag-der-skal-sikre-bedre-behandling-af-sundhedsdata-150963?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Knap har støvet lagt sig efter slagsmålet om bevarelsen af de ulovligt indsamlede patientdata i DAMD-registret førend Danske Regioner er <a href="http://www.regioner.dk/aktuelt/nyheder/2015/april/sundhedsdata+skal+give+bedre+forhold+for+patienter">klar med 14 nye tiltag</a>, der skal sikre bedre behandling af borgernes følsomme personoplysninger.</p>



<p>Regionerne ønsker med initiativerne at skabe større tillid mellem sundhedsvæsenet og borgerne. Blandt de 14 initiativer er bedre beskyttelse mod hacking samt et øget fokus på, at kun relevant personale skal have adgang til følsomme oplysninger.</p>



<p>Men der er ikke sat penge af til de mange nye forslag, men både lektor i datalogi ved Københavns Universitet Erik Frøkjær og it-sikkerhedsekspert hos virksomheden CSIS Peter Kruse mener, at en sikkerhedsoverhaling på tværs af sundhedssystemets mange sindrige og sammenfiltrede systemer bliver en dyr affære.</p>



<p>»Hvis man skal opfylde en standard af denne her type, så er det nødvendigt, at man ændrer en lang række af de systemer, som i dag ikke taler sammen, og som er baseret på mange forskellige kontraktlige forhold. Jeg tror, det bliver dyrere, end man forventer,« siger Peter Kruse til Radioavisen på DR.</p>

<p><a href="http://www.e-pages.dk/regioner/86/">Læs hele Danske Regioners udspil her!</a></p>
  </section>

  
  
  
  </div></body></html>
