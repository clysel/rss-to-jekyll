---
layout:     post
title: 	    "Rædselsår er afløst af herlig succes for klatrespecialist"
post_author:	    
post_date:	    Wed, 08 Apr 2015 19:56:25 +0200
post_site:	    politiken.dk 
post_link:	    http://politiken.dk/sport/cykling/ECE2620503/raedselsaar-er-afloest-af-herlig-succes-for-klatrespecialist/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>I den første skrappe klatreudfordring i årets udgave af WorldTour-løbet Baskerlandet Rundt afsløredes det markant, at yderligere en aktør har holdt sit indtog på den internationale cykelscene som fremtrædende aspirant til hæder i sæsonens store nationale rundture.</p><p>Det er colombianeren Sergio Henao (Sky), der af forskellige grunde har været ude i mørket et helt år, men nu er tilbage ved fuld styrke.</p><p>Efter den 170,7 km lange 3. etape fra Vitoria-Gasteiz til Zumarraga har den 27-årige sydamerikaner således overtaget den samlede førsteplads tæt fulgt af dagens sejrherre spanieren Joaquim Rodriguez (Katusha) og landsmanden Nairo Quintana (Movistar), der begge er noteret for samme tid som Henao.</p><h3>Rafal Majka i mål på femteplads</h3><p>Denne trio nåede samlet til mål, efter at Henao havde sat den ultimativa offensiv ind på den stejle Antigua-stigning, hvor der fra toppen kun resterede to km til mål.</p><p>Rodriguez og løbets store favorit Nairo Quintana var de eneste der formåede at føge Henao, og i spurten havde spanieren forholdsvis let spil over for de to colombianere, mens Quintana sluttede sidst af de tre.</p><p>Tinkoff-Saxos polske Tour de France-bjergkonge Rafal Majka, der egentlig stillede til start i Baskerlandet Runbdt uden de store forventninger og som en slags substitut i kaptajnsrollen for kroaten Robert Kiserlovski, demonstrerede fin form ved at besætte femtepladsen efter landsmanden og verdensmesteren Michael Kwiatkowski (Etixx-Quick Step), da de nåede til mål sammen med den italiensk-spanske veteran-duo Michele Scarponi (Astana) og Samuel Sanchez (BMC) syv sekunder efter de tre førende.</p><h3>Første sæsonsejr til Rodriguez</h3><p>For Joaquim Rodriguez var det sæsonens første sejr, og han mødte ligesom Majka op til løbet som en ukendt faktor, eftersom han ligeledes har været slået ud af sygdom.</p><p>Spanieren måtte efter at have indledt året med deltagelse i Dubai Tour, Tour of Oman og Tirreno-Adriatico således opgive at stille til start i Volta a Catalunya, hvor han ellers havde en sejr fra sidste år at forsvare.</p><p>Mens både Majkas og Rodriguez’ besværligheder har været af kortvarig karakter, har de for Henaos vedkommende straks sig over et helt år.</p><h3>Først suspenderet, så brud på knæskallen</h3><p>Først blev han suspenderet af Sky-mandskabet, fordi hans blodværdier forekom besynderlige. Det førte til, at han under overvågning af holdets eksperter måtte gennem en lang test- og træningsperiode i hjemlandet, hvor det omsider konstateredes, at årsagen til de uforklarlige målinger skulle findes i colombianerens organisme, som er påvirket af de langvarige ophold i højderne i fædrelandet.</p><p>Da Henao så i juni skulle gøre comeback i Tour de Suisse, styrtede han og knuste knæskallen, og først nu kan han så tage fat igen, hvor han slap i 2013, da han bl.,a. blev nr. 2 i Flèche Wallonne og 6 i Amstel Gold Race samt vandt en etape i Baskerlandet Rundt og sluttede på en samlet tredjeplads.</p><h3>Nye bjergbataljer i vente i morgen</h3><p>Top 10 efter dagens strabadser ser således ud: 1. Henao, 2. Rodriguez, 3. Quintana alle samme tid, 4. Kwiatkowski, 5. Sanchez, 6. Majka, 7. Scarponi alle 7 sekunder efter, 8. Dani Moreno (Katusha), 9. Alexis Vuillermoz (Ag2r-La Mondiale), 10. Tejay Van Garderen (BMC) alle 10 sek. efter.</p><p>Yderligere otte ryttere er noteret for et minus på 10 sekunder, men der er lagt op til ny udskilning i morgen, når der bydes på endnu skrappere bjergbataljer.</p><p>Løbets eneste danske deltager Chris Anker Sørensen (Tinkoff-Saxo) mistede terræn i dag, og han er nu 4.40 minutter bagud som nr. 45 af de 138 tilbageværende deltagere.</p><p class=" bl-elem">Løbets hidtil førende rytter australieren Michael Matthews (Orica-GreenEdge) var uden chance for at forsvare sin position og dumpede ned som nr. 65 med et minus på 11.20 minutter.</p>	
</div>

</div></body></html>
