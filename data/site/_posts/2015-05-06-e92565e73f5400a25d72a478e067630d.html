---
layout:     post
title: 	    "Husk euro på rejsen: Berlin er ved at løbe tør for kontanter"
post_author:	    
post_date:	    Wed, 06 May 2015 13:51:34 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2657226/husk-euro-paa-rejsen-berlin-er-ved-at-loebe-toer-for-kontanter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Husk en pæn slat kontanter i euro, hvis turen netop nu går til Berlin. 
</p><p>
Der er nemlig strejke i et pengetransportfirma, der bl.a. står for at fylde 
byens pengeautomater op med knitrende nye eurosedler. Det skriver <a href="http://www.berliner-zeitung.de/berlin/prosegur-streik-ebbe-an-berlins-bankautomaten,10809148,30625354.html" target="_blank">Berliner 
Zeitung</a>. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/berlin/madogdrikke/ECE2632188/guide-7-nye-kaffebarer-i-berlin/">Guide: 7 nye kaffebarer i 
Berlin</a></p><p>
Det er de ansatte i et firma i Potsdam i Berlins omegn, der normalt har 60 
køretøjer ude i Berlins gader hver dag for at servicere pengeautomater og 
hælde kontanter i dem, der strejker. Det medfører en række tomme 
pengeautomater. Ingen ved, hvornår strejken afsluttes. 
</p><h3>
Pengemangel kan mærkes 
</h3><p>
Berlins indbyggere mærker allerede nu pengemanglen i automaterne. 
</p><p>
»Jeg er sur. Hvordan får jeg mine penge?«, siger en Deutsche Bank-kunde på 
Alexanderplatz til Berlinger Zeitung. 
</p><p>
I Berlin er det ingen selvfølge, at man kan bruge f.eks. et dansk Visa/Dankort 
i forretninger og restauranter. Mange steder tager de overhovedet ikke 
kreditkort af nogen slags. 
</p><p>
Andre steder er brugen af kreditkort begrænset til særlige bankkort, som kun 
tyskerne selv råder over. 
</p><h3>
Billetter kræver mønter 
</h3><p>
Hvis man f.eks. vil købe billet til undergrundsbanen i de automater, der står 
nede på perronen, kan man kun bruge kontanter. Det skal endda være mønter, 
ikke sedler. 
</p><p>
De store stationer har som regel billetkontorer, hvor man kan bruge et dansk 
kreditkort til at købe billetter. 
</p><p>
Det fremgår af artiklen i Berliner Zeitung, at der vil være kontanter i de 
fleste bankfilialer, hvis man kommer ind til personalet ved skranken. 
Bankerne holder dog ikke åbent om aftenen og i weekenderne, hvor behovet for 
kontanter kan være størst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2654245/tysk-togtrafik-rammes-af-seks-dages-strejke/">Tysk togtrafik rammes af seks 
dages strejke</a></p><p>
Berlin er desuden ramt af endnu et par strejker. 
</p><p class=" bl-elem">
Deutsche Bahns lokomotivførere har nedlagt arbejdet indtil lørdag, og det 
rammer S-toget i Berlin. Desuden er der busstrejke i den sydlige del af 
Berlin. 
</p>	
</div>

</div></body></html>
