---
layout:     post
title: 	    "Portræt: Iraks leder kæmper for kontrol med landets militser"
post_author:	    
post_date:	    Sat, 04 Apr 2015 22:08:18 +0200
post_site:	    politiken.dk 
post_link:	    http://politiken.dk/udland/ECE2616145/portraet-iraks-leder-kaemper-for-kontrol-med-landets-militser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Før den irakiske hær sammen med shiamilitser indledte et angreb på Islamisk 
Stat (IS) i jihadisternes højborg i Tikrit, sendte landets premierminister, 
Haider al-Abadi, en besked til styrkerne på sociale medier. Han anmodede dem 
om at udvise »den yderste omhu for at beskytte civiles liv og ejendom«. 
</p><p>
Med god grund. Shiamilitserne er allerede blevet kendt for at lade civile 
sunni-muslimer bøde for de forbrydelser, som IS har begået. Militserne har 
døbt kampene ved Tikrit ’slaget om hævnen for Speicher’, en militærbase, 
hvor IS slog 1.000 irakiske soldater ihjel. Nogle af sunnistammerne ved 
Tikrit er forud for slaget blevet beskyldt for at medvirke til massakren. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2616141/indirekte-allierede-er-uhyrlige-militser/">Indirekte allierede er 
uhyrlige militser</a></p><p>
Den nyligt overståede kamp om Tikrit var en kulmination og et symptom på 
Haider al-Abadis korte, men begivenhedsrige tid som premierminister. 8. 
september overtog han magten i et Irak, der var dybt splittet og hærget af 
IS. Den tidligere premierminister, Nouri al-Maliki, var blevet afsat på 
grund af sin sekteriske politik, der gav al magten til de shiamuslimer, der 
udgør 60 procent af de 33 millioner irakere, og ekskluderede mindretallene, 
herunder sunnimuslimerne. 
</p><div class="art-fakta article-box">
<h4 class="">
Danmarks værste venner</h4>
<h5>
Serie</h5>
<div class="fakta-body" data-buildingblock="embedded_factboxlink">
<p>
I Sverige har der været stor debat om landets samarbeje med Saudi-Arabien, som 
er blevet kritiseret for at krænke menneskerettighederne. Også Danmark 
samarbejder politisk, økonomisk og militært med lande, der undertrykker 
deres befolkning og bruger henrettelser. Politiken sætter i påsken fokus på 
de moralske dilemmaer i udenrigspolitikken. Læs om samarbejdet med 
Saudi-Arabien, Kina, Irak, Tyrkiet og USA. Serien slutter med et interview 
med udenrigsminister Martin Lidegaard. 
</p>
</div>
</div><p/><p>
De fleste mener, at det var ud af denne eksklusion, at IS kunne vokse sig stor 
og magtfuld. Således var håbet, at Haider al-Abadi skulle bibringe en ny og 
mere inkluderende politik end sin forgænger. Hans desperate besked er dog 
endnu et tegn på, at han har tabt kontrollen med landets shiamilitser. 
</p><h3>
En sekterisk kamp 
</h3><p>
Haider al-Abadi kommer ligesom sin forgænger fra det shiamuslimske parti 
Dawaa, men han har en anden baggrund. 
</p><p>
Han blev født i 1952 og meldte sig allerede som 15-årig ind i partiet. Ved 
samme tid tog Saddam Husseins sunnimuslimske Baath-parti magten i Irak. 
Haider al-abadi flygtede til England, hvor han fik en ph.d. som 
elektroingeniør. Efter den amerikanske invasion i 2003, flyttede han tilbage 
til Irak og genoptog sit politiske liv. Nu under Nouri al-Maliki, der havde 
været i eksil i Iran, men var vendt tilbage til posten som premierminister. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/V_rste-venner-IRAK-_925915a.png" alt="" border="0"/></span></p><p>
Mens Haider al-Abadi indtog indflydelsesrige poster som kommunikationsminister 
og viceformand for parlamentet, blev sunnimuslimerne undertrykt af 
al-Maliki. Nu er det så blevet Haider al-Abadis opgave at inkludere dem 
igen, hvilket han også har lovet. Måske fordi den internationale koalitions 
luftstøtte i kampen mod IS beroede på netop disse løfter. 
</p><p>
Ifølge lektor ved Aalborg Universitet Søren Schmidt halter det dog, når det 
kommer til handling. 8 måneder efter at Haider al-Abadi kom til magten, er 
der intet politisk perspektiv, der peger den vej. Sunnimuslimer har indtaget 
poster som ministre, »men det er ikke en enkelt eller to personer, der gør 
forskellen i et politisk system«, erklærer Søren Schmidt. 
</p><p>
Derimod er shiamilitserne, som Nouri al-Maliki mobiliserede, blevet stærkere, 
modigere og mere grusomme over for sunnibefolkningen. 
</p><p>
Problemet er, at Haider al-Abadi er lige så afhængig af militserne, som han er 
af koalitionens luftstøtte. På den lange bane kan de dog blive et større 
problem end IS: 
</p><p>
»Bekæmper du IS med meget sekteriske grupper, der begår overgreb, forstærker 
man i realiteten det problem, der er årsagen til IS«, forklarer Søren 
Schmidt. 
</p><p>
Han mener, at IS er et symptom på, at den irakiske stat fungerer dårligt 
politisk – og det er ikke blevet bedre under Haider al-Abadi. 
</p><p class=" bl-elem">
Der er kun gået 8 meget svære måneder, siden Haider al-Abadi kom til magten og 
blev Danmarks allierede, men Danmark kunne ønske sig mere af ham som vores 
ven. Den irakiske befolkning kunne ønske sig endnu mere. 
</p>	
</div>

</div></body></html>
