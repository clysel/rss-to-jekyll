---
layout:     post
title: 	    "Microsoft-chef: Kildekode til Windows kan blive open source i fremtiden"
post_author:	    Martin Bernth
post_date:	    Thu, 09 Apr 2015 11:49:25 +0000
post_site:	    www.version2.dk 
post_link:	    http://www.version2.dk/artikel/microsoft-chef-kildekode-til-windows-kan-blive-open-source-i-fremtiden-135940?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Det har været en bevægelse, der har været nogle år undervejs og en smule halsende efter konkurrenterne, men Microsoft er godt i gang med at tage open soource-tanken til sig og implementere den i varierende udstrækning på tværs af organisationens omfattende produktportefølje.</p>

<p>Under den forgangne uges it-konference ChefConf 2015 deltog Microsoft Azures teknologidirektør Mark Russinovich i en paneldebat, hvor han blandt andet ikke var afvisende over for at åbne op for maskinrummet til selveste Windows, <a href="http://www.digi.no/bedriftsteknologi/2015/04/07/-windows-kan-fa-apen-kildekode">skriver Digi.no.</a></p>

<p>Under debatten blev han udfrittet om firmaets generelle planer om open source-implementering og adspurgt direkte om man kunne foretille sig, at kildekoden til selve Windows ville blive gjort tilgængelig, svarede han:</p>

<p>»Det er bestemt muligt. Som jeg sagde tidligere; Det er et nyt Microsoft. Alle samtaler, du overhovedet kan forestille dig om, hvad vi skal gøre med vores programmer - åbent, ikke åbent - har bogstaveligt talt været oppe at vende,« sagde direktøren til spørgeren ifølge Digi.no</p>

<p>Han påpegede dog samtidig, at kildekoden ville skulle gøres mere tilgængelig for udenforstående, hvilket vil kræve betydelig forberedelse.</p>
  </section>

      </div></body></html>
