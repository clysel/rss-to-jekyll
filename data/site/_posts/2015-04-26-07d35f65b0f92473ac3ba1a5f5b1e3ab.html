---
layout:     post
title: 	    "Ny Nesbø roman er en flot lejemorderkrimi i genrens sorte marinade"
post_author:	    
post_date:	    Sun, 26 Apr 2015 13:04:35 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2643586/ny-nesboe-roman-er-en-flot-lejemorderkrimi-i-genrens-sorte-marinade/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Blod på sneen</h4>
<h5>
Jo Nesbø</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Krimi. Oversat af Allan Hilton Andersen. Modtryk, 158 sider, 199 kroner. Har 
du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på politiken.dk/plus. 
</p></div>
</div><p>
I 1936 kom Graham Greenes roman ’200 £ er prisen’, hvor titlens sum er prisen 
på en lejemorder. Romanen handler nemlig om en af slagsen, stigmatiseret af 
ganespalte og sjælskulde, i intrigen fatalt og formasteligt snydt af sine 
arbejdsgivere. Manden er et ubodeligt ensomt menneske, men med et opofrende 
hjerte af guld. Greene selv havde ramt guld med sin krimikatolske 
eksistenshistorie. Den blev filmatiseret i Hollywood i 1942 som den 
skoledannende film noir ’Revolver til leje’ med toughe Alan Ladd som den 
mutte revolvermand i lang frakke og blød hat. Siden yderligere genialt 
tematiseret af mesterinstruktører såsom Jean-Pierre Melville og Michael 
Mann. 
</p><p>
Om den norske forfatter Jo Nesbø har set en sådan lejemorderfilm på flyet, 
vides ikke. Men han har selv sagt, at tone og idé til denne raffinerede 
morderhistorie kom til ham undervejs over skyerne mellem USA og Japan. 
Kortromanen om den norske meget romantiske lejemorder Olav Johansen, som 
hverken duer til at røve banker eller sælge narko, men til gengæld er 
fænomenal til at gøre folk tavse med et par intravenøse blypiller. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2631817/effektiv-spaendingsroman-beroerer-livet-paa-bunden-af-samfundet/">Effektiv spændingsroman 
berører livet på bunden af samfundet</a></p><p>
Selvfølgelig skyder han kun dem, der har fortjent spontane dødsattester. 
Kolleger og andre bøhmænd i Oslo anno 1975, hvor sneen falder koldt og 
tungt. Der er en regulær narkokrig mellem Olavs sleske arbejdsgiver Daniel 
Hoffmann og ’Fiskeren’, en ildestinkende hvalros, der sælger frisk torsk og 
russisk heroin. Men Olavs nye job er at likvidere Hoffmanns kone, den 
veldrejede Corina, der har noget frækt ’frem og tilbage minus kage’ for med 
en anden mand. 
</p><p>
Under skallen er Olav en blød sjæl fra den klassiske hårdkogte sentimentale 
skole med nogle fæle ar fra barndommens alkoholisme. Rutinerede læsere får 
et mættende gensyn med klicheer. Thi det er jo måde, ikke metode og gåde, 
der immer udgør denne opsætnings episke spænding med forhindringer, 
farlighed og endelig forløsning. 
</p><h3>
Litterære ambitioner 
</h3><p>
Der er bekendt højt til fjeldet i Norge, hvor nordmænd velsignet overhovedet 
ikke er bange for egen magisk realisme, ja at krimien gerne og snarere må 
være fantastisk eventyrlig end flad og fersk realistisk. Oslo som en brutal 
og blodig krimistad burde trække på det danske smilebånd. 
</p><p>
Men når Jo Nesbø med velskreven elan elegant dristigt sætter et sådant 
scenarium op med bjæffende pistoler og hurtig død, virker det både 
overbevisende forklarligt og sågar kunstnerisk forsvarligt. Olien har jo 
ikke kun bragt grænseoverskridende velstand, men også amerikanske tilstande 
til Norge. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2240433/ny-nesboe-bog-er-haesblaesende-ramasjang/">Ny Nesbø-bog er hæsblæsende 
ramasjang</a></p><p>
Nesbø har mange fine litterære ambitioner med sin sorte korte skæbneanekdote, 
både T.S. Eliot og Victor Hugo er Olavs medrivende makkerpar. Jamen helt 
okay. Men ellers ikke meget nyt omkring revolver og rænker blandt enfoldige 
lejemordere og enerverende kvinder. 
</p><p class=" bl-elem">
PS. Fortsættelse følger med mere blod. 
</p>	
</div>

</div></body></html>
