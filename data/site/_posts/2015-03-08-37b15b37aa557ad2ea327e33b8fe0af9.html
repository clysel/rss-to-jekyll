---
layout:     post
title: 	    "Derbydag: En ændret jobbeskrivelse lægger pres på Brøndby-træneren"
post_author:	    
post_date:	    Sun, 08 Mar 2015 09:30:50 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2577615/derbydag-en-aendret-jobbeskrivelse-laegger-pres-paa-broendby-traeneren/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
»Brøndby ringede og bad mig lave et oplæg om, hvordan vi kunne bygge klubben 
op omkring talentudvikling og en klar strategi gennem det hele. Det gik 
godt, og jeg fik tilbudt jobbet. Og uden at det skal lyde selvforherligende, 
så er det, jeg kan, og det, de søgte, et perfekt match. Med den plan og 
strategi, som den nye ledelse har lagt, ved jeg, at jeg får lang snor.«
</p><p>
Der var både selvtillid og en vis form for tryghed at spore i Thomas Franks 
ord til Tipsbladet, kort efter han i sommeren 2013 var blevet ansat som ny 
chef for Superligacirkusset Brøndby IF. 
</p><p>
Efter flere års økonomisk og sportslig depression i klubben skulle den 
karismatiske ungdomstræner fra Frederiksværk genopbygge Danmarks skrantende 
fodboldflagskib. Og det med et altoverskyggende fokus på den 
talentudvikling, der i årevis har været et vartegn på Vestegnen. 
</p><p><b>Ny ledelse, nye ambitioner</b></p><p>
Filosofien havde fælles opbakning klubben igennem. Lige fra det nyansamlede 
hold på direktionsgangene under sportslig ledelse af Per Rud og helt ned til 
det hårdt prøvede hold på grønsværen. 
</p><p>
Halvandet år senere finder du imidlertid en Brøndbytræner, der efter midtugens 
pokalnederlag til SønderjyskE stod skoleret til et af efterhånden mange 
møder med den nye klubejer Jan Bech Andersen. Det står efterhånden klart, at 
Thomas Frank lever under helt andre vilkår, end da storaktionærens forgænger 
i sin tid bød ham velkommen til Vestegnen. 
</p><p><b class="ext-link">POKALEXIT:</b><a class="embeddedlink" href="http://politiken.dk/sport/fodbold/superligaen/ECE2573901/broendby-er-faerdig-efter-pokaldrama-med-tre-roede-kort/"> Brøndby er færdig efter pokaldrama med 
tre røde kort</a></p><p>
Siden Jan Bech Andersen lagde 65 millioner kroner foran daværende Brøndby-boss 
Aldo Petersen og overtog aktiemajoriteten i klubben, har skridtene været 
lange og ambitionerne store. Bedst vist gennem rigmandens udlæg for topnavne 
som Kahlenberg, Elmander og Agger. 
</p><p>
På spørgsmål om, hvorvidt kravene til trænerjobbet i Brøndby er ændret fra 
langsigtet, talentbaseret prioritering til et større fokus på øjeblikkelige 
resultater, har han heller ikke været i tvivl. 
</p><p>
»Absolut.«
</p><p><b>Den rigtige til det nye Brøndby?</b></p><p>
Thomas Franks karriere tæller hidtil ingen opgaver med den målsætning. Mange 
kender til hans meritter som ungdomstræner for de danske U-landshold, og 
tiden i Lyngbys talentfulde trænerkuld, der rugede på prominente navne som 
Kasper Hjulmand og Niels Frederiksen, bød også på succes og anerkendelse. 
</p><div class="art-fakta article-box">
<h4 class="">
Thomas Frank</h4>
<div class="fakta-body" data-buildingblock="embedded_factboxlink">
<ul><li><b>Født </b>9. oktober 1973</li><li><b>Startede sin karriere</b> som U8- og U12-træner i Frederiksværk 
Fodbold Klub</li><li><b>Har siden</b> arbejdet med juniorer i både Hvidovre, B93, Lyngby og på 
tre danske U-landshold</li><li><b>Har en bachelorgrad </b>ved Københavns Institut for Idræt og har skrevet 
speciale i coachingbaseret ledelsesstil</li><li class=" bl-elem"><b>Har engang slået </b>sin nuværende klub Brøndby med et miniputhold 
i Frederiksværk Fodbold Klub</li></ul><p class=" bl-elem"/>
</div>
</div><p>
Men fælles for Franks tidligere jobbeskrivelser har nu engang været, at unge 
spillere og langsigtet udvikling altid har været i højsædet. Og i en presset 
periode med pokalexit og kun 1 point i forårets 2 første kampe tvinges 
spørgsmålet derfor over manges læber: Er Thomas Frank overhovedet den 
rigtige mand i det trænersæde, den nye, her-og-nu-ambitiøse ledelse i 
Brøndby har designet? </p><p>
FC Midtjyllands Glen Riddersholm hyldede ved ansættelsen Brøndby for deres 
valg af hans gamle trænerkollega fra DBUs ungdomsrækker. Også hans ord 
bundede i en tro på, at Frank blev hentet til for at starte et langsigtet 
projekt med fokus på talentudvikling. Men han mener ikke, at de ændrede 
omstændigheder diskvalificerer det uprøvede trænertalent. 
</p><p><b class="ext-link">FODBOLDREDAKTØREN: </b><a class="embeddedlink" href="http://politiken.dk/sport/fodbold/superligaen/ECE2577535/fodboldredaktoeren-fcms-titelchancer-er-oeget-nogle-procent-paa-bare-et-par-dage/">FCM's titelchancer er 
øget nogle procent på bare et par dage</a></p><p>
»Man tager fejl, hvis man tror, at Thomas bare er en udviklingstræner. Selv om 
han er god med de unge spillere, så vil han først og fremmest vinde for 
enhver pris. Det viste han også hos DBU«, påpeger Glen Riddersholm med 
reference til de triumfer, Frank inden Brøndbytiden førte en gylden 
U-landsholdsgeneration til. 
</p><p><b>Brøndbyledelse skal tænke sig om</b></p><p>
Der hersker et årelangt bekendtskab mellem Frank og Riddersholm, først fra 
dage med rivalisering i de danske ungdomsrækker og siden fra et frugtbart 
samarbejde med landets næste store stjerner hos DBU. Og FCM-træneren er ikke 
i tvivl om, at Thomas Frank er rustet til at kæmpe sig igennem de aktuelle 
problemer. 
</p><p>
»Han har mødt så mange udfordringer i sin karriere og kæmpet sig stenhårdt 
igennem dem alle sammen. Når man har den ballast med sig, som han har, så er 
det lige meget, hvilket regi du står i. Så vil din personlighed skinne 
igennem, når der er brug for det. Og det vil vi også se med Thomas«, 
understreger han, inden han anbefaler Brøndbyledelsen at tænke sig godt om, 
inden de overvejer en trænerfyring. 
</p><p><b class="ext-link">UDLANDSINVASION: </b><a class="embeddedlink" href="http://politiken.dk/sport/fodbold/superligaen/ECE2568210/nyindkoeb-bremser-broendbys-opblomstring/">Nyindkøb bremser Brøndbys 
opblomstring</a></p><p>
Et træk, der ifølge Riddersholm »ville se mærkeligt ud«. 
</p><p>
»Man skal holde fast i dygtige trænere, og man kommer ikke uden om den 
tydelige udvikling, Brøndby har været igennem under Thomas. Vi mærker det 
selv, når vi spiller mod dem. De rykker sig i en klar retning, og så skal en 
dygtig ledelse have is i maven«, påpeger han. 
</p><p class=" bl-elem">
»Vejen til succes er altid et langt, sejt træk, og jeg har svært ved at se, at 
man skulle finde nogen, der er bedre end Thomas til at tage sådan et.«
</p>	
</div>
</div></body></html>
