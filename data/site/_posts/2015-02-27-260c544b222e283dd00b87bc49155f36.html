---
layout:     post
title: 	    "Terrororganisation smadrer arkæologiske fund i Irak"
post_author:	    
post_date:	    Fri, 27 Feb 2015 08:16:50 +0100
post_site:	    politiken.dk 
post_link:	    http://politiken.dk/kultur/ECE2565928/terrororganisation-smadrer-arkaeologiske-fund-i-irak/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Islamisk Stat har destrueret forhistoriske og efter deres mening krænkende 
statuer og skulpturer i den besatte by Mosul i Nordirak. 
</p><p>
Den sunnimuslimske organisationen har offentliggjort optagelser, hvor dens 
medlemmer med hammere og boremaskiner går i gang med at ødelægge 
arkæologiske fund, nogle så gamle som fra det 7. århundrede før Kristus. 
</p><p>
De historiske figurer stod på museet i Mosul, en af de byer, den 
sunnimuslimske terrormilits løb over ende sidste år. 
</p><p>
FN-organisationen Unesco vender sig skarpt mod ødelæggelserne. 
</p><p>
»Smadringen af den kulturelle arv er afskyelig og forbryderisk«, konkluderer 
Stephane Dujarric ifølge nyhedsbureauet AP. 
</p><p><b class="ext-link">ADVARSEL</b><a class="embeddedlink" href="http://politiken.dk/kultur/ECE2082885/syrisk-kulturarv-smadres-fn-kalder-situationen-katastrofal/">Syrisk kulturarv smadres: FN kalder 
situationen katastrofal</a></p><p>
Unesco har nu bedt FN's Sikkerhedsråd om at træde sammen i al hast for at 
drøfte, hvordan den rige historiske arv i området kan beskyttes mod de 
hellige krigere. 
</p><h3>
Islamisk Stat om smadrede statuer: Profeten beordrede os til at fjerne dem 
</h3><p>
Selv begrunder de sunnimuslimske krigere handlingen med, at statuerne er lavet 
af mennesker, der ikke har vendt sig mod Allah. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Mideast_Iraq_Islami_916706y.jpg" alt="" border="0"/><span class="caption"><span class="f-img-caption">ANGREB. 
</span>Her ødelægges en statue møjsommeligt med værktøj under Islamisk Stats aktion mod de historiske fund. Foto: AP</span></span>
»Disse genstand var idolbilleder og guder, der blev tilbedt af mennesker, som 
levede for flere århundreder siden, i stedet for Allah. De såkaldte assyrere 
og akkadiere og andre bad til guderne, når det gjaldt krig, landbrugshøsten 
og regn og gav offergaver. Vor profet har beordret os til at fjerne alle 
disse statuer ganske som hans støtter gjorde, når de erobrede en stat«, 
siger en repræsentant for Islamisk Stat på propagandaoptagelser, der viser 
ødelæggelserne blive gennemført. 
</p><p><b class="ext-link">KULTURKNUSNING </b><a class="embeddedlink" href="http://politiken.dk/kultur/ECE2382774/islamisk-stat-foerer-kulturkrig-mod-verdensarven/">Islamisk Stat fører kulturkrig mod 
verdensarven</a></p><p>
Blandt de oldgamle fund, der nu er ødelagt, er assyriske statuer af bevingede 
tyre fra de mesopotamiske byer Nineveh og Nimrod og statuer fra Hatra, en 
2.000 år gammel by i det nordlige Irak. De tilhører nogle af de første 
bydannelser i verdenshistorien. 
</p><p>
Ud over at rasere Mosuls Museum har Islamisk Stat også ødelagt store fund fra 
området Nergal-porten. 
</p><p class=" bl-elem">
Terrororganisationen har tidligere brændt tusindvis af gamle, historiske 
værker fra bogsamlingen på Mosuls Universitet og fra byens bibliotek. Den 
har også haft indtægter ved at sælge arkæologiske fund på det sorte marked. 
</p>	
</div>
</div></body></html>
