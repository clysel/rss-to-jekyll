---
layout:     post
title: 	    "Svenske gidsler frigivet fra fangenskab hos Islamisk Stat i Syrien"
post_author:	    
post_date:	    Sun, 26 Apr 2015 07:56:13 +0200
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2643508/svenske-gidsler-frigivet-fra-fangenskab-hos-islamisk-stat-i-syrien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif. 
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak. 
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>. 
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak. 
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/>
</p>

</div>
</div>
<p>
To svenskere, der har været holdt som gidsler i Syrien, er frigivet.
</p><p>
Det meddeler Sveriges udenrigsministerium i en kortfattet udtalelse til 
nyhedsbureauet TT.
</p><p>
De to gidsler blev frigivet fredag, fremgår det af meddelelsen fra ministeriet.
</p><p>
»Vi har haft et rigtigt godt og tæt samarbejde mellem svenske myndigheder, 
særligt med politiet«, skriver den svenske udenrigsminister, Margot 
Wallström, i en skriftlig udtalelse til TT.
</p><p>
Expressen skriver på sin hjemmeside, at de to svenskere ifølge avisens 
oplysninger har været gidsler i halvandet år under meget barske vilkår.
</p><p>
De to frigivne gidsler er nu hjemme i Sverige igen, tilføjer Expressen, der 
ikke skriver, hvor oplysningerne stammer fra.
</p><h3>
Palæstina og Jordan hjalp
</h3><p>
Margot Wallström siger, at særligt den palæstinensiske præsident, Mahmoud 
Abbas, har »engageret sig på afgørende vis« i den 
svenske gidselsag.
</p><p>
Foruden Abbas og palæstinensiske myndigheder har også Jordan hjulpet med at få 
frigivet de svenske gidsler, fremgår det.
</p><p>
Der er ikke umiddelbart nogen oplysninger om, hvilken gruppe der havde taget 
de to svenskere som gidsler, eller hvorfor svenskerne befandt sig i Syrien.
</p><p>
Udenrigsministeriet oplyser heller ikke, hvor længe de to har været gidsler, 
hvordan det lykkedes at få dem fri, eller om der fra gidseltagernes side har 
været krav om betaling af løsesum.
</p><p>
»I øvrigt kan jeg, af velkendte årsager, ikke give nærmere kommentarer om, 
hvordan vi arbejder i sådanne sager«, skriver Wallström.
</p><h3>
Et gidsel tilknyttet pinsekirken
</h3><p>
Heller ikke svensk politi vil sige noget til TT om frigivelsen af gidslerne.
</p><p>
En af de to frigivne svenskere er ifølge TT en 33-årig mand, der er tilknyttet 
pinsekirken.
</p><p>
En talsperson for kirken bekræfter, at det er den pågældende mand, der er 
frigivet, men vil ikke oplyse mere om, hvorfor den 33-årige befandt sig i 
Syrien.
</p><p>
»Vi er meget glade for, at han er fri, og derefter må alle oplysninger gå 
gennem familien«, siger talspersonen til TT og tilføjer, at de to svenskere 
lige er blevet genforenet med deres familier.
</p><p class=" bl-elem">
»Det er alt sammen så nyt endnu. De har brug for at fordøje det, men alle er 
glade«, siger hun.
</p>	
</div>

</div></body></html>
