---
layout:     post
title: 	    "Minister: Skørt, at sundhed.dk henviser til farlig læge"
post_author:	    
post_date:	    Wed, 08 Apr 2015 17:51:42 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2619380/minister-skoert-at-sundheddk-henviser-til-farlig-laege/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Det virker skørt, at man henviser patienter til en læge, der ikke har en 
autorisation. Og jeg går da også ud fra, at sundhed.dk sammen med Region 
Hovedstaden vil finde en løsning på det her«. 
</p><p>
Så tydelig lyder meldingen fra sundhedsminister Nick Hækkerup (S) i en 
skriftlig kommentar til Politiken. 
</p><p>
Den kommer på baggrund af, at Politiken i dag kan afsløre, at 'det offentlige 
sundhedsvæsen på nettet' sundhed.dk under fanebladet 'Find Behandler' 
henviser til en navngiven tidligere gigtlæge, der sidste sommmer fik 
frataget sin autorisation. 
</p><p>
Sundhedsstyrelsen fratog den tidligere læge autorisationen, altså retten til 
at kalde sig læge og udføre lægeligt arbejde, fordi han er til »overhængende 
fare for patienterne«, som styrelsen formulerede det. 
</p><p>
Alligevel viser en søgning på sundhed.dk fortsat, at han er den gigtlæge i 
hovedstaden med kortest ventettid. Ingen steder oplyses det, at han ikke må 
være læge længere. 
</p><p>
Venstres sundhedsordfører Sophie Løhde er lige så uforstående: 
</p><p>
»Det er en klar og alvorlig fejl, at regionen henviser til en læge, der er til 
overhængende fare for patienterne. Og det er en fejl, at Region Hovedstaden 
ikke vil indrømme sin egen tåbelige fejl. Jeg begriber ikke, hvordan 
regionen ved sine fulde fem kan mene, at det her ikke er et problem for 
patienterne. Det er simpelthen mangel på ansvar og omsorg for patienterne, 
der naturligvis ikke skal vildledes af sundhedsmyndighederne på sundhed.dk«. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2619096/offentlig-sundhedsportal-henviser-til-farlig-laege/">Offentlig sundhedsportal 
henviser til farlig læge</a></p><p>
Sophie Løhde mener, at det som minimun skal »skæres ud i pap«, hvis en læge 
uden autorisation, der er »til overhængende fare for patienterne«, som 
Venstre-politikeren formulerer det, fortsat skal stå med navns nævnelse på 
sundhed.dk. 
</p><p>
Hun opfordrer samtidig regionsrådsformanden og sundhedsministeren til at 
sikre, at det sker. 
</p><p>
Både Lægeforeningen og Danske Patienter er også uforstående over for, hvorfor 
det ikke oplyses på sundhed.dk, når en konkrete tidligere læge har fået 
frataget autorisationen. 
</p><h3>
Region: Han kan jo finde en vikar 
</h3><p>
Ifølge Region Hovedstaden er det dog slet ikke en fejl, når de fortsat leder 
patienter mod en farlig læge.
</p><p>
Ifølge Else Hjortsø, vicedirektør i Center for Sundhed i Region Hovedstaden, 
er navnene på hjemmesiden nemlig ydere for regionen: 
</p><p>
»Læger er selvstændigt erhvervsdrivende, og derfor kan de i princippet – hvis 
de ikke selv må behandle patienter, eksempelvis fordi de har fået frataget 
deres autorisation – have ansat en lægevikar, der kører klinikken videre. 
Derfor står de fortsat på sundhed.dk, da der henvises til deres klinik«, 
siger hun. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2421437/saadan-tjekker-du-at-din-laege-maa-behandle-dig/">Sådan tjekker du, at din læge 
må behandle dig</a></p><p>
Ifølge regionen har den konkrete tidligere læge ikke fundet en vikar endnu. Og 
til sommer, hvis det ikke er sket, eller klinikken er solgt, vil han blive 
fjernet fra sundhed.dk, oplyser regionen. 
</p><p>
Normalt indstiller sundhedspersoner, der får frataget autorisationen, sit 
arbejde med patientbehandling, da de hverken har lov til at udføre deres 
lægeerhverv eller kan få offentlig betaling for lægearbejdet. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2421349/fatima-blev-behandlet-af-laege-der-ikke-maa-vaere-laege/">Fatima blev behandlet af 
læge, der ikke må være læge</a></p><p>
Men Politiken beskrev i efteråret, hvordan den konkrete gigtlæge trodsede sin 
mangel på autorisation og alligevel så patienter flere måneder efter 
fratagelsen. 
</p><p class=" bl-elem"><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2421422/sundhedsstyrelsen-vi-politianmelder-laeger-der-arbejder-uden-autorisation/">Sundhedsstyrelsen: Vi 
politianmelder læger, der arbejder uden autorisation</a></p>	
</div>

</div></body></html>
