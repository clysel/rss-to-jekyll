---
layout:     post
title: 	    "Forsker: Vattenfalls model sikrer ikke lokal opbakning"
post_author:	    
post_date:	    Fri, 03 Apr 2015 07:31:17 +0200
post_site:	    politiken.dk 
post_link:	    http://politiken.dk/oekonomi/2050/energi/ECE2613722/forsker-vattenfalls-model-sikrer-ikke-lokal-opbakning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Mål for landvind</h4>
<h5>
Mølleplaner</h5>
<div class="fakta-body" data-buildingblock="embedded_factboxlink">
<p>
Energiaftalen fra 2012 lægger op til, at der inden 2020 skal fjernes gamle 
vindmøller med en kapacitet på i alt 1.300 MW. Til gengæld skal der opsættes 
nye og typisk langt større vindmøller med en kapacitet på 1.800 MW. Tal fra 
Energistyrelsen viser, at der i de tre år 2012-14 blev opsat 545 MW ny 
landvind. Det er et nettotal, hvor den ret beskedne nedtagelse af gamle 
møller er modregnet.
</p><p>
I 2014 var opstillingen af nye vindmøller på land væsentligt lavere end året 
før. Vindmølleindustrien mener, at kommunerne tøver med at tillade nye 
vindmøller, fordi staten har igangsat en undersøgelse af, om støjen fra 
vindmøller påvirker folks sundhed. Undersøgelsen forventes at vare omkring 
tre år. Energistyrelsen oplyser imidlertid, at der stadig er mange kommuner, 
der arbejde med mølleplaner. Ifølge en statusopgørelse fra maj 2014 mener 
kommunerne, at der kan opstilles omkring 900 MW i de områder, der allerede 
er udlagt. Samtidig omfatter kommuneplanerne nye områder med plads til en 
kapacitet på 1870 MW.
</p><p class=" bl-elem"/>
</div>
</div><p>
Energiselskabet Vattenfalls model for godt naboskab og lokal opbakning til 
store vindmølleparker er blevet hyldet af flere borgmestre og ministeren for 
by- og landdistrikter, Carsten Hansen (S). Selskabet opkøber ejendomme i en 
større afstand fra møllerne end de påbudte 600 meter og river dem ned for at 
mindske antallet af støjplagede naboer omkring møllerne, som i dag kan være 
mastodonter på 130-150 meter. 
</p><p>
En win-win situation, mener tilhængerne. Både for de mennesker, der får solgt 
deres bolig til en rimelig pris i områder, hvor det kan være svært at få lån 
til huskøb og for kommunerne, som slipper for usælgelige ejendomme, der 
forfalder og skæmmer området. Lektor på Aalborg Universitets afdeling for 
energiplanlægning, Karl Sperling, er uenig. 
</p><p>
»Det giver vindkraft et dårligt navn, at man nærmest skal rydde en egn for at 
få plads til den. Den lokale forankring mangler. Hvis Vattenfall ejer 
vindmølleparkerne, forsvinder 80 pct. af overskuddet ud af kommunerne. Skal 
et stort internationalt selskab eje vindmøller i Danmark? Man skulle hellere 
skabe noget mere lokal udvikling. Vinden er en lokal ressource«, siger Karl 
Sperling. 
</p><p>
Han har studeret et projekt i anden jysk kommune med 19 stormøller, rejst af 
forskellige udviklere. Ifølge Karl Sperlings beregninger betyder det, at der 
hvert år ryger omkring 12 mio. kr. ud af den pågældende kommune. 
</p><h3>
Har valgt en ny model 
</h3><p>
Karl Sperling sammenligner med 1980’erne og 90’erne, hvor vindmøller i høj 
grad blev rejst på lokalt initiativ. 
</p><p>
»Nu vi har vi valgt en model, hvor der kommer en udvikler, måske udefra, med 
et projekt. Når det er på plads, udbyder han så nogle andele lokalt – uden 
at folk har været inddraget i det. Der bør være mere fleksibilitet, så 
lokalsamfundene selv får nogle muligheder. Hvis man vil have store, centrale 
parker, udelukker man en masse aktører fra starten. Det er der ingen lokale, 
der magter«, siger Karl Sperling. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/2050/energi/ECE2613679/de-gode-vindmoelle-viljer-bliver-moedt-med-usikkerhed-rygter-og-splid/">De gode vindmølle-viljer 
bliver mødt med usikkerhed, rygter og splid</a></p><p>
Hvide Sande fremhæves ofte som et vellykket eksempel på et lokalt funderet 
projekt. Her blev et vindmølleprojekt brugt til at finansiere en udvidelse 
af havnen. De tre store møller i havneområdet er ejet af en fond, som har 
til hensigt at fremme erhvervsudvikling i Hvide Sande. 
</p><p>
Karl Sperling mener ikke, at en mere lokalt baseret tilgang udelukker, at 
Danmark kan nå sin målsætning for landbaseret vindkraft. Ifølge 
energiforliget fra 2012 skal der inden 2018 opstilles nye møller med en 
kapacitet på 1.800 MW inden 2020, samtidig med at en masse små, gamle 
vindmøller tages ned. 
</p><p class="art-ext-other">

</p><p>
»Man kunne godt forestille sig en masse vindmøller i mellemklassen, som kunne 
stå der, hvor de kan skabe lokal udvikling. Men der kan selvfølgelig også 
godt opstilles store møller der, hvor folk gerne vil have dem. Og så kan vi 
have nogle store parker på steder, hvor der ikke bor folk«. </p><h3>
Erstatningsregler bør ændres 
</h3><p>
Aalborg kommune har ambitioner på vindområdet og har udlagt ni steder til 
vindmølleparker. Den ansvarlige rådmand, Hans Henrik Henriksen (S), er enig 
i, at kravet om, at 20 procent af andelene i en vindmøllepark skal sælges 
lokalt, ikke sikrer lokal forankring for de store projekter. 
</p><p>
Han mener heller ikke, at de nuværende regler for erstatning til husejere, 
hvis ejendomme taber i værdi på grund af naboskabet til en vindmøllepark, er 
gode nok. 
</p><p>
»Man får måske kun 100-200.000 kroner. Der kunne man godt overveje at skabe en 
statslig fond, måske sammen med udviklerne, til at sørge for erstatning til 
naboerne. Landvind vil stadig være meget billigere end havvind, selv med 
klækkelige erstatninger til naboerne«, siger Hans Henrik Henriksen. 
</p><p>
Andre kommuner opererer med højere afstandskrav end de lovpligtige 600 meter. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/oekonomi/2050/energi/ECE2613630/naboer-til-planlagt-kaempe-vindmoellepark-vi-vil-have-skriftlige-svar/">Vindmølleplaner skaber splid: 
»Vi vil have skriftlige svar«</a></p>	
</div>

</div></body></html>
