---
layout:     post
title: 	    "Par dømt for at mishandle deres børn gennem to årtier"
post_author:	    
post_date:	    Thu, 26 Mar 2015 15:57:36 +0100
post_site:	    politiken.dk 
post_link:	    http://politiken.dk/indland/ECE2605596/par-doemt-for-at-mishandle-deres-boern-gennem-to-aartier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En mor og en far er til eftermiddag fundet skyldige i mishandling, vanrøgt og 
frihedsberøvelse af flere af deres børn.
</p><p>
Retten i Horsens har idømt den 51-årige far fængsel i to år og seks måneder, 
mens den jævnaldrende mor fik ni måneder, hvoraf seks af dem er betinget og 
derfor ikke skal afsones. Det skriver Horsens Folkeblad.
</p><p>
Blandt vidnerne i sagen var blandt andet parrets seks børn, som i dag er 
mellem 11 og 26 år.
</p><p>
Ifølge Horsens Folkeblad lagde retten især vægt på forklaringer fra de to 
døtre, der har anmeldt forholdene, samt en lang række øvrige vidners 
forklaring.
</p><p>
De dømte var tiltalt for en lang række grusomheder mod deres børn.
</p><h3>
Overgreb i 23 år
</h3><p>
Ud over mishandling, vanrøgt og frihedsberøvelse var faren tiltalt for mindst 
fem tilfælde af samleje med sin dengang 13-årige datter samt anden kønslig 
omgang end samleje et utal af gange.
</p><p>
Mishandlingen af børnene er ifølge anklagemyndigheden sket i hjemmet på to 
adresser i en mindre by nær Horsens.
</p><p>
Ifølge anklageskriftet har overgrebene stået på i 23 år, fra 1989 til marts 
2012, da sagen blev anmeldt til politiet.
</p><p>
De seksuelle krænkelser af den 13-årige pige er ifølge anklageskriftet sket 
fra april 2003 til november samme år.
</p><p class=" bl-elem">
Forældrene har nægtet sig skyldige og ankede dommen til frifindelse.
</p>	
</div>
</div></body></html>
