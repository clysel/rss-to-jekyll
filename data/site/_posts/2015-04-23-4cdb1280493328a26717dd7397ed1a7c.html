---
layout:     post
title: 	    "Novozymes klarer sig bedre end ventet"
post_author:	    
post_date:	    Thu, 23 Apr 2015 08:54:45 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2639186/novozymes-klarer-sig-bedre-end-ventet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Novozymes kom ud af første kvartal af 2015 med et overskud af primær drift 
(EBIT) på 979 millioner kroner og et nettoresultat på 707 millioner kroner 
mod henholdsvis 923 millioner kroner og 694 millioner kroner i den 
tilsvarende periode af 2014. 
</p><p>
Dermed klarede selskabet sig lidt bedre end ventet af analytikerne. 
</p><p>
Medianen af ni analytikeres estimater, indsamlet af Ritzau Estimates før 
regnskabet, var et EBIT-resultat på 958 mio. kr. og et overskud efter skat 
på 693 mio. kr. 
</p><p>
Novozymes' omsætning steg i kvartalet 18 procent til 3.579 millioner kroner 
fra 3.033 millioner kroner i første kvartal året før, mens overskudsgraden 
faldt til 27,4 procent. fra 30,4 procent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2509026/forskningschef-i-novozymes-om-vi-skaendes-er-du-gal-vi-kan-skaendes/">Forskningschef i Novozymes: Om 
vi skændes? Er du gal, vi kan skændes </a></p><p>
Til sammenligning var der ifølge Ritzau Estimates ventet en omsætning på 3.515 
mio. kr. og en driftsmarginal på 26,9 procent. Den høje driftsmarginal i 
kvartalet sidste år skyldtes en ekstraordinær indtægt fra overførslen af 
aktiver til Monsanto. 
</p><h3>
Opjusteringer i underkanten af forventninger 
</h3><p>
Novozymes opjusterer i regnskabet sine 2015-forventninger målt i kroner, men 
til et niveau, der målt på top- og bundlinjen ligger i underkanten af 
analytikernes estimater. 
</p><p><b class="ext-link">TV</b><a class="embeddedlink" href="http://politiken.dk/tv/erhverv/ECE2516216/novozymes-svampejaeger-svampe-er-fantastisk-fascinerende/">Novozymes' svampejæger: Svampe er fantastisk 
fascinerende</a></p><p>
Enzymproducenten venter nu i 2015 en salgsvækst i danske kr. på 16-18 procent 
mod tidligere 13-15 procent. 
</p><p>
Forventningerne til den organiske toplinjevækst er uændret 7-9 procent 
</p><p>
Resultatet af primær drift (EBIT) ventes nu at vokse med 15-17 procent mod 
tidligere 12-14 procent. Endelig forudser Novozymes, at overskudsgraden for 
hele regnskabsåret lander omkring de 27 procent. mod tidligere '26-27 
procent.'. 
</p><p><b class="ext-link">GRAFIK</b><a class="embeddedlink" href="http://politiken.dk/oekonomi/virksomheder/ECE2516825/grafik-se-alt-om-novozymes/">Se alt om Novozymes</a></p><p>
Forventningerne til salgsvæksten i danske kroner indikerer et salg for hele 
året på 14,5-14,7 milliarder kroner, et resultat af primær drift på 
3.892-3.959 mllioner kroner. og et resultat efter skat på mellem 2.802 og 
2.853 millioner kroner. 
</p><p class=" bl-elem">
Til sammenligning venter analytikerne ifølge estimater indsamlet af Ritzau 
Estimates et salg på 14,77 milliarder kroner for hele 2015, et resultat af 
primær drift (EBIT) på 3.945 millioner kroner og et nettoresultat på 2.880 
millioner kroner.
</p>	
</div>
</div></body></html>
