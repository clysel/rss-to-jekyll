---
layout:     post
title: 	    "Norske solceller lægges ned i tagsten"
post_author:	    Bjørn Godske
post_date:	    Tue, 24 Mar 2015 06:13:10 +0000
post_site:	    ing.dk 
post_link:	    http://ing.dk/artikel/norske-solceller-laegges-ned-i-tagsten-174963
---
<html><body><div><section class="body"><p>Hvis du også synes, at solcellepaneler på hustage er grimme, så har det norske firma <a href="http://www.sun-net.no/#a">Sun-Net</a> udviklet en løsning: en solcelle-tagsten.</p>
			<p>Tagstenen lægges som en vanlig tagsten, bortset fra at et par ledninger skal tilsluttes et strømnet, så energien kan samles op. Men hver tagsten kan kun producere 9 watt, og derfor skal der 20 kvadratmeter tagsten til, før det svarer til et almindeligt solcellepanel.</p>
			
			<p>Og så er der prisen. Sun-Nets daglige leder, Morten Meier, vurderer, at hvis et 150 m2 tag skal bygges med solcelletagsten i stedet for glaseret tegl, bliver ekstraprisen på 150.000 norske kroner, svarende til cirka 130.000 danske kroner.</p>
			<p><figure class="plugin right zoomable"><img data-original-image="http://ing.dk/sites/ing/files/solcelle_tagsten.jpg" src="http://ing.dk/sites/ing/files/styles/w1120_media_right/public/solcelle_tagsten.jpg?itok=VFXtiuag" alt=""/><figcaption> Et hus med 150 m2 sydvendt tag koster 130.000 kroner ekstra, hvis tagstenene skal indeholde solceller. <cite>Foto: Sun-Net</cite></figcaption></figure></p>
			<p>Til <a href="http://www.tu.no/kraft/2015/03/23/na-kan-du-fa-solceller-pa-taket---uten-at-det-synes?utm_source=newsletter-2015-03-23&amp;utm_medium=email&amp;utm_campaign=newsletter">TU.no</a> siger han, at taget er tiltænkt kunder, som gerne vil producere grøn energi, men først og fremmest går efter en æstetisk løsning.</p>
			
			<p>Sun-Net vurderer, at en tagsten holder i 40 år, men at det selvfølgelig er muligt at skifte enkelte ud, hvis de svigter.</p>
			<p>Selve tagstenen er så solid, at det er muligt at gå på taget.</p>
		</section></div></body></html>
