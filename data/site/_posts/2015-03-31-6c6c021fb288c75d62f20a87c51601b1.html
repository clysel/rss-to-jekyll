---
layout:     post
title: 	    "Uefa spytter flere penge ud til CL-klubber"
post_author:	    
post_date:	    Tue, 31 Mar 2015 13:59:23 +0200
post_site:	    politiken.dk 
post_link:	    http://politiken.dk/sport/fodbold/ECE2611799/uefa-spytter-flere-penge-ud-til-cl-klubber/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For en dansk fodboldklub er deltagelse i Champions League eller Europa League 
som udgangspunkt en god forretning. I fremtiden bliver det endnu bedre.
</p><p>
Fodboldforbundet Uefa har besluttet at spytte mere end 12 milliarder kroner i 
puljen til de deltagende klubber allerede fra næste sæson.
</p><h3>
112 millioner kroner til vinderen
</h3><p>
Det har Uefa meddelt efter et møde i Stockholm tirsdag.
</p><p>
De 1,638 milliarder euro, svarende til 12,2 milliarder kroner årligt frem til 
2018 gælder for begge turneringer.
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2602422/platini-sender-stikpille-til-blatter-uefa-elsker-fifa/">Platini sender stikpille til 
Blatter: Uefa elsker Fifa</a></p><p>
Klubberne i Champions League får en stigning på mere end 25 procent og kan i 
fremtiden regne med 9,3 milliarder kroner.
</p><p>
Alene klubben, som vinder Champions League, får 15 millioner euro - 112 
millioner kroner.
</p><p>
Deltagerne i Europa League vil i fremtiden spille om en pulje på 2,85 
milliarder kroner.
</p><p>
Samtidig har Uefa og de europæiske klubbers sammenslutning, ECA, aftalt at 
fordele pengene mere ligeligt mellem klubberne.
</p><p>
Det kommer som en reaktion på en stigende utilfredshed med, at de store 
klubber scorer størsteparten af pengene, der dermed skaber endnu større 
ulighed.
</p><h3>
16,7 milliarder kroner deles
</h3><p>
Et resultat af det er nemlig, at ligaerne bliver mere kedelige og 
forudsigelige.
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/EM-kvalifikation/ECE2610947/uefa-aabner-sag-mod-montenegro-og-rusland-efter-skandalekamp/">Uefa åbner sag mod Montenegro 
og Rusland efter skandalekamp</a></p><p>
»ECA og Uefa har sammen udviklet en revolutionær fordelingsnøgle til Champions 
League og Europa League med det formål at dele indtjeningen mere lige mellem 
de europæiske klubber«, siger parterne i en fælles pressemeddelelse.
</p><p>
Her vil 2,24 milliarder euro, svarende til 16,7 milliarder kroner blive delt 
ud fra en pulje som er uafhængig af den førstnævnte.
</p><p class=" bl-elem">
»Et rekordbeløb vil blive fordelt med et nyt fokus på solidaritet. 
Derfor vil en større portion end nogensinde gå til deltagere i Europa 
League, til deltagere i kvalifikationsturneringer og til klubber i små 
ligaer«, lyder det videre i pressemeddelelsen.
</p>	
</div>

</div></body></html>
