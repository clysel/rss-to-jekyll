---
layout:     post
title: 	    "Londons taxaer er truet af nye apps og nettjenester"
post_author:	    
post_date:	    Fri, 13 Mar 2015 23:05:35 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2582686/londons-taxaer-er-truet-af-nye-apps-og-nettjenester/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Anthony Whiteford, der har kørt taxa i London siden 1989, er ikke i tvivl, når 
han skal vurdere fremtiden for sit erhverv: »Vi er færdige«, siger han. 
</p><p>
Byens ikoniske ’black cabs’, der dog ikke nødvendigvis er sorte, er under 
hårdt pres fra nye apps og nettjenester, hvor man kan hyre private bilejere 
til kørsel, især den omstridte Uber, og får til september endnu en 
konkurrent med lanceringen af Tube, hvor det i weekender er muligt at 
bestille en vogn døgnet rundt. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg har været taxachauffør i 25 år, men jeg tror ikke, jeg kan fortsætte ret 
meget længere endnu
</p>
<p class="sender">
Anthony Whiteford 
</p>
</blockquote>
</div><p>
Londons taxachauffører vil også blive mødt med et krav om at købe nye og 
mindre forurenende vogne i 2018, hvis Boris Johnsons forslag om en zone med 
ultralav emission bliver vedtaget, og borgmesteren har desuden planer om at 
indføre et loft på 10 år for taxaers alder i september 2020.</p><p>
Anthony Whiteford fortæller, hvordan konkurrencen er blevet hårdere og 
hårdere, siden han bestod ’Knowledge’, den obligatoriske prøve, 
taxachauffører skal op til for at sikre, at de har et indgående kendskab til 
Londons gader og vartegn. 
</p><p>
»Da jeg startede, var der ingen Heathrow Express. Man kunne få tre ture til og 
fra lufthavnen på en uge, men nu kan det være tre om året. Der var ingen 
minicab-licens (’minicabs’ er private hyrevogne, der kun kan forudbestilles, 
mens black cabs kan prajes på gaden, red.). Og nu har teknologien 
overtaget«, fortæller Whiteford, mens han sidder og venter i kø på en 
taxaholdeplads. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2582568/london-saelgerne-holder-vejret-til-efter-valget/">London: Sælgerne holder vejret 
til efter valget </a></p><p>
»Gps’erne er ved at blive rigtig gode. De er ikke helt gode nok endnu, men 
hvis man om fem år bare skal fortælle sin gps, hvor man vil hen, og ikke 
behøver taste destinationen ind, er ’Knowledge’-prøven unødvendig«. 
</p><p>
Han rykker et par centimeter længere frem i køen. »Jeg har været taxachauffør 
i 25 år, men jeg tror ikke, jeg kan fortsætte ret meget længere endnu«. 
</p><h3>
67.000 minicab-chauffører 
</h3><p>
Da han begyndte at arbejde, var der 15.600 black cabs på Londons gader ifølge 
det britiske transportministerium. I 2013 var der 22.200, og det var oven i 
købet første gang siden 2001, at der var et fald i antallet af taxaer. 
</p><p>
Stigningen i konkurrencen har været voldsom. I 2013 var der ifølge Transport 
for London næsten 67.000 minicab-chauffører med licens, en stigning fra 
48.200 i 2008, hvor det første licensprogram for private hyrevogne blev 
gennemført. 
</p><p>
Ifølge taxachaufførerne er det Uber, der presser dem ud af markedet. Uber er 
en app, hvor man kan finde, bestille og betale for privat kørsel. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2582016/hoeje-boligpriser-i-koebenhavn-saa-skulle-du-bare-se-new-york-stockholm-og-oslo/">Høje boligpriser i København? 
Så skulle du bare se New York, Stockholm og Oslo</a></p><p>
Uber topper nu listen over de mest downloadede rejse-apps ifølge App Annie, 
der analyserer markedet for mobil-apps. Siden begyndelsen af 2015 har Uber 
konsekvent ligget på top-100 over alle britiske apps – og ofte på top-50. 
</p><p>
Uber har nu overhalet andre taxa/minicab-apps som Hailo – der er lavet af 
taxachauffører, men nu også omfatter private hyrevogne (minicabs), hvilket 
ifølge mange taxachauffører er forræderi – samt Addison Lee, GetTaxi og 
Kabbee. 
</p><p>
Taxachaufførerne mener, at Ubers brug af gps til at beregne prisen strider mod 
reglerne om, at private hyrevogne ikke må bruge taxameter. 
</p><p>
Det er ikke bare apps som Uber, der udgør en trussel. Citymapper og Tube Map 
har gjort det meget nemmere at navigere i Londons transportforbindelser ved 
at beregne transporttiden og de bedste ruter. 
</p><h3>
Kritikere: Black cabs er for dyre 
</h3><p>
Kritikere af de traditionelle black cabs peger på, at de er for dyre – de er 
blandt de dyreste taxaer i verden og over dobbelt så dyre at køre i som 
licenserede taxaer andre steder i Storbritannien, vurderes det. 
</p><p>
De mener også, at de nye minicab-apps og kørselstjenester skaber en sund 
konkurrence. Et 5-årigt pres på lønningerne har også gjort taxakørsel til en 
luksus for mange mennesker. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2519680/transportministeren-synes-at-uber-koersel-ser-ulovligt-ud/">Transportministeren synes, at 
Uber-kørsel ser ulovligt ud</a></p><p>
Men ifølge Mark White fra London Cab Drivers Club er det regulering, ikke 
teknologi, der er det helt store problem. Han mener, at Boris Johnson og 
Transport for London bør gøre mere for at forhindre minicab-chauffører med 
og uden licens i at falbyde kørsel. »Man kan ikke opholde sig i West End 
uden at blive antastet«, siger han. 
</p><p>
Minicabs er billigere, fordi de har lavere standard og chaufførerne mindre 
uddannelse, argumenterer han. Til gengæld for, at de licenserede 
taxachauffører skal acceptere strengere betingelser, bør sektoren være 
ordentligt reguleret. 
</p><p>
Antallet af black cabs er faldet før. Men nu, siger han, er tiden ved at løbe 
fra dem: »Boris bliver den politiker, der tager livet af Londons black 
cabs«. 
</p><p><i class=" bl-elem">Oversættelse: Helle Albeck</i></p><p class=" bl-elem"><i class=" bl-elem">Med licens fra Financial Times</i></p>	
</div>
</div></body></html>
