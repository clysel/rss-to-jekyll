---
layout:     post
title: 	    "Presset økonomi gør Danmarks symfoniorkestre for små"
post_author:	    
post_date:	    Fri, 27 Mar 2015 10:02:03 +0100
post_site:	    politiken.dk 
post_link:	    http://politiken.dk/kultur/musik/ECE2603221/presset-oekonomi-goer-danmarks-symfoniorkestre-for-smaa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Landets symfoniorkestre er ikke længere store nok til at opføre Carls Nielsens 
femte symfoni eller Mahlers niende, der kræver orkestre på over 70 musikere. 
</p><p>
Odense Symfoniorkester, Sønderjyllands Symfoniorkester, Copenhagen Phil og 
Aarhus Symfoniorkester er alle lettere amputerede, fordi de på grund af 
forringet økonomi ikke har råd til at besætte alle positioner. Kun Aalborg 
Symfoniorkester har sine faste 65 musikere i behold. Endnu. 
</p><p>
For det gælder for dem alle, at budgetterne fra Kulturministeriet og kommuner 
generelt mindskes en smule år for år, mens lønudgifterne løbende stiger. 
</p><p>
»Vi har mistet op mod tyve musikerstillinger i de sidste 10 år fordelt på de 
fem orkestre. Nogle er næsten ikke påvirket, men andre har mange stillinger 
stående åbne«, fortæller musikchef for Odense Symfoniorkester Finn 
Schumacker på vegne af Landsdelsorkesterforeningen. 
</p><p>
Hans eget orkester er kun mærket i mindre grad med kun en enkelt ubesat 
musikerstilling. Alligevel kan han mærke forandringen, som han kalder »en 
lang glidebane«. 
</p><div class="art-fakta article-box">
<h4 class="">
Finansiering for 2014:</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Odense Symfoniorkester: 57,7 mio. kr. - har skåret en musikerstilling</li><li>Copenhagen Phil: 53,9 mio. kr. – har skåret fem musikerstillinger</li><li>Aalborg Symfoniorkester: 53,7 mio. kr. – har ikke skåret i musikerstillinger</li><li>Sønderjyllands Symfoniorkester: 49, 4 mio. kr. - har skåret syv 
musikerstillinger</li><li class=" bl-elem">Aarhus Symfoniorkester: 49 mio. kr. – har skåret fire musikerstillinger</li></ul></div>
</div><p>
»Vi tænker jo repertoiret efter den besætning, vi har, og færre musikere går 
ud over mangfoldigheden i vores koncertprogrammer. Det er imod vores 
interesse, og samtidig vil vi gerne vi eksperimentere. Men det er svært at 
frigøre ressourcer til satsninger«, oplever han. </p><h3>
Får ikke støtte nok til støtte 
</h3><p>
I Sønderjyllands Symfoniorkester havde man 65 musikere i 2007. I dag har man 
58. 
</p><p>
»Det giver udfordringer. Carl Nielsen kræver jo samme besætning i dag som i 
2007, så det kræver, at vi hyrer assistenter«, forklarer Nikolaj Andersen, 
der er konstitueret orkesterchef. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/musik/ECE2567460/dansk-orkesterchef-fyret-efter-stort-underskud/">Dansk orkesterchef fyret efter 
stort underskud </a></p><p>
Men ikke nok med det. For rent faktisk står der i <a href="https://www.retsinformation.dk/forms/r0710.aspx?id=158921" target="_blank">musikstøttelovens 
kapitel 3</a>, at landsdelsorkestrene kun kan få støtte, hvis de netop kan 
»afholde orkesterkoncerter omfattende et alsidigt repertoire«. Og videre i 
stykke 2 ekspliciteres det, at orkestrene skal have »en sådan størrelse og 
sammensætning, at grundlaget for fremførelse af det i 1) nævnte repertoire 
på kunstnerisk forsvarlig måde er til stede«. Kort sagt er orkestrene de 
facto ikke berettigede til statsstøtte, fordi de ikke får støtte nok. 
</p><p>
Fra Copenhagen Phil chef Uffe Savery lyder det da også, at »det er 
grundlæggende forkert, at der ikke er bevilling til den lønsum, der nu 
engang er«. 
</p><p>
»Vi er pressede på musikerlønninger, og det er en stressfaktor. Orkestret 
bliver også slidt ned, for når man mindsker en strygergruppe, så sker der 
noget rent klangligt, der gør, at det kommer ud af balance. De 
tilbageværende begynder at spille ekstra meget hver især for at fylde ud, så 
de får længerevarende skader med skuldre, og jeg ved ikke hvad. På sin vis 
kan det ikke svare sig at spare, for det slider meget«. 
</p><p>
Sidste år formåede Copenhagen Phil at vende et budgetteret underskud til et 
lille overskud på 230.000 kroner. Et beløb, der ville være væk, hvis blot én 
musiker var blevet langtidssygemeldt, påpeger Uffe Savery. 
</p><p><b class="ext-link">LÆS ANMELDELSE</b><a class="embeddedlink" href="http://politiken.dk/kultur/musik/koncertanmeldelser/ECE2567793/copenhagen-phil-byggede-bro-fra-folkeligt-til-fint/">Copenhagen Phil byggede bro 
fra folkeligt til fint</a></p><h3>
Forstærkning stemt ned 
</h3><p>
I Aarhus står det også grelt til. Her har man siden 2007 måtte skære ned med 
seks stillinger – fire musikere og to fra administrationen. Og sammenlignet 
med landets fire andre symfoniorkestre har man i Aarhus fået det mindste 
tilskud i en lang årrække. Det så ellers ud til at trængslerne var forbi, da 
Aarhus Byråd 29. august 2013 vedtog en principbeslutning om, at Aarhus 
Symfoniorkester skulle udvide til 96 musikere over en årrække. Men til 
orkestrets store skuffelse blev der ikke tilført flere midler under årets 
budgetforhandlinger. 
</p><p>
»Vi sakker bagud nu«, siger musikchefen for Aarhus Symfoniorkester Palle 
Kjeldgaard. 
</p><p>
»Jeg må omorganisere administrationen, så vi får kræfter til at søge flere 
fondsmidler. Men det er ikke let, for der er et pænt kapløb om fondene – 
ikke mindst her op til, at Aarhus skal være kulturby i 2017«. 
</p><p>
Og netop sammenfaldet med det forestående kulturhovedstadsår og nedskæringerne 
falder musikchefen for brystet. 
</p><p>
»For der er en forventning om, at vi laver noget ekstravagant i 2017. Altså, 
vi leverer gode koncerter på højt niveau, men den økonomiske udfordring har 
aldrig været større. Den der konstante udvikling siden 2001 er uden 
sidestykke i danske symfoniorkestres historie, så vidt jeg ved«. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2478972/musikredaktoeren-aflivning-af-orkester-er-en-ubetinget-forarmelse/">Musikredaktøren: Aflivning af 
orkester er en ubetinget forarmelse</a></p>	
</div>
</div></body></html>
