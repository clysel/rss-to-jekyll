---
layout:     post
title: 	    "Norsk stjerneforfatter om sin nye bog: »Projektet kan koste halsen min«"
post_author:	    
post_date:	    Fri, 17 Apr 2015 21:44:46 +0200
post_site:	    politiken.dk 
post_link:	    http://politiken.dk/kultur/boger/ECE2632982/norsk-stjerneforfatter-om-sin-nye-bog-projektet-kan-koste-halsen-min/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er stuvende fyldt på trappen ned til scenen, hvor Tomas Espedal gør klar 
til at indvie de mange fremmødte i sidst nyeste bogprojekt. 
</p><p>
Rundt om trappen og andre tænkelige steder forsøger folk at tilkæmpe sig bare 
det mindste udsyn. For en nordmand er i hovedstaden. Det er fredagsslik for 
litteraturnørder. 
</p><p>
Den norske forfatterstjerne har taget turen fra Bergen til København og 
Politikens Boghal for at læse op. Med sig i bagagen har han en helt særlig 
litterær godtepose til københavnerne. 
</p><p>
Og det var faktisk her i byen, det hele startede, forklarer Espedal før 
oplæsningen. »Jeg tog til København som studerende og gik rundt i disse 
gader og drømte om at blive forfatter«, siger han. 
</p><h3>
Et halsbrækkende projekt 
</h3><p>
Nu er Espedal forfatter og klar med en smagsprøve på den bog, som han udgiver 
på norsk efter alt at dømme i slutningen af året. Bergenseren har besluttet 
sig for at skrive en slags dagbog over hele året, hvor han hver eneste dag 
sætter sig til tasterne og til sidst udgiver de samlede tekster under den 
oplagte titel 'Året'. 
</p><p>
»Projektet kan koste halsen min«, siger han til forsamlingen i Politikens 
Boghal på syngende norsk. Der bliver for eksempel ikke tid til sygdom 
undervejs. Hver dag skal der skrives, i varierende længde selvfølgelig, 
fortæller Espedal, der er kendt for værker som 'Gå eller kunsten at leve et 
vildt og poetisk liv' og 'Mod kunsten'. Begge bøger blev nomineret til 
Nordisk Råds Litteraturpris. 
</p><p><b class="ext-link">KOMMENTAR</b><a class="embeddedlink" href="http://politiken.dk/kultur/boger/skonlitteratur_boger/ECE2121165/hvorfor-er-norsk-litteratur-saa-spaendende-i-disse-aar/">Hvorfor er norsk litteratur så 
spændende i disse år?</a></p><p>
»Hvad var det, jeg hørte i nyhederne i dag. Jeg hørte det næsten ikke«, 
nærmest spytter han ind i mikrofonen, da han tager fat på oplæsningen af det 
nye værk. Publikum hører om kaffeduften, som blomstrer. De hører om den gode 
kaffesmag, men også om flygtninge, der drukner og farens død. 
</p><p>
Folk er salige, nogle læner hovedet mod armen. Enkelte lukker øjnene, mens 
Espedal læser op fra sin første oktoberdag i 2014, der udgør første dag i 
bogprojektet. 'Onsdag den første oktober' udgives ekstraordinært af det 
danske forlag Virkelig i dag som en smagsprøve på det store værk, der kommer 
senere på året i Norge. 
</p><h3>
Det store og de små ting 
</h3><p>
27-årige Sara Katarina Jensen har ikke rigtigt fordybet sig i Espedals 
forfatterskab. Men hun er vild med nordiske kæmper som Knut Hamsun og Karl 
Ove Knausgård. Derfor er hun mødt op i dag, og derfor bliver Espedal med al 
sandsynlighed den næste i rækken, hun kaster sig over. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/foto_929258x.jpg" alt="" border="0"/><span class="caption"><span class="f-img-caption">Espedal. 
</span>Den norske forfatter er kendt for at skrive om sig selv og livet i byen Bergen, der ligger på Norges vestkyst.</span></span></p><p>
»Jeg kan rigtigt godt lide den måde, han beskriver store essentielle ting, som 
farens død og livet generelt, sammen med lyden af en kaffemaskine«, 
fortæller Sara Katarina Jensen, der læser til folkeskolelærer. 
</p><p>
Espedal vil finde ud af, »hvad der gør april til april og mig til mig«, som 
han formulerer det til de fremmødte. Men det hele er stadig meget præmaturt. 
</p><p>
»Det eneste, jeg ved nu, er, at det er rent galskab«, siger han. 
</p><h3>
Ikke bare det nære 
</h3><p>
Forfatteren læser også op om den 7. januar, hvor han skriver om, at han hører 
om angrebet på satiremagassinet Charlie Hebdo i Paris. 
</p><p>
Nicolas Jespersen på 36 år »holder« meget af den måde, den norske forfatter 
blander det private og personlige ind i romanerne. 
</p><p>
»Kombinationen af prosaen og de små poetiske øjeblikke, men det er ikke bare 
det nære, der er godt. Det handler jo om, at han er en virkelig dygtig 
forfatter med meget på hjerte«, siger han med flere Espedal-værker i 
hænderne. 
</p><p>
Nu glæder han sig til at få indblik i et helt år af Espedals liv. Som en stor 
del af de fremmødte har han været hurtigt henne og gribe et af de kun 300 
eksemplarer, som Forlaget Virkelig har trykt af 'Onsdag den første oktober'. 
</p><p class=" bl-elem">
»Det er godt nok et stort projekt, men hvis jeg kender ham ret, så bliver der 
også dage, hvor han kun skriver enkelte linjer«, siger Nicolas Jespersen. 
</p>	
</div>

</div></body></html>
