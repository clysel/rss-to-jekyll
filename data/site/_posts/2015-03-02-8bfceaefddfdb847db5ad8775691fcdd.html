---
layout:     post
title: 	    "Norsk tunnelboremaskine gået i stå 3 km inde i fjeldet"
post_author:	    Ulrik Andersen
post_date:	    Mon, 02 Mar 2015 11:53:50 +0000
post_site:	    ing.dk 
post_link:	    http://ing.dk/artikel/norsk-tunnelboremaskine-gaaet-i-staa-3-km-inde-i-fjeldet-174482
---
<html><body><div><section class="body"><p>Den norske tunnelboremaskine Jern-Erna er tilsyneladende ikke så holdbar, som navnet antyder. I hvert fald er maskinens hovedleje så beskadiget, at det skal udskiftes, efter maskinen har boret knap halvdelen af en 7,5 km lang tunnel til vandkraftværket Nedre Røssåga. Det skriver hjemmesiden <a href="http://www.bygg.no/article/1228018">Byggeindustrien</a>.</p>
			<p>»I slutningen af sidste uge, fik vi indikationer på, at borekronens hovedleje begyndte at blive beskadiget. Så i stedet for gå helt til grænsen og bore videre, besluttede vi i fællesskab at soppe boringen og udskifte delen, før vi risikerede et havari. Et havari ville kunne medføre følgeskader, og det er noget, som vi selvfølgelig vil undgå,« forklarer viceadministrerende direktør Dag Rindal Brox fra entreprenøren LNS til hjemmesiden.</p>
			<p><figure class="plugin right zoomable"><img data-original-image="http://ing.dk/sites/ing/files/Oppstart-Jern-Erna-2_reference.jpg" src="http://ing.dk/sites/ing/files/styles/w1120_media_right/public/Oppstart-Jern-Erna-2_reference.jpg?itok=P9S1VvwW" alt=""/><figcaption> I januar 2014 gik entreprenøren LNS i gang med at bore den første tunnel i Norge i 22 år. Normalt sprænges tunneller i Norge, men der er stigende interesse for borede tunneller - blandt andet fordi det giver mindre materiale, der skal deponeres. I sidste uge blev Jern-Erna, som TBM'en er blevet døbt, imidlertid sat i stå, fordi der var indikationer på, at borehovedets hovedleje var blevet alvorligt beskadiget. <cite>Foto: LNS</cite></figcaption></figure></p>
			
			<p>Maskinen er leveret af det amerikanske firma Robbins, som allerede er gået i gang med at fragte et nyt hovedleje op fra firmaet tyske afdeling.</p>
			<p>Men selv firmaet har en reservedel klar, kommer udskiftningen alligevel til at tage 4-6 måneder. For at komme ind til maskinen, er entreprenøren LNS nemlig nødt til at sprænge sig ned oppefra.</p>
			<p>Skakten skal sprænges lidt bag borehovedet, så borehovedet kan trækkes lidt tilbage. Derefter skal borehovedet afmonteres og det nuværende hovedleje skal løftes op og ud af tunnellen. Derefter skal det nye hovedleje, der vejer 21 ton, monteres og borehovedet påmonteres.</p>
			<p>Det er stort set den samme procedure, som man er i gang med i Seattle, hvor verdens største tunnelboremaskine, Big Bertha, også skal have skiftet hovedlejet.</p>
			
			<p>Ifølge Sindre Log fra Robbins opstår der hvert år alvorlige fejl på hovedlejet i omtrent 1 procent, af de maskiner, som de har i drift.</p>
			<p>Statkraft, der er bygherre på projektet, har tidligere meldt ud, at de gerne vil bruge TBM-teknologi på flere projekter i stedet for at sprrænge tunneller, som det er normalt i Norge.</p>
			<p>»TBM er et vigtigt tema for Statkraft, og den norske vandkraftindustri har flere projekter på vej, hvor TBM kan passe ind. Vi vil have de bedste og mest rationelle projekter, og vil gerne bruge TBM’en fra Røssåga til andre projekter, hvor det viser sig hensigtsmæssigt,« forklarerede Statkrafts leder af anlægsprojekter, Ivar Brynhillsvoll, i 2013 til <a href="http://www.bygg.no/article/117018">Byggeindustrien</a>.</p>
			<p>Om uheldet kommer til at påvirke bygherrenes begejstring for tunnelboremaskiner er endnu uvist.</p>
		</section></div></body></html>
