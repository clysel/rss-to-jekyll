---
layout:     post
title: 	    "Test: Fire ud af otte klapvogne indeholder skadelige stoffer"
post_author:	    
post_date:	    Tue, 17 Mar 2015 08:05:16 +0100
post_site:	    politiken.dk 
post_link:	    http://politiken.dk/forbrugogliv/forbrug/ECE2585898/test-fire-ud-af-otte-klapvogne-indeholder-skadelige-stoffer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I fire ud af otte klapvogne er der fundet en række kemiske stoffer, som er 
potentielt sundhedsskadelige for børn. 
</p><p>
Det viser en test fra Forbrugerrådet Tænk Kemi, som har testet stoffet i 
klapvognene samt selerne, bøjlen foran, kalechen og håndtaget. 
</p><p>
»Det er problematiske stoffer, og de bør ikke være i børnenes klapvogne«, 
siger Stine Müller, som er testansvarlig. 
</p><p><b class="ext-link">PRISTJEK </b><a class="embeddedlink" href="http://politiken.dk/forbrugogliv/test/ECE969940/pristjek-vinderklapvogn-er-billigst-i-tyskland/">Vinderklapvogn er billigst i Tyskland</a></p><p>
De fundne kemikalier såsom den fosforholdige flammehæmmer og plastblødgører, 
TCPP, samt chlorparaffiner mistænkes for at være enten hormonforstyrrende 
eller kræftfremkaldende. 
</p><p>
I og med at børnene risikerer at møde disse stoffer, samt stoffer med 
tilsvarende effekter, i en lang række andre produkter som for eksempel i 
bæreseler, autostole, plejeprodukter og tøj kan den samlede udsættelse blive 
bekymrende høj, vurderer Forbrugerrådet Tænk Kemi. 
</p><p>
»Når børnene bliver udsat for flere forskellige stoffer og fra mange 
produkter, så er der en risiko for at det samlet set vil kunne udgøre en 
sundhedsfare«, siger testansvarlig Stine Müller. 
</p><h3>
Kun en klapvogn helt uden kemi 
</h3><p>
Blot en af de 8 testede klapvogne klarer frisag. Det er Stokke-klapvognen. 
</p><p>
»Den kan ikke mindre end de andre, så den viser, at det kan lade sig gøre at 
producere en klapvogn uden skadelig kemi«, siger Stine Müller. 
</p><p>
Klapvognene af mærket Concord Wanderer, Chicco Urban og Silver Cross Pioneers 
klarer sig dårligst i kemitesten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2387029/danske-boern-koster-en-million-kroner-i-gennemsnit/">Danske børn 'koster' en 
million kroner i gennemsnit</a></p><p>
I Chicco Urban er der fundet TCPP i materialet, der sidder omkring barnesædet. 
Samme stof er fundet i Silver Cross Pioneers' håndtag. 
</p><p>
Stoffet er ikke forbudt i børneudstyr som klapvogne, men er for nyligt blevet 
forbudt i legetøj. TCPP kan nemlig skade forplantningsevnen og er mistænkt 
for at kunne give kræft, oplyser Forbrugerrådet Tænk Kemi. 
</p><p>
Derfor bør producenter af klapvogne holde igen med brugen af disse stoffer, 
mener organisationen. 
</p><p class=" bl-elem">
Forbrugerrådet Tænk Kemi er et nyt projekt under Forbrugerrådet Tænk, der 
bliver lanceret i dag, som »Forbrugernes kemivagthund og en uafhængig stemme 
i debatten om problematiske kemikalier i produkter«. 
</p>	
</div>
</div></body></html>
