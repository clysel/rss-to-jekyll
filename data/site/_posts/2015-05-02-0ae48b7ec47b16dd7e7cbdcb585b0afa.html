---
layout:     post
title: 	    "Kongeetape koster Fuglsang chancen for en topplacering"
post_author:	    
post_date:	    Sat, 02 May 2015 18:58:59 +0200
post_site:	    politiken.dk 
post_link:	    http://politiken.dk/sport/cykling/ECE2652305/kongeetape-koster-fuglsang-chancen-for-en-topplacering/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Mens sidste års nr. 3 i Tour de France, franskmanden Thibaut Pinot (FDJ), kunne juble over sin første sejr i næsten tre år, russeren Ilnur Zakarin (Katusha) markerede sig som en overraskende ny indehaver af førertrøjen og seriøs podiekandidat, og den britiske stjerne Chris Froome (Team Sky) tog afsæt til sin tredje samlede triumf, medførte kongeetapen i Tour de Romandie en gedigen skuffelse for det danske bud på en topplacering i WorldTour-løbet, Jakob Fuglsang (Astana).</p><p>Den 30-årige dansker formåede på de 162 km fra Fribourg til Champex-Lac ikke at følge de bedste, da den afsluttende 14 km lange klatretur op mod målet i 1.493 meters højde medldte sig.</p><p>Fuglsang nåede til vejs ende som nr. 21 med et minus på 2.26 minutter til Pionot, og dermed er danskeren selv med en stærk indsats på morgendagens 17,3 km enkeltstart i Lausanne, der sætter punktum for de seks dages strabadser på de schweiziske landeveje, uden chance for at kæmpe sig op blandt de 10 bedste.</p><h3>Froome er 14 sekunder efter på tredjepladsen</h3><p>Fuglsang, der sidste år sluttede på syvendepladsen i Tour de Romandie, rykkede ned som nr. 18 i klassementet 2.37 minutter efter Zakarin, og efter den anselige spredning, som styrkeprøven med de fire stigninger i 1. kategori på den kolde, regnfulde dag medførte, ser top-10 nu således ud:</p><p>1.Zakarin. 2. Pinot 6 sekunder, 3. Froome 14, 4. Simon Spilak (Katusha) 19, 5. Nairo Quintana (Movistar) 54, 6. Rigoberto Uran (Etixx-Quick Step), 1.01 minut,. 7. Simon Yates (Orica-GreenEdge) samme tid, 8. Vincenzo Nibali (Astana) 1.04, 9. Michele Scarponi (Astana) samme tid,. 10. Yuri Trofimov (Katusha) 1.06.</p><p>Ilnur Zakarin, der i dag kæmpede sig til mål syv seklunder efter Pinot og 13 foran en kvintet bestående af franskmanden Romain Bardet (Ag2r-La Mondiale), Quintana, Spilak, polakken Rafal Majka (Tinkoff-Saxo) og Froome, er den store, ubekendte faktor, når kampen om den ultimative hæder i morgen går ind i den afgørende fase.</p><p>Den 25-årige russer kører sin første sæson på højeste internationale niveau efter hidtil at have optrådt for det russiske 2. divisionshold RusVelo, og han gjorde sig bemærket allerede i Baskerlandet Rundt, da han sluttede på en samlet niendeplads.</p><p>Zakarin blev i 2013 national mester i enkeltstart, men at han skulle kunne forsvare det forspring, han har til Chris Froome i den aktuelle kappestrid, forekommer usandsynligt.</p><h3>Pinots soloangreb gav udbytte</h3><p>Briten, der for to år siden førte Tour de Romandie fra start til mål, slog i 2014 først til på den afsluttende enkeltstart, da han stødte Simon Spilak fra tronen.</p><p>På det sidste bjerg i dag, lagde Froome forsigtigt ud og indledte færden op mod mål i sit eget tempo. Langsomt avancerede han imidlertid, og mod slutningen var det ham, der førte an i jagten på Pinot og Zakarin uden dog at kunne hente dem.</p><p>Pinot greb ud efter lykken, da der manglede knap fem km, og ingen af de øvrige i den lille frontgruppe havde tilsyneladende lyst eller evne til at svare igen. </p><p>Zakartn, der hele vejen op havde vist offensive tendenser, gik omsider efter, mens den 23-årige franskmands forcering indebar, at Nibali, Uran og Scarponi uventet måtte opgive at følge med Froome og Co.</p><p>Pinot viste på intet tidspunkt svaghedstegn, og han formåede at holde et konstant, højt tempo, som indbragte ham den første gevinst, siden han i 2013 ligeledes på schweizisk grund – i gårsdagens målby Porrentruy – hjemførte karrierens hidtil fornemste triumf på 8. etape i Tour de France.</p><h3>Jesper Hansen bedst af Tinkoff-Saxos danskere</h3><p>Tinkoff-Saxos polskeTour de France-bjergkonge Rafal Majka fulgte fint med i Froome-gruppen, men var ikke i stand til at foretage noget overrumplende.</p><p>Han ligger nu sammenlagt på 11.pladsen 1.09 minut bagude, og det ændres der nok ikke væsentligt på i den sidste styrkeprøve.</p><p>Af det russiske mandskabs danskere klarede Jesper Hansen sig bedst, da han kom i mål som nr. 26 med et minus på 3.42 minutter til Pinot. Chris Anker Sørensen og Christopher Juul-Jensen fulgtes ad som nr. 51 og 52 og satte 10.37 minutter til.</p><p class=" bl-elem">Den schweiziske indehaver af førertrøjen Michael Albasini (Orica-GreenEdge) havde udspillet sin rolle, og han nåede til mål i en større gruppe 22.30 minutter efter Thibaut Pinot.</p>	
</div>

</div></body></html>
