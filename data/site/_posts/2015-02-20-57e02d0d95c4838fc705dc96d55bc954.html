---
layout:     post
title: 	    "Forfatteren bag 'Hjertesorg' kommer med for mange dårlige vitser"
post_author:	    
post_date:	    Fri, 20 Feb 2015 15:09:52 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2555346/forfatteren-bag-hjertesorg-kommer-med-for-mange-daarlige-vitser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Øst for Suez. En rejse med Mærsk – og gennem livet</h4>
<h5>
Kristen Bjørnkjær</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div><p>
People?sPress, 339 sider, 299,95 kroner. Har du Pluskort, får du 15 procent 
rabat på lagerførte bøger i Boghallen eller fri levering hos Saxo.com. Læs 
mere på politiken.dk/plus.
</p></div>
</div><p>
Lyrikeren Kristen Bjørnkjær – ham med bestselleren ’Kærestesorg’ (1976) – 
skrev i sin avis Information, at fristaden Christiania var lige så lukket 
over for pressen som Mærsk. 
</p><p>
Vips blev han budt ind bag de tonede ruder i ørkenfortet ved Langelinie, og 
hans artikel om firmaet medførte en ny invitation med tilbud om en rejse på 
et af rederiets skibe. Frit valg, alt betalt, ingen forpligtelser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2545876/6-hjerter-rejselitteraturs-klassiker-fra-70erne-inspirerer-stadigvaek/">6 hjerter: 
Rejselitteraturs-klassiker fra 70'erne inspirerer stadigvæk</a></p><p>
Efter en prøvetur Gdansk-Aarhus var Bjørnkjær <i>hooked</i>, og 
så gik turen med fly til Singapore og herfra nordpå med containerskibet 
’Edith Mærsk’. 
</p><p>
Bogen skildrer rejsen ad den gamle handelsrute over Det Kinesiske Hav fra det 
rene Singapore via luksusåbenbaringen Hongkong og kæmpehavne i Sydkorea og 
Kina til det rige Shanghai, hvor han afmønstrer og tager flyet tilbaws igen. 
</p><h3>
Venligt indfølende 
</h3><p>
Undervejs skitseres mandskabet: kaptajn Jogvan, »et færøsk klippestykke« af ro 
og autoritet, den danseglade overstyrmand, skibskokken med sit 
dansk-asiatiske fusionskøkken og samlingen af indisk-filippinsk-kinesiske 
maskinfolk, stevedorer og lodser, der fremviser deres digitale fotoalbum af 
familien. 
</p><p>
Det er venligt indfølende, men desværre ikke ret perspektivrigt. Det samme 
gælder indlagte erindringsafsnit fra forfatterens ’analoge’ jyske 
barndomsmiljøer, soldatertid og rejser. Bedst er glimtene fra 70’ernes 
ungdomsoprør og Informations redaktion. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2543387/olga-ravn-slipper-raseriet-loes-med-et-besaettende-sprogligt-overskud/">Olga Ravn slipper raseriet løs 
med et besættende sprogligt overskud</a></p><p>
Mere interessant er skildringen af selve det megagigantiske skib: 75 m højt i 
20 etager og over 400 m langt, så man ifølge vittige hunde bør have madpakke 
med, hvis man begiver sig fra den ene ende til den anden. Og skildringen af 
det standardiserede containersystem: 15.000 containere med alle slags varer 
tætpakket i 23 lastrum som »et legoland i overstørrelse« – og som symbol på 
globaliseringen. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Den stikker unægtelig ikke så dybt som kæmpeskibet</p>

</blockquote>
</div><p>
Mest interessant er skitsen af rederiet med 120.000 ansatte i 130 lande, heraf 
30.000 i Danmark. Bjørnkjær ser fordomsfrit om bag medarbejdernes 
»høfligt-servile overflade« til firmaets virksomhedskultur med høj 
personale-, sikkerheds- og sågar kulturpolitik. Hans medbragte 
gymnasiekammerat Ole, nu økonomiprofessor, udlægger rederiets betydning for 
dansk samfundsøkonomi, og der er muntre anekdoter om den barske, 
nålestribede overgud: nu afdøde <i class=" bl-elem">hr. Møller.</i></p><h3>
Hyggelig og u(selv)højtidelig bog 
</h3><p>
Vor udsendte ender med at blæse på venstreorienterede venners meninger og 
erklære sig for markedsøkonomi og stilfærdig materialisme. Han ser – uden 
malice – basale ligheder mellem den målrettede drift i Mærsk og i det nye, 
kapitalistiske Kina. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2547282/franskmand-skriver-usentimentalt-om-opvaekst-i-indskraenkethedens-andegaard/">Franskmand skriver 
usentimentalt om opvækst i indskrænkethedens andegård</a></p><p>
Alt i alt: en hyggelig og u(selv)højtidelig bog, men den stikker unægtelig 
ikke så dybt som kæmpeskibet. Fremstillingen synes for bundet af de daglige 
noter på pc’en i agterkahytten, og elskværdighedens bagside er, at for meget 
fremstår henkastet – med pletvis tomgang, ligegyldige hotelmåltider, 
irrelevante digressioner og dårlige vitser fra Christiansborg, lovlig meget 
slapt sprog, upræcise navne- og tidsangivelser. 
</p><p class=" bl-elem">
Oprigtigt talt, hvis jeg må drille Kristen Bjørnkjær lidt: gid han havde sagt 
tak for sidst <i>også</i> ved at stramme bogen op – ud fra Mærsks kloge 
motto ’Rettidig omhu’. 
</p>	
</div>
</div></body></html>
