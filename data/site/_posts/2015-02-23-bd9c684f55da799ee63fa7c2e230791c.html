---
layout:     post
title: 	    "Klimaskeptisk forsker skjulte millionstøtte fra olieindustrien"
post_author:	    Magnus Boye
post_date:	    Mon, 23 Feb 2015 10:43:25 +0000
post_site:	    ing.dk 
post_link:	    http://ing.dk/artikel/klimaskeptisk-forsker-skjulte-millionstoette-fra-olieindustrien-174312
---
<html><body><div><section class="body"><p>Han har vidnet for den amerikanske kongres og været fast inventar i klimaskeptiske debatter i USA. Wei-Hock Soon, kaldet Willie Soon, har i de senere år været en grundstøtte for politikere, der mener, at der er videnskablig strid om kilden til global opvarmning. Nu viser nye dokumenter, at forskeren har skjult støtte fra olieindustrien på flere millioner kroner.</p>
			<p>Willie Soon har ifølge dokumenterne modtaget 1,2 millioner dollars - omkring otte millioner kroner – fra industrien, der udvinder fossile brændstoffer. Men det har forskeren undladt at nævne i en række videnskabelige artikler, skriver <a href="http://www.nytimes.com/2015/02/22/us/ties-to-corporate-cash-for-climate-change-researcher-Wei-Hock-Soon.html?ref=science&amp;_r=1">New York Times</a>.</p>
			<p>I mindst 11 artikler skrevet siden 2008 forsømmer forskeren at nævne, hvem der har støttet arbejdet. I otte tilfælde er det et brud på de etiske retningslinjer, der er udstukket af de videnskabelige tidsskrifter. I artiklerne argumenterer Willie Soon blandt andet for, at den globale opvarmning ikke er menneskeskabt, men derimod et resultat af variationer i Solens energi.</p>
			<h2>Artikler blev leveret mod betaling</h2>
			<p>De belastende <a href="http://www.nytimes.com/interactive/2015/02/21/science/document-climate.html">dokumenter</a> er offentliggjort af Greenpeace, og de dokumenterer blandt andet korrespondancer mellem Willie Soon og hans støtter. Her beskriver forskeren selv flere af sine artikler som 'projektleverancer', der kan udføres med støttemidlerne. Samme benævnelse bruges om det vidneudsagn Willie Sook gav til den amerikanske kongres.</p>
			<p>Det er ikke første gang, at Willie Soon er i vælten på grund af støtte fra olie-, gas- og kulindustrien, men det fulde omfang og den specifikke støtte til bestemte artikler har ikke været kendt tidligere, skriver den amerikanske avis.</p>
			<p>På forskningscentret Harvard-Smithsonian, hvor Willie Soon er ansat på deltid, vil man nu undersøge sagen, meddeler centrets leder.</p>
			<p>Så sent som i sidste måned blev den tvivlsomme forskning inddraget som eksempel i en debat i det amerikanske senat.</p>
			<p>Eksperter i feltet kritiserer Willie Soon for at bruge gammelt data og fremhæve tilfældige sammenhænge mellem solaktivitet og klimaforandringer.</p>
			<p>Fra Gavin A. Schmidt, der leder et Nasa-institut, som forsker i klimaforandringer, lyder det, at Solen kunne tilskrives op til 10 procent af den nyere tids globale opvarmning, mens størstedelen skyldes menneskeskabte drivhusgasser.</p>
			<p>»Den videnskab, som Willie Soon bedriver, er nærmest meningsløs,« siger han.</p>
			<p>Willie Soon har ikke svaret på henvendelser fra New York Times.</p>
		</section></div></body></html>
