---
layout:     post
title: 	    "Stortalents debut går hurtigt i glemmebogen"
post_author:	    
post_date:	    Sat, 28 Feb 2015 18:54:40 +0100
post_site:	    politiken.dk 
post_link:	    http://politiken.dk/sport/cykling/ECE2568203/stortalents-debut-gaar-hurtigt-i-glemmebogen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>For Danmarks - og en af verdens - mest vindende cykelryttere sidste sæson Magnus Cort vil dagens debut som professionel på det australske storhold Orica-GreenEdge i det 198 km lange La Classic Sud-Ardèche givetvis ikke blive husket som en af karrierens mest mindeværdige oplevelser.</p><p>Det 22-årige danske stortalent var nemlig blandt de knap 60 mand, som valgte at stå af, inden strabadserne på de franske landeveje var fuldført, og heller ikke hans holdkammerater leverede bemærkelsesværdige præstationer ved sæsonens første optræden i Europa.</p><p>Sydafrikaneren Daryl Impey var som Orica-GreenEdges bedste på en sjetteplads ganske vist med i et udbrud på 14 ryttere i den afsluttende fase, men kunne ikke gå med, da franskmanden Julien Loubet (Marseille 13 KTM) satte et solofremstød ind 16 km fra mål.</p><p>Kort efter optog argentineren Eduardo Sepulveda (Bretagne-Séché) forfølgelsen, og de to fortsatte i fællesskab. Samarbejdet indebar, at de holdt forfølgerne på afstand, og i spurten levnede Sepulveda ikke rivalen en chance.</p><h3>Karrierens første sejr for argentiner</h3><p>Argentiner krydsede stregen som vinder tre sekunder foran franskmanden, mens italieneren Fabio Felline (Trek) 10 sekunder senere var hurtigst i den efterfølgende gruppe foran franskmanden Kevin Reza (FDJ), litaueren Ignatas Konovalovaos (Marseille 13 KTM) og Daryl Impey.</p><p>For den 23-årige Sepulveda, der har kørt for sin nuværende arbejdsgiver siden 2013, var det karrierens første sejr. Argentineren indledte denne sæson med en samlet fjerdeplads i hjemlandets Tour de San Luis.</p><p>Stort set samme besætning som i dag kaster sig i morgen over endnu en 200 km lang udfordring, når La Drôme Classic står på programmet i et terræn, der minder meget om det, rytterne udsattes for i Classic Sud Ardèche.</p><h3>Tinkoff-Saxo og Cult til start i Schweiz</h3><p>Mens Tinkoff-Saxo og Cult Energy ikke optræder i de to franske arrangementer, er begge med i morgendagens 184,9 km lange Grand Prix Lugano.</p><p>Det russiske mandskab med Bjarne Riis som sportslig leder har den italienske veteran Ivan Basso, der for nylig gjorde en udmærket figur i Tour of Oman, som kaptajn, og den tidligere Riis-stjerne er på hjemmebane i det schweizisk-italienske område, hvor han selv er bosiddende.</p><p>Den 37-årige Basso har da også bevist, at han mestrer udfordringerne i den aktuelle opgave, idet han vandt Grand Prix Lugano i 2011, da han kom til mål sammen med colombianeren Fabio Duarte (Colombia) 16 sekunder foran de nærmeste forfølgere.</p><h3>Sæsondebut til Chris Anker Sørensen</h3><p>I løbet får danske Chris Anker Sørensen sin sæsondebut, og truppen består desuden af italieneren Manuele Boaro, russeren Jevgenij Petrov, spanieren Jesus Hernandez, portugiseren Sergio Paulinho, australieren Jay McCarthy og schweizeren Oliver Zaugg.</p><p>Grand Prix Lugano har deltagelse af 14 hold, hvoraf de fire har WorldTeam-status. Foruden Tinkoff-Saxo er det schweiziske IAM Cycling, italienske Lampre-Merida og franske Ag2r.</p><p class=" bl-elem">Hos Cult Energy repræsenteres de danske farver af Rasmus Guldhammer, og 2. divisionsholdet stiller desuden med den tyske trio Fabian Wegmann, Linus Gerdemann og Christina Mager, svenskeren Gustav Larsson, franskmanden Romain Lemarchand og tjekken Karel Hnik.</p>	
</div>
</div></body></html>
