---
layout:     post
title: 	    "Udfordrende performance tænder kødets revolutionære ild"
post_author:	    
post_date:	    Sat, 21 Feb 2015 11:42:51 +0100
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2557202/udfordrende-performance-taender-koedets-revolutionaere-ild/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
69 Positions</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
</div>
</div><p>
I I starten keder jeg mig. 
</p><p>
Koreografen Mette Ingvartsen taler om en performance, som fandt sted engang i 
1960’erne, hvor nogle mænd og kvinder smed tøjet og satte kroppen fri. 
</p><p>
Jeg troede, jeg skulle se en danseforestilling om seksualitet i dag. I stedet 
er Dansehallernes scene omdannet til et galleri med billeder af hedengangne 
utopier om kropslig, åndelig og politisk frigørelse. 
</p><p>
Skal jeg se endnu en genopførelse af værker, der engang har været – en <i>reenactment</i> 
– fordi vi selv har mistet sansen for utopier? Gab. 
</p><p>
Men så begynder Mette Ingvartsen at smide tøjet. Imens hun i forlængelse af en 
af 60’ernes store performancekunstnere Carolee Schneeman spørger, hvordan 
nøgenheden påvirker hendes ords autoritet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/scene/ECE2531861/guide-ny-scenekunst-du-skal-opleve/">Guide: Ny scenekunst, du skal 
opleve</a></p><p>
»Og nu er det meningen, at jeg skal fastholde et blik blandt publikum, indtil 
det bliver ubehageligt«, siger hun og smider trusserne med et nervøst smil, 
imens hun fastholder en yngre mands blik. Men hendes nøgenhed er ikke 
seksuelt ophidsende. 
</p><p>
Heller ikke senere, da hun lægger sig – stadig nøgen – på gulvet med spredte 
ben og beskriver et orgie finde sted omkring hende, med udvalgte publikummer 
som virtuelle deltagere i diverse huller og positioner. 
</p><h3>
Mister orienteringen 
</h3><p>
Der er noget andet på spil end voyeuristisk liderlighed. 
</p><p>
Det handler med koreografens egne ord om seksualitet i det offentlige rum, som 
politisk, ikke som privat fænomen. Ingvartsen beskriver og genopfører 
brudstykker fra nogle af performancegenrens pionérværker med den nøgne krop 
som tema. 
</p><div class="art-quote article-box">
<p class="quote"/>
<blockquote>
<p class="quote-txt">
60'ernes frigørelse af kroppen og sindet senere førte til massepornografiens 
kommercialiserede seksualitet og krop. Ikke frihed, men en ny underkastelse
</p>
</blockquote>
</div><p>
Fra Carolee Schneemans ’Meat Joy’ (1964) og Richard Schechners ’Dinoysis 69’ 
(1968) til en række af hendes egne værker fra de seneste 10 år. Hun glider 
ind og ud af beskrivelse og genopførelse – inklusive udfordrende positurer, 
støn og skrig – så vi mister orienteringen:</p><p>
Hvor er det originale værk, og hvor er gentagelsen? Vi hives selv ind som 
aktive deltagere, ligesom dengang i 60’erne, hvor man forsøgte at nedbryde 
skellet mellem aktør og beskuer for at skabe en bevægelse, en revolution, 
snarere end en forestilling. 
</p><h3>
Mulighedsrum 
</h3><p>
En pointe er, at 60’ernes frigørelse af kroppen og sindet senere førte til 
massepornografiens kommercialiserede seksualitet og krop. Ikke frihed, men 
en ny underkastelse. Og det er vel cirka der, vi befinder os i dag. 
</p><p>
Særlig mændene i publikum slår blikket ned, når Ingvartsen kommer for tæt på 
med sine strittende bryster og sin uimodståelige energi. Den nøgne 
(kvinde)krop er stadigvæk – eller igen? – uhåndterlig og farlig. 
</p><p>
Men der bliver helt stille, da hun med simple midler får sin kvindekrop til at 
ligne en mandekrop. Og minder os om, at kønnene er plastiske, ikke entydige. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2154639/talenter-er-sjaeldne-fisk-i-dansens-verden/">Talenter er sjældne fisk i 
dansens verden</a></p><p>
Her bliver ’69 positions’ en åbning. Et mulighedsrum opstår, ikke mindst i 
sproget. Igennem sine beskrivelser genopliver Ingvartsen kroppen som 
mulighed. 
</p><p>
Hun gør poetisk tabula rasa efter pornoens eksplicitering af alt i billedet, 
der gjorde os til passive voyeurer frem for aktive skabere. 
</p><p>
Hun åbner for den energi og mulighedssans, som drev 60’ernes eksperimenter og 
oprør, og peger til sidst fremad på måder, der ikke skal afsløres her. 
</p><p>
Der går næsten en revolutionær ild igennem publikum, da Ingvartsen begynder at 
danse rundt iblandt os til de ritualistiske rytmer fra Schechners ’Dinoysis 
69’. Ansigter lyser op. Smiler. Nogle danser med. 
</p><p class=" bl-elem">
Vi bemærker slet ikke, at hun er nøgen. 
</p>	
</div>
</div></body></html>
