---
layout:     post
title: 	    "Bruun Rasmussen lod sigtet chef fortsætte med hammeren"
post_author:	    
post_date:	    Fri, 24 Apr 2015 23:00:55 +0200
post_site:	    politiken.dk 
post_link:	    http://politiken.dk/indland/ECE2642582/bruun-rasmussen-lod-sigtet-chef-fortsaette-med-hammeren/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det velrenommerede auktionshus Bruun Rasmussen lod gennem halvandet år husets 
frimærkedirektør fortsætte sit job, mens han var sigtet for at hvidvaske 
millioner af kroner fra hashsalg via salg af frimærker og mønter. I et år 
vidste ledelse og bestyrelse også, at manden, Thomas Høiland, havde forsøgt 
at afpresse Bruun Rasmussens administrerende direktør. 
</p><p>
Alligevel var han fortsat juridisk ansvarlig auktionsleder og svingede 
hammeren som auktionarius. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2092590/bruun-rasmussen-medarbejder-doemt-for-narkohaeleri/">Bruun Rasmussen-medarbejder 
dømt for narkohæleri</a></p><p>
Høiland forlod først auktionshuset, da han selv sagde op, kort før han blev 
dømt for hvidvask i byretten. I landsretten blev han i år dømt til 1 år og 9 
måneders fængsel for hvidvask af særdeles grov beskaffenhed og afpresning af 
auktionshusets daværende administrerende direktør, Claus Poulsen, i anonyme 
sms’er med en telefon specielt indkøbt til lejligheden. 
</p><p>
Hvidvaskningen foregik i regi af Høilands eget auktionshus, som Bruun 
Rasmussen overtog 1. januar 2011, hvor Thomas Høiland blev frimærkedirektør. 
Pengeoverførslerne fortsatte efter den dato. 
</p><h3>
Uhyre skadeligt 
</h3><p>
Bruun Rasmussens håndtering af sagen kan ikke undgå at skade husets 
troværdighed, siger Sarah Thornton, forfatter til bogen ’Seven Days in The 
Art World’, der i mange år har skrevet om auktionsbranchen for magasinet The 
Economist. 
</p><div class="art-quote article-box">
<p class="quote"/>
<blockquote>
<p class="quote-txt">
Et auktionshus troværdighed hænger sammen med, at deres ansatte også er 
troværdige personer
</p>
<p class="sender">
Nico Schou, tidligere direktør i lauritz.com 
</p>
</blockquote>
</div><p>
»Det er uhyre skadeligt. Det giver ingen mening, at de fortsat har ham ansat i 
den stilling, efter de kender til sagen om hvidvask. Det er hele 
auktionshusets troværdighed og ry, de har sat på spil«, siger hun. </p><p>
Især for et auktionshus er troværdigheden vigtig, siger Nico Schou, tidligere 
direktør i auktionshuset lauritz.com: 
</p><p>
»Et auktionshus troværdighed hænger sammen med, at deres ansatte også er 
troværdige personer. Der er ingen mennesker, der har lyst til at aflevere en 
værdigenstand til et auktionshus, hvor medarbejderne ikke har en høj 
integritet«. 
</p><p>
Auktionshusets nuværende administrerende direktør Jakob Dupont afviser et 
telefoninterview, men svarer på mail, at Bruun Rasmussens ageren var en 
»fejl«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2187165/bruun-rasmussen-faar-smaek-for-at-annoncere-for-elfenben-og-naesehornshorn/">Bruun Rasmussen får smæk for 
at annoncere for elfenben og næsehornshorn</a></p><p>
»Min og den nye ledelse hos Bruun Rasmussens holdning er utvetydigt den, at 
Bruun Rasmussen ikke via medarbejdere skal kunne associeres med kriminelle 
handlinger eller anklager om kriminelle handlinger. Og derfor gælder der i 
dag det, at bliver en medarbejder sigtet i en sag med en straframme over 
bagatelgrænsen, medfører det per automatik en suspension indtil 
domsafsigelse«. 
</p><p><i class=" bl-elem">Hvorfor får han lov til at fortsætte et helt år, efter at han har forsøgt 
at afpresse jeres administrerende direktør?</i></p><p class=" bl-elem">
»Det var den daværende administrerende direktørs opfattelse efter samtaler med 
politiet, at truslen var fremsat på skrømt eller i fuldskab, og at der 
således, hvor mærkelig situationen end var, ikke var nogen realitet i dem, 
når det kom til stykket«, skriver Jakob Dupont. 
</p>	
</div>

</div></body></html>
