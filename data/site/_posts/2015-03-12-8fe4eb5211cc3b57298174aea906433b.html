---
layout:     post
title: 	    "Kunstnersammenslutningernes mastodont fejrer 100 år med manér"
post_author:	    
post_date:	    Thu, 12 Mar 2015 18:50:23 +0100
post_site:	    politiken.dk 
post_link:	    http://politiken.dk/kultur/kunst/kunstanmeldelser/ECE2584318/kunstnersammenslutningernes-mastodont-fejrer-100-aar-med-manr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Grønningen. Den Frie, Oslo Plads 1, København Ø. Til 12. april.
</p><p class=" bl-elem">
Grønningen, Museumsbygningen, Kastelsvej 18, København Ø. Til 11. april.
</p>
</div>
</div><p>
Det er ærlig talt temmelig uheldigt for kunstnersammenslutningen Corner, at 
kollegerne i Grønningen åbner årets udstilling kort tid efter, Corner har 
vist deres, for sammenligningen falder godt nok ikke ud til Corners fordel. 
</p><p>
Til gengæld understreger den, at der er forskel på kunstnersammenslutningerne, 
hvilket en del synes at glemme, når den lige så årligt tilbagevendende 
diskussion om sammenslutningerne og Charlottenborg bringes på banen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2579346/presset-charlottenborg-faar-ekstra-midler-af-minister/">Presset Charlottenborg får 
ekstra midler af minister</a></p><p>
Sådan har det været siden 2007, hvor Charlottenborg blev lagt om, og en række 
kunstnersammenslutninger derfor måtte finde andre steder at udstille. Siden 
er det blevet skiftevis krævet og foreslået, at sammenslutningerne skulle 
have lov til at komme ’hjem’ til Charlottenborg for begge parters skyld. 
</p><h3>
Fordel med luftforandring 
</h3><p>
Historisk giver det ikke megen mening, for sammenslutningerne opstod netop i 
opposition til det etablerede, til akademiet og deres udstillingssted: 
Charlottenborg. 
</p><p>
Men Grønningen kunne sikkert, i modsætning til Corner, sagtens fylde salene på 
Kongens Nytorv både smukt og overbevisende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2553618/foraarsudstillingen-paa-charlottenborg-er-en-lidt-anaemisk-omgang/">Forårsudstillingen på 
Charlottenborg er en lidt anæmisk omgang</a></p><p>
Der er nu heller ikke noget galt med rummene i Den Frie – eller i 
Museumsbygningen, der i år også lægger velproportionerede kvadratmeter til. 
</p><p>
Måske det ligefrem er en fordel med lidt luftforandring, også selvom det sker 
hos de tidligere rivaler, Danmarks første kunstnersammenslutning Den Frie, 
som det er præcis et hundrede år siden, Grønningen brød ud fra? 
</p><h3>
Kunstnere i fin form 
</h3><p>
I alle tilfælde ser en lang række af Grønningens kunstnere ud til at være i 
fineste form. Således er der både humor og en næsten håndgribelig forståelse 
for materialer på spil hos Lone Høyer Hansen, der blandt andet viser et 
neonskilt med ordene ’not for sale’ på en baggrund af barkstykker. 
</p><div class="art-quote article-box">
<p class="quote"/>
<blockquote>
<p class="quote-txt">
En del vil nok kunne genkende de sære farvetoner, der minder om 
fejlfremkaldte farvebilleder fra fortiden
</p>
</blockquote>
</div><p>
Der er også masser af energi i Merete Barkers store, tredelte maleri med kæmpe 
tegnafsæt i sort og okker, der er mindre figurativt og fortællende, end man 
plejer at se fra hendes hånd.</p><p>
Også Troels Wörsel er på det seneste gået nye og mere abstrakte veje, ikke 
mindst med en fortløbende serie af tavlegrønne lærreder med kridthvide 
aftegninger, der kan minde om alt fra udregningsspor til bombeflydiagrammer. 
</p><p>
Tavler, men nu af den sorte slags, dukker også op hos Eske Kath, der blandt 
andet bidrager med maleriet ’Blackboard Kraken’ (2012), der på én gang er 
farvestærkt og afdæmpet. 
</p><h3>
Smæk på farverne 
</h3><p>
Rent koloristisk trækkes der diskrete tråde fra Kath til Lise Malinovsky, der 
i den grad har smæk på farverne, men også forstår at holde dem i både skak 
og live. 
</p><p>
På farvefronten er alting langt mere neddæmpet hos kunstnere som Anita 
Jørgensen, Kristofer Hultenberg og Eva Koch, men derfor skal man nu ikke 
tro, at der her hersker fred og ingen fare. 
</p><p><b class="ext-link">LÆS KRONIK OM GRØNNINGEN</b><a class="embeddedlink" href="http://politiken.dk/debat/kroniken/ECE2575631/oproer-mod-oproeret-er-ikke-for-sarte-sjaele/">Oprør mod 
oprøret er ikke for sarte sjæle</a></p><p>
Jørgensen har således skabt et væghængt værk, der får mig til at tænke på 
forråd og forestående katastrofeberedskab. 
</p><p>
Det er stramt og foruroligende, smukt og højst uhyggeligt. 
</p><h3>
Elegante greb 
</h3><p>
Hos Hultenberg handler det i højere grad om minimale forskydninger, der gør 
ganske almindelig krydsfinér til en stærk, sanselig oplevelse, mens Koch 
lader sit bidrag gå igennem væggene og derved leger med rumfornemmelsen. Og 
hvor er det elegant, at grebet gentages i Museumsbygningen! 
</p><p>
Her har man blandt andet sat Tonning Rasmussens mikroorganismer i klare farver 
sammen med Mads Gamdrups konceptuelle fotografi, der fremstår som en 
flimrende, grå plet. 
</p><p>
Helt anderledes er det fat hos en anden fotograf, nemlig Astrid Kruse Jensen, 
der bidrager med store, syregrønne dobbelte erindringsbilleder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2206107/groenningen-er-under-pres-men-lever-endnu/">Grønningen er under pres, men 
lever endnu</a></p><p>
En del vil nok kunne genkende de sære farvetoner, der minder om fejlfremkaldte 
farvebilleder fra fortiden. 
</p><p>
Eller om fotografier, der er blevet halvvejs ædt af tidens tand og 
dertilhørende kemikalier. 
</p><p>
Motivet synes også at være hentet i noget sket, noget husket eller måske noget 
drømt, som det er næsten naturstridigt nu at se som et fotografi, fordi 
mindet er så flygtigt. 
</p><h3>
Fundament for fremtiden 
</h3><p>
Og sådan er der rigtig mange værker af høj kvalitet på udstillingerne, selvom 
også nogle af Grønningens kunstnere er knap så spændende, men ligner sig 
selv eller, hvilket er værre, andre kunstnere til forveksling. 
</p><p class=" bl-elem">
Det er dog kun få dråber malurt, der dryppes i bægret, for først og fremmest 
er Grønningens fejring af sig selv flot, forrygende og et godt fundament for 
fremtiden. 
</p>	
</div>
</div></body></html>
