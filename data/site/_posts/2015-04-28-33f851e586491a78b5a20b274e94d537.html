---
layout:     post
title: 	    "Samtlige virksomheder fra sidste års listeria-skandale mistænkes"
post_author:	    
post_date:	    Tue, 28 Apr 2015 17:42:45 +0200
post_site:	    politiken.dk 
post_link:	    http://politiken.dk/forbrugogliv/forbrug/forbrugersikkerhed/ECE2647009/samtlige-virksomheder-fra-sidste-aars-listeria-skandale-mistaenkes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den listeriabakterie, som har smittet to ud af fem personer i et helt nyt 
listeriaudbrud i Danmark, er i sit dna identisk med den bakterie, der sidste 
år slog 16 mennesker ihjel og smittede 25 andre. 
</p><p>
Bakterien stammede fra en rullepølse fra virksomheden Jørn A. Rullepølser i 
Hedehusene, og efterfølgende blev den af en række andre virksomheder 
videredistribueret sammen med andet pålæg til især plejehjem, hospitaler og 
børnehaver. 
</p><p>
Disse virksomheder er nu alle under mistanke for at være kilden til det nye 
udbrud, fortæller overlæge dr. med. Kaare Mølbak fra Statens Seruminstitut, 
som sammen med Fødevarestyrelsen og DTU Fødevareinstituttet deltager i 
opsporingen af kilden til det nye udbrud. 
</p><p>
»Vi ved ikke præcis endnu, hvordan bakterien har overlevet og er vendt 
tilbage, men der er stor sandsynlighed for, at den stammer fra de gamle 
firmaer, der var involveret i kødskandalen fra sidste år«, siger Kaare 
Mølbak. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2632604/forbrugerraad-mere-kontrol-sikrer-os-ikke-mod-skandaler/">Forbrugerråd: Mere kontrol 
sikrer os ikke mod skandaler</a></p><p>
Han fortæller, at bakterien er særdeles hårdfør og kan overleve i årevis. 
</p><p>
»Så det er langt fra bakteriologisk umuligt, at det kan ske«, siger han. 
</p><p>
Bakterien kan have gemt sig i noget produktionsudstyr, som ikke er blevet 
ordentligt gjort rent efter det tidligere udbrud, eller den kan have gemt 
sig på nogle loftsplader i produktionslokalerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2384313/listeria-skandale-disse-10-virksomheder-trak-ikke-giftigt-koed-tilbage/">Listeria-skandale: Disse 10 
virksomheder trak ikke giftigt kød tilbage</a></p><p>
»Så skal der måske bare noget kondensvand til på loftet, som drypper ned i 
produktionspparatet, og hvis virksomheden så ikke får gjort ordentligt rent, 
kan den smitte fødevarerne i produktionen«, siger Kaare Mølbak. 
</p><p>
Han fortæller, at de to personer, der er blevet smittet med listeriabakterien 
fra Jørn A. Rullepølser i denne omgang stadig lever. Det drejer sig om en 
73-årig kvinde og en 57-årig mand. 
</p><p class=" bl-elem">
Men to andre personer er døde af listeriabakterier med en anden 
dna-sammensætning end dem fra Jørn A. Rullepølser. 
</p>	
</div>

</div></body></html>
