---
layout:     post
title: 	    "Danmark vil træne kritiske journalister i u-lande"
post_author:	    
post_date:	    Thu, 30 Apr 2015 13:32:06 +0200
post_site:	    politiken.dk 
post_link:	    http://politiken.dk/kultur/medier/ECE2649540/danmark-vil-traene-kritiske-journalister-i-u-lande/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Kun hvis du har frie medier, er du i stand til at forandre et samfund. For du 
skal kunne lægge pres på magthaverne og have en fri debat om samfundets 
udvikling, hvis noget skal forandre sig.
</p>
<p class="sender">
Mogens Jensen 
</p>
</blockquote>
</div><p>
For danske bistandspenge skal kritiske journalister fra flere end 60 medier 
fra udviklingslande og skrøbelige stater fordelt på fire kontinenter sendes 
på kursus i, hvordan de udnytter digitale muligheder, styrker kvinders 
adgang til medierne og sikrer sig overfor regimer, der vil hindre en fri 
dækning og debat. 
</p><p>
Udviklingsminister Mogens Jensen (S) vil bruge 20 millioner kroner af 
bistandsmidlerne på en række regionale tre-dages kurser og opfølgende 
undervisning, som tilbydes journalister fra udvalgte udviklingslande. 
</p><p>
»Vi ser jo, og det oplever jeg også selv, når jeg rejser rundt, at medier 
bliver undertrykt, og at der bliver lagt låg på ytringsfriheden. Og der har 
vi som hovedprioritet i vores udviklingsbistand at understøtte 
menneskerettighederne, som ytringsfriheden jo er en af de aller vigtigste 
af«, siger Mogens Jensen, som offentliggør initiativet i forbindelse med 
konferencen ’Global Media Freedom Conference’, som i disse dage afvikles i 
København. 
</p><p>
De 14 millioner går til et projekt ledet af den internationale sammenslutning 
af avis- og nyhedsudgivere WAN-IFRA, som for pengene vil tilbyde tre-dages 
kurser med opfølgende masterclass for medier og journalister i Østafrika, 
Mellemøsten, Asien og Latinamerika. Andre seks millioner tilfalder den 
danske organisation International Media Support til et projekt med at 
udvikle og dele erfaringer om, hvordan man bedst sikrer journalister og 
medier imod overgreb i samarbejde med lokale organisationer i lande, hvor 
journalister er mest i fare som Filippinerne, Nepal, Pakistan, Colombia og 
Mexico. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2501012/erdogan-misbruger-antiterrorlove-til-censur/">Erdogan misbruger 
antiterrorlove til censur</a></p><p>
»Kun hvis du har frie medier, er du i stand til at forandre et samfund. For du 
skal kunne lægge pres på magthaverne og have en fri debat om samfundets 
udvikling, hvis noget skal forandre sig. Og det er da også mit indtryk, når 
jeg har rejst rundt i udviklingslande, hvor jeg har mødt politikere i knap 
så demokratiske lande, hvor jeg har kunnet høre på dem, hvor irriterede de 
er over medieomtale, og over, at jeg kan komme med eksempler fra medierne 
på, at der foregår krænkelser af menneskerettighederne«, siger Mogens 
Jensen. 
</p><h3>
Råb ikke for højt 
</h3><p>
Det er svært at finde noget kritisk at sige om sådan et initiativ, siger Lene 
Bull Christensen, lektor på Kultur- og Sprogmødestudier på Roskilde 
Universitet. 
</p><p>
»Men det er jo ikke en særlig stor bevilling, og man skal være forsigtig med, 
hvor højt man råber om det, så måske har de allerede begået den første 
fodfejl«, siger Lene Bull Christensen, der indgående har beskæftiget sig med 
forholdene i Zimbabwe. 
</p><p>
»Noget af det, der gør det farligt at være journalist i Afrika, Mellemøsten og 
Mellemamerika, er, at man også bliver vurderet på, hvem man – som det siges 
– er i ledtog med. Og råber vi op om, at vi støtter de her mennesker, kan de 
blive skudt i skoene, at de har en undergravende agenda overfor det lokale 
regime. Det er en strategi i flere regimer at udskrige kritikere som nogen, 
der er i ledtog med særligt vestlige magter og forhenværende kolonimagter«, 
siger hun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE1725553/et-af-verdens-mest-censurerede-lande-aabner-for-pressefrihed/">Et af verdens mest censurerede 
lande åbner for pressefrihed</a></p><p>
Den fare erkender Mogens Jensen. Men, siger han: 
</p><p>
»Sådan er det jo. Og det er desværre den pris, man må betale. Nogen er nødt 
til at stå frem. Uden dem får vi ingen forandring, og i sidste ende er det 
op til de mennesker selv, om de vil spille den utroligt vigtige rolle«. 
</p><p>
At Danmark på denne måde skulle udøve kulturimperialisme og drage ud for at 
lære andre folkeslag, hvordan man driver presse og demokrati, afviser han. 
</p><p>
»Vores udgangspunkt er behovet derude, ikke hvad vi har behov for herhjemme. 
De her initiativer sker som altid i et samarbejde med folk på stedet. Vi kan 
slet ikke arbejde med den slags projekter, uden at det tager højde for den 
virkelighed, som de mennesker arbejder i«, siger han. 
</p><h3>
Mange veluddannede journalister ude i verden 
</h3><p>
Og spørger man ministeren, hvad han ville sige til, hvis den russiske regering 
gav sig til at efteruddanne danske medier og journalister i at formidle mere 
kritisk, lyder svaret: 
</p><p>
»Hvis jeg selv var journalist og fik det tilbud, ville jeg betakke mig, når 
man ser på, hvordan mediesituationen er i Rusland. I øvrigt bliver ingen 
tvunget til at tage imod vores tilbud, og der er stor efterspørgsel efter de 
muligheder«. 
</p><p><b class="ext-link">KOMMENTAR</b><a class="embeddedlink" href="http://politiken.dk/debat/debatindlaeg/ECE2149265/overvaagning-truer-pressefriheden/">Overvågning truer pressefriheden</a></p><p>
Ifølge Lene Bull Christensen er uddannelsen af kritiske journalister nu ikke i 
sig selv tilstrækkeligt. I et land som Zimbabwe er der mange, højtuddannede 
og kritiske journalister, forklarer hun. 
</p><p>
»Men når de som eneste levevej har at arbejde på et statskontrolleret medie, 
hjælper det ikke meget. Der er også en underskov af internetmedier og små 
aviser og radiokanaler, men de er ofte drevet af ngo-penge og så blier de 
netop skudt i skoene, at de går andres ærinde«, forklarer hun. 
</p><p>
Og selv om en fri presse har stor betydning for udviklingen af demokrati, 
respekt for menneskerettigheder og generel udvikling af et land, er der 
andre forhindringer end undertrykkende regimer. 
</p><p class=" bl-elem">
»En fri presse er ikke særlig meget værd, hvis ikke man har en befolkning som 
er i stand til at bruge den. Enten fordi de ikke kan læse. Eller også fordi 
de i erkendelse af, at de ikke kan stole på de informationer, der får fra 
regimet, i stedet stoler på andre netværk – uformelle sladdernetværk eller 
gennem arbejderbevægelser og kirker. Og om de så er troværdige, er jo et 
andet spørgsmål«. 
</p>	
</div>

</div></body></html>
