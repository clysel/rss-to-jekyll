---
layout:     post
title: 	    "Sent uheld hindrer Riis' yngste håb i at blande sig i spurten"
post_author:	    
post_date:	    Sun, 08 Mar 2015 13:56:16 +0100
post_site:	    politiken.dk 
post_link:	    http://politiken.dk/sport/cykling/ECE2578468/sent-uheld-hindrer-riis-yngste-haab-i-at-blande-sig-i-spurten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mens danske Jesper Hansen og colombianeren Edward Beltran, der af 
Tinkoff-Saxos sportslige leder Bjarne Riis er udpeget som 
klassementskandidaterne i Tour de Langkawi, uden problemer sad med hjem i 
hovedfeltet, da den 99 km lange 1. etape på den malaysiske ferieø som ventet 
mundede ud i en massespurt, var uheldet ude efter den ene af holdets to 
sprintere.
</p><p>
Den 22-årige slovak Michal Kolar, der tidligere på året kæmpede med sygdom, 
blev i dag slået ud af en punktering, da der manglede fem km.
</p><p>
I det opskruede tempo var det umuligt for det russiske mandskabs yngste mand 
at få tilslutning igen, og han nåede til mål sammen med sin russiske 
holdkammerat Pavel Brutt 2.54 minutter agterude.
</p><h3>
Italiener i besiddelse af formidabel rekord
</h3><p>
Om han havde kunnet udfordre dagens italienske sejrherre Andrea Guarini 
(Astana) er nok tvivlsomt, for den 25-årige spurtkanon, der har et helt 
specielt forhold til Tour de Langkawi, var en klar vinder foran den 
australske himmelstormer Caleb Ewan (Orica-GreenEdge) og den lokale helt 
Anuar Manan (Terengganu).
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2573216/riis-og-co-giver-ung-dansker-en-sjaelden-chance/">Riis og Co. giver ung dansker 
en sjælden chance</a></p><p>
I 2011 debuterede Guardini – han havde faktisk kørt på prøve det forudgående 
efterår og været med i Post Danmark Rundt – for Neri Sottoli i Tour de 
Langkawi og bragede igennem med fem etapegevinster.
</p><p>
Året efter blev det til seks, og dagens gevinst var Guardinis 15. i løbet, 
hvilket gør ham til indehaver af en formidabel rekord.
</p><h3>
Vandt to etaper i Post Danmark Rundt sidste år
</h3><p>
Sidste sæson demonstrede italieneren også sin spurtstyrke på de danske 
landeveje, da han slog til på etaperne til Århus og Odense i Post Danmark 
Rundt, og det blev yderligere til en etapesejr i det hollandske 
WorldTour-løb Eneco Tour.
</p><p>
I år lagde han ud med en etapesejr i Tour of Oman, hvor han også sluttede som 
nr. 1 i pointkonkurrencen efter på 2. etape kun at være blevet overtrumfet 
af nordmanden Alexander Kristoff (Katusha).
</p><p>
Efter den otte dage lange styrkeprøve i det sydøstlige Asien retter Guardini 
blikket mod klassikerpremieren på hjemmebane i Milano-Sanremo.
</p><h3>
Stor gruppe med minus på 10 sekunder
</h3><p>
Dagens etape prægedes af et langt udbrud, som via bonussekunder i de indlagte 
spurter fik indflydelse på den samlede stilling.
</p><p>
Her fører Guardini nu ét sekund foran landsmanden Liam Bertazzo (Southeast), 
mens Ewan på tredjepladsen er fire sekunder bagud.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2543196/riis-kollektivets-mangemillionaer-rykker-taettere-paa-foerste-triumf/">Riis-kollektivets 
mangemillionær rykker tættere på første triumf</a></p><p>
Bortset fra Kolar og Brutt er alle Tinkoff-Saxos medvirkende – foruden de 
nævnte drejer det sig om portugiseren Bruno Pires – placeret i den gruppe af 
ryttere, der fra syvendepladsen til og med nr. 108 er 10 sekunder bagud.
</p><p>
Her er også det italienske Androni-Giocattoli mandskabs dansker John Ebsen at 
finde.
</p><h3>
Satte sig på hjul af rivalen
</h3><p>
Det var Astana og OricaGreenEdge, der tog hovedparten af slæbet med at 
neutralisere offensiv, og i spurten så det ud til, at australierne havde 
tilkæmpet sig overtaget.
</p><p>
»Orica-GreenEdge har i højere grad end os ryttere, der er i stand til at 
etablere en perfekt leadout, og det benyttede jeg mig af«, konstaterer 
Guardini.
</p><p>
»Jeg blev kørt godt frem i spurten og så satte jeg mig ellers på hjul af Caleb 
Ewan. Da der manglede 200 meter, besluttede jeg, at tiden var inde til at 
satse alt, og heldigvis lykkedes den taktik«.
</p><h3>
Bagende hede og høj luftfugtighed
</h3><p>
Tinkoff-Saxos bedste på etapen, blev truppens anden sprinter russeren Nikolay 
Trusov, men han måtte tage til takke med niendepladsen.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2541745/to-tempokonger-knaekket-i-nyt-stormomsust-oerkenslag/">To tempokonger knækket i nyt 
stormomsust ørkenslag</a></p><p>
»Selvfølgelig var det ærgerligt, at Michal Kolar punkterede, men overordnet 
synes jeg, at vi er kommet tilfredsstillende i gang med løbet«, siger 
Tinkoff-Saxos hollandske sportsdirektør Tristan Hoffman.
</p><p class=" bl-elem">
»Det var en meget varm dag med temperaturer på omkring 35 grader og særdeles 
høj luftfugtighed. Det kræver lidt tid at vænne sig til disse forhold, men 
vi er klar til at gribe ud efter de chancer, der måtte byde sig«.
</p>	
</div>
</div></body></html>
