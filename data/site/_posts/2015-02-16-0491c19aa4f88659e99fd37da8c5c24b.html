---
layout:     post
title: 	    "Egypten bomber IS i Libyen "
post_author:	    
post_date:	    Mon, 16 Feb 2015 20:39:42 +0100
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2549015/egypten-bomber-is-i-libyen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/></p>

</div>
</div>
<p>
Egyptisk militær har i morges udført en række luftangreb mod Islamisk Stat i 
Libyen, efter at terrororbevægelsen i går offentliggjorde en video, hvor 21 
kristne egyptere halshugges. 
</p><p>
Det skriver nyhedsbureauet Reuters. 
</p><p>
»Luftangrebene ramte deres mål præcist«, hedder det i følge Al-Jazeera i en 
erklæring fra det egyptiske militær, der også kan oplyse, at angrebene var 
målrettet Islamisk Stats træningslejre, tilholdssteder og våbenlagre på 
tværs af den egyptiske grænse til Libyen. 
</p><p>
»Vi bekræfter, at det er vores pligt at hævne egyptisk blod og gengælde 
kriminelle og mordere«, lyder det videre i erklæringen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2548272/is-offentliggoer-video-af-drab-paa-21-kristne-egyptere/">IS offentliggør video af drab 
på 21 kristne egyptere</a></p><p>
Al-Jazeera kan også berette, at libyske fly tog del i angrebene, og at der vil 
blive gennemført flere luftangreb i den nærmeste fremtid. 
</p><p>
»Otte angreb er blevet udført indtil nu. Planen er at ramme alle IS-mål i 
landet, uanset hvor de er«, sagde Mohammed Azazza, der er talsmand for 
Libyens præsident Abdullah al-Thinni, til BBC tidligere i dag. 
</p><h3>
Hævn for IS-drab 
</h3><p>
Baggrunden for angrebet er den video, som den yderliggående jihadistgruppe 
offentliggjorde søndag, og som angiveligt viser, hvordan de egyptiske 
gidsler, som blev kidnappet og bortført i Lybien af Islamisk Stat i januar, 
får halsen skåret over. På videoen ses gidslerne blive dræbt på en strand af 
sortklædte personer. 
</p><p>
Titlen på den fem minutter lange video er ifølge nyhedsbureauet dpa: »En 
meddelelse skrevet i blod til nationen på korset«, mens der i en undertekst 
kunne læses: »Korsets folk, tilhængere af den fjendtlige egyptiske kirke.«
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2548345/egyptens-praesident-svaerger-vi-vil-haevne-is-drab/">Egyptens præsident sværger: Vi 
vil hævne IS-drab</a></p><p>
Den brutale video fik Egyptens præsident Abdel Fattah al-Sisi til at indkaldte 
landets sikkerhedsråd til et hastemøde, og han sagde efterfølgende til BBC, 
at det er Egyptens »ret at reagere mod IS«. 
</p><p>
Præsidenten har endvidere erklæret syv dages landesorg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2396324/portraet-af-islamisk-stat-brutale-krigere-med-sorte-masker-skaber-raedsel/">Portræt af Islamisk Stat: 
Brutale krigere med sorte masker skaber rædsel</a></p><p>
The New York Times skriver, at det er første gang, at IS har offentliggjort en 
video fra et område uden for Syrien eller Irak. 
</p><p class=" bl-elem">
Videoen kommer mindre end to uger efter, at Islamisk Stat offentliggjorde en 
tilsvarende video, der viste en jordansk pilot, der blev brændt ihjel. Den 
jordanske pilot var blevet taget som gidsel i Syrien, efter hans fly 
styrtede ned i december. 
</p>	
</div>
</div></body></html>
