---
layout:     post
title: 	    "Betjente i USA finder omkomne på fire forskellige adresser efter skyderi"
post_author:	    
post_date:	    Fri, 27 Feb 2015 16:21:03 +0100
post_site:	    politiken.dk 
post_link:	    http://politiken.dk/udland/ECE2567242/betjente-i-usa-finder-omkomne-paa-fire-forskellige-adresser-efter-skyderi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Otte personer - inklusiv en formodet gerningsmand - er fundet døde på 
forskellige adresser i den amerikanske delstat Missouri. 
</p><p>
Ifølge flere internationale medier er de skuddræbte fundet på fire forskellige 
adresser i byen Tyrone natten til i dag lokal tid. En 36-årig mistænkt 
gerningsmand er efterfølgende blevet fundet død i en bil. Han har angiveligt 
skudt sig selv. 
</p><p>
Politiet blev alarmeret i aftes lokal tid, fordi en nabokvinde hørte skud. To 
lig blev fundet på en adresse i nærheden, og efterfølgende blev yderligere 
fem ofre og en såret person fundet i tre andre hjem. 
</p><p>
På en anden adresse blev liget af en ældre kvinde også fundet, men hun skulle 
være død af naturlige årsager, oplyser politiet ifølge nyhedsbureauet 
Reuters. 
</p><p class=" bl-elem">
Navne på ofrene og gerningsmanden er endnu ikke offentliggjort, ligesom 
gerningsmandens mulige motiv fortsat er ukendt. 
</p>	
</div>
</div></body></html>
