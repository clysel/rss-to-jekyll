---
layout:     post
title: 	    "Overfaldet julenat: »Jeg er blevet et menneske, jeg ikke har lyst til at være«"
post_author:	    
post_date:	    Thu, 16 Apr 2015 19:43:40 +0200
post_site:	    politiken.dk 
post_link:	    http://politiken.dk/indland/ECE2631059/overfaldet-julenat-jeg-er-blevet-et-menneske-jeg-ikke-har-lyst-til-at-vaere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Jeg sagde, at hun kunne dø. Der var en meget dårlig stemning, og jeg kunne 
mærke, at det kunne gå galt«. 
</p><p>
Sådan lød en vidneforklaring fra en af de unge mænd, der tidligere blev afhørt 
i Københavns Byret. 
</p><p>
I dag startede retssagen mod de fire unge mænd, der er tiltalt for »i forening 
med hinanden« at overfalde og gennembanke Nanna Skovmand og hendes kæreste 
kort efter midnat juleaften. Nanna Skovmand og hendes kæreste er ikke til 
stede i retten - de skal først vidne den 27. maj, og den 4. juni forventes 
der at falde dom i sagen. 
</p><p><b class="ext-link">RETSSAG</b><a class="embeddedlink" href="http://politiken.dk/indland/ECE2630063/taesket-med-kaedelaas-julenat-i-dag-begynder-retssagen/">Tæsket med kædelås julenat: I dag 
begynder retssagen</a></p><p>
De fire tiltalte på henholdsvis 16, 17, 18 og 19 år sidder på række med en 
forsvarer mellem dem hver. To af de tiltalte skal afhøres under dagens 
retsmøde, som der i alt er afsat fem dage til. 
</p><p>
»Min klient nægter sig skyldig«, siger forsvareren til en af de tiltalte, og 
de tre andre forsvarer følger trop. 
</p><p><b>»Hvis du griner igen, smider vi dig ud«</b></p><p>
Når anklager i sagen Pia Simon efterfølgende stiller spørgsmål til de 
tiltalte, fortsætter de med at nægte en række af de forhold, de er tiltalt 
i. Den ene af de tiltalte erkender at have været på gerningsstedet og at 
have set et kærestepar skændes med en gruppe, men siger, at han løb fra 
stedet. 
</p><p>
Den anden tiltalte fortæller, at han prøvede at standse overfaldet, som ifølge 
ham var under optrapning mellem Nanna Skovmand og hendes kæreste og en anden 
gruppe. 
</p><p>
»Nanna sagde, at hun ville ringe til politiet. Det bad jeg hende lade være 
med. Det ville bare skabe flere problemer. Så tog en af gerningsmændene en 
cykellås og gik hen mod dem«, siger den 19-årige tiltalte, der fortæller, at 
han prøvede at standse fyren med cykelkæden, og da det ikke lykkedes, løb 
han sin vej. 
</p><div class="art-quote article-box">
<p class="quote"/>
<blockquote>
<p class="quote-txt">
Først da de er færdige med at tæske mig og løber væk, ser jeg, at Mads står 
foran mig. Det er først der, jeg ved, at han er i live
</p>
<p class="sender">
Nanna Skovmand 
</p>
</blockquote>
</div><p/><p>
»Jeg ville ikke risikere, at politiet kom og troede, at jeg var en del af 
det«, siger han. 
</p><p>
Nogle venner og familiemedlemmer til de tiltalte er til stede i retten, hvor 
tre af de tiltalte sidder roligt på deres plads med hovedet let bøjet og 
hænderne foldet på bordet foran dem, imens anklagen læser anklageskriftet op 
fra den anden side af salen. 
</p><p>
Den fjerde af de tiltalte ser mindre berørt ud. Han smiler og henvender sig 
gentagne gange til den af sine medtiltalte, der sidder til højre for ham. En 
af de to betjente, der er til stede i retten, må flere gange stille sig 
imellem og bede ham tie stille. Og dommeren er ligeledes træt af den 
tiltaltes forstyrrende adfærd. 
</p><p>
»Hvis du griner igen, smider vi dig ud. Jeg vil ikke tolere det herinde«, 
siger dommeren. 
</p><p>
Og det, de fire unge fyre står tiltalt for, er noget, de færreste finder 
morsomt. 
</p><p><b>»Jeg troede, at Mads var blevet slået ihjel«</b></p><p>
Julenat for fire måneder siden var 23-årige Nanna Skovmand og hendes kæreste 
på vej hjem. De havde fejret juleaften med noget familie, og efter nogle 
hyggelige timer vendte de hjem med deres julegaver. Klokken var lidt over 
tolv natten til 25. december, så mørket var for længst faldet på, da parret 
nærmede sig deres adresse på Kongshøjvej på Vesterbro. Her henvendte en ung 
fyr på cykel sig til dem. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er splittet i tusindvis af stykker. 
</p>
<p class="sender">
Nanna Skovmand 
</p>
</blockquote>
</div><p/><p>
»Han begyndte at spørge, hvad vi gloede på, og hvad vores problem var. 
Stemningen var straks trykket, og vi fik hurtigt fornemmelsen af, at det her 
går galt«, fortæller Nanna Skovmand om den skæbnesvangre aften. 
</p><p><b class="ext-link">OVERFALDET</b><a class="embeddedlink" href="http://politiken.dk/indland/ECE2511839/fire-unge-faengslet-for-juleoverfald-paa-vesterbro/">Fire unge fængslet for juleoverfald på 
Vesterbro</a></p><p>
Og den fornemmelse havde parret tilsyneladende ret i. Ifølge anklageskriftet 
slog de tiltalte Nanna Skovmands kæreste i hovedet med en glasflaske, 
hvorefter de slog ham flere gange med en kædelås og en wirelås. De slog og 
sparkede ham i hovedet, indtil han væltede, men det stoppede dem ikke. De 
fortsatte angiveligt med at tæske løs på ham med både knytnæver og kædelås, 
mens han lå på jorden. 
</p><p>
Nanna Skovmand begyndte at frygte for sin kærestes liv, så hun forsøgte at 
fjerne en af gerningsmændene. Det resulterede i, at også hun blev væltet 
omkuld og slået flere gange i hovedet med kædelåsen, fremgår det af 
anklageskriftet. 
</p><p>
»Jeg troede, at Mads var slået ihjel i al den tid, jeg fik tæsk. Jeg var hele 
tiden ved at besvime. Jeg kunne mærke bevidstheden. Det var en slags 
’ud-af-kroppen’-følelse. Jeg kan tydeligt huske, at jeg tænkte: ”Hvis du 
besvimer, kan du ikke bede om hjælp". Og da der kom flere slag, 
tænkte jeg: "Det her er sidste gang. Nu kan jeg ikke holde til mere". 
Jeg husker tydeligt frygten og alle de tanker, der røg igennem mit hoved i 
de sekunder. Først da de er færdige med at tæske mig og løber væk, ser jeg, 
at Mads står foran mig. Det er først der, jeg ved, at han er i live«, 
fortæller Nanna Skovmand. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er blevet pessimistisk og er sikker på, at alle mennesker vil mig noget 
ondt.
</p>
<p class="sender">
Nanna Skovmand 
</p>
</blockquote>
</div><p/><p><b>»Jeg er fuldstændig revet fra hinanden«</b></p><p>
Det er nu fire måneder siden, at Nanna Skovmand og hendes kæreste blev 
overfaldet, og den blodige nat har sat tydelige spor hos Nanna Skovmand, der 
stadig er stærkt påvirket af overfaldet, som føles som en ond drøm. 
</p><p>
»Det er så uvirkeligt. Jeg venter stadig på, at nogen niver mig og vækker mig 
fra det her mareridt. Det er svært at forstå noget så meningsløst«, siger 
hun og fortsætter: 
</p><p>
»Jeg er splittet i tusindvis af stykker. Jeg prøver at holde fast på mig selv 
og samle de stykker sammen, der er tilbage af mig, så jeg kan fungere. For 
livet fortsætter. Og jeg vil stadig være med til at præge livet. Men det er 
en hård kamp at gøre det, når jeg mest af alt har lyst til at grave mig ned. 
For det er som om, der hænger en grå sky over mig. Der er noget inden i mig, 
der ikke er, som det skal være. Jeg er bare ikke rigtig glad«, fortæller 
hun. 
</p><p>
Efter overfaldet bryder Nanna Skovmand sig ikke om at gå alene på gaden, når 
det er mørkt. Hun har gået til fysioterapeut, har både ar fra øjenbrynet op 
til panden og fra overlæben op til næsten, og hun mangler stadig højre 
fortand. Hun går til krisepsykolog, og tanken om aftaler dræner hende for 
energi, selvom hun før i tiden elskede at have travlt. Først et par måneder 
efter overfaldet begyndte hun at bevæge sig ud af sin lejlighed og genoptage 
nogle af sine gamle fritidsfornøjelser som eksempelvis styrketræning, men 
hun lever et liv i konstant frygt. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00905/Nanna_Skovmand_905986w.jpg" alt="" border="0"/><span class="caption"><span class="f-img-caption">Vold. 
</span>Sådan så 23-årige Nanna Skovmand ud kort tid efter overfaldet julenat. Hun delte billede på Facebook og på få timer blev det delt flere end 33.000 gange. Privatfoto.</span></span></p><p>
»Jeg er bange for at støde ind i gerningsmændene. Jeg er både bange for dem, 
men også for hvordan jeg reagerer. Besvimer jeg? Får jeg et eller andet 
panikanfald, eller hvad gør jeg? Jeg aner ikke, om der sker noget med mig, 
jeg ikke kan håndtere«, fortæller Nanna Skovmand, der efter overfaldet 
føler, at hendes liv er gået i stå. 
</p><p>
»Jeg føler, at jeg famler i blinde. Jeg har ingen anelse om, hvem jeg er. Jeg 
havde endelig, synes jeg selv, fået bygget det menneske op, som jeg gerne 
ville være. Og nu er det menneske revet fuldstændig fra hinanden«, fortæller 
hun. 
</p><p>
Selvom Nanna Skovmand har svært ved at finde sig selv igen, er hun ikke i 
tvivl om, at overfaldet har ændret hende. Og det går hende på. 
</p><p>
»Jeg er blevet et helt andet menneske. Et menneske, jeg ikke har lyst til at 
være. Før var jeg godtroende og troede på, at alle mennesker var gode, 
indtil det modsatte var bevist. Nu er det nærmest omvendt. Jeg er blevet 
pessimistisk og er sikker på, at alle mennesker vil mig noget ondt. Især 
hvis det er nogen, der minder mig om gerningsmændene«, fortæller Nanna 
Skovmand, der dog hverken bærer nag eller ønsker hævn. 
</p><div class="art-quote article-box">
<p class="quote"/>
<blockquote>
<p class="quote-txt">
For det med at de er ligeglade, pisseligeglade, med det menneske, der står 
fuldstændig smadret tilbage, er det, der ødelægger mig mest.
</p>
<p class="sender">
Nanna Skovmand 
</p>
</blockquote>
</div><p/><p>
»Selvfølgelig er jeg vred på dem, og jeg håber, at de bliver kendt skyldige, 
men jeg bærer ikke nag, og jeg har ingen hævnlyst. Jeg håber bare, at de vil 
indse, hvad de har gjort ved mig. Det ville være straf nok for mig. For det 
med at de er ligeglade, pisseligeglade, med det menneske, der står 
fuldstændig smadret tilbage, er det, der ødelægger mig mest. Jeg vil have, 
at de indser, at de har ødelagt mig. Det er det vigtigste for mig«, siger 
hun. 
</p><p><b>Fortryder intet</b></p><p>
Kort efter overfaldet valgte Nanna Skovmand at dele et billede af sit 
forslåede ansigt på det sociale medie Facebook sammen med en beskrivelse af, 
hvad der var sket. Statusopdateringen blev delt flere end 33.000 gange, og 
den startede en lang række diskussioner og debatter, der især fokuserede på 
racisme. Mens opdateringen og debatten hastigt bredte sig på de sociale 
medier, blev Nanna Skovmand ramt af en mediestorm. 
</p><p>
Alligevel fortryder hun ikke, at hun valgte at stå frem. 
</p><p>
»Det har jeg det helt, helt fint med, at jeg gjorde. Jeg har ikke fortrudt 
noget. Men, hvis jeg havde haft den erfaring, som jeg har i dag, er der 
nogle ting jeg ville have specificeret. For eksempel det her med racisme. 
Der ville jeg gerne have skrevet til at starte med, at det ikke var det, det 
skulle handle om. Men nej, jeg fortryder ikke, at jeg stod frem«, fortæller 
Nanna Skovmand, der håber, at hun ved at lade sin historie blive hørt kan 
bruge episoden til noget konstruktivt. 
</p><p class=" bl-elem">
»Det skal ikke have lov til at være et meningsløst overfald. Jeg håber 
virkelig, at folk tør snakke, hvis der sker dem noget. Man skal ikke tie af 
angst og frygt, for så vinder gerningsmændene. Så sig det højt. Vi er nødt 
til at få talt om tingene, for hvis ikke man italesætter problemerne, 
hvordan skal vi så løse dem?«, spørger Nanna Skovmand. 
</p>	
</div>

</div></body></html>
