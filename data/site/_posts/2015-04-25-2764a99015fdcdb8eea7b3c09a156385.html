---
layout:     post
title: 	    "Cyklist, fodgænger og billist: Sådan er cyklisterne"
post_author:	    
post_date:	    Sat, 25 Apr 2015 14:49:42 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2640688/cyklist-fodgaenger-og-billist-saadan-er-cyklisterne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodgænger: »De mener, byen er deres«</b></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00930/lol_fodg_nger2_930627w.jpg" alt="" border="0"/><span class="caption"><span class="f-img-caption">Spring. 
</span>»Man må ofte springe rundt, når cyklerne kører ind imellem folk«, siger Jørgen Helleberg Andersen. Foto: Martin Lehmann</span></span></p><p>
Jørgen Helleberg Andersen har cyklet hele sit liv, men nu er cyklen solgt, og 
han tøver med at købe en ny. 
</p><p>
»Tidligere cyklede jeg ind til byen fra Glostrup, men nu farer cyklisterne 
frem. Selv der, hvor cykelstierne ikke er særlig brede, bliver der cyklet 
meget hurtigt«, siger han. Som fodgænger oplever han også, at cyklisterne 
fylder. 
</p><p>
»Selv om der er grønt, må man ofte springe rundt, når cyklerne kører ind 
imellem folk. Det er, som om cyklisterne mener, at byen er deres alene«, 
siger den 73-årige mand, som ofte går rundt i byen eller tager i 
Frederiksberg Have. Her skulle det være cykelfrit område. 
</p><p>
»Det er et dejligt åndehul, men der kommer de også cyklende. Hvis man siger 
noget til dem, får man en over snuden«. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/forbrug/dintransport/ECE2353921/emma-blev-koert-ned-af-cyklist-jeg-troede-jeg-blev-blind/">Emma blev kørt ned af cyklist: 
»Jeg troede, jeg blev blind«</a></p><p><b>Cyklist: »Efterlyser cykelvenlige veje«</b></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00930/lol_cyklist2_930628w.jpg" alt="" border="0"/><span class="caption"><span class="f-img-caption">Plads. 
</span>»Lav flere brede cykelstier, så cyklerne kan køre i forskelligt tempo«, siger Sidsel Kjems, som selv bryder loven. Foto: Martin Lehmann</span></span></p><p>
»Jeg kan se, at mange overtræder færdselsloven på cykel, det gør jeg også 
selv. Men jeg ser det ikke som et stort problem«. 
</p><p>
40-årige Sidsel Kjems cykler hver dag, og cyklen er hendes eneste 
transportmiddel. Både når hun kører af sted med sine to børn på 4 og 6 år i 
ladcyklen, og på sin tohjulede. Men hun mener ikke, at det sker uden hensyn 
til andre, når hun svinger til højre for rødt lys. 
</p><p>
»Hvis man som cyklist ikke følger loven, har man et særligt ansvar for at 
passe på andre og se sig for«, siger hun og påpeger, at for stramme regler 
kan ødelægge nogle af de fordele, der er ved at vælge cyklen. 
</p><p>
»Lav i stedet brede cykelstier, så cyklerne kan køre i forskelligt tempo, og 
der kommer plads til cyklende børn og ladvogne. Og lav kampagner, så alle 
trafikanter tager hensyn«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/dintransport/ECE1965577/her-er-de-seks-stoerste-cykeltendenser-lige-nu/">Her er de seks største 
cykeltendenser lige nu</a></p><p><b>Bilist: »Skræmmende at være bilist«</b></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00930/lol_bilist_930629w.jpg" alt="" border="0"/><span class="caption"><span class="f-img-caption">Bange. 
</span>»Du har en følelse af, at du hvert øjeblik kan komme til at dræbe nogen«, siger David Francois. Foto: Martin Lehmann</span></span></p><p>
»Det er jo mit ansvar at passe på cyklisterne, for hvis det går galt, er det 
dem, det er farligt for«. 
</p><p>
David Francois har kørt rundt med vin i København og omegn i et års tid, og 
den franske chauffør er egentlig lidt imponeret over, hvordan trafikken 
glider i hovedstaden. 
</p><p>
»Jeg er fransk, så generelt vil jeg sige, at folk er gode til at følge 
reglerne, så godt de kan. Men når det er myldretid, presser alle på, og så 
bøjer alle loven lidt«, siger han og peger på, at det er langt værre at være 
bilist end at være cyklist. 
</p><p class=" bl-elem">
»Især i starten var det superstressende og ret skræmmende at køre i byen, for 
du har en følelse af, at du hvert øjeblik kan komme til at dræbe nogen. 
Sådan er det ikke for cyklisterne«. 
</p>	
</div>

</div></body></html>
