---
layout:     post
title: 	    "DBU havde glemt Morten Olsen til Dansk Fodbold-Award"
post_author:	    
post_date:	    Fri, 27 Feb 2015 20:55:45 +0100
post_site:	    politiken.dk 
post_link:	    http://politiken.dk/sport/fodbold/ECE2567538/dbu-havde-glemt-morten-olsen-til-dansk-fodbold-award/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Midt i en økonomisk trængt tid for Dansk Boldspil-Union, der må spare, så det 
gør ondt flere steder, og i skyggen af konflikten mellem fodboldforbundet og 
landsholdspillerne blev Dansk Fodbold Award afviklet i et andet format og en 
anden opsætning end sædvanligt, da priserne for 2014 skulle uddeles. 
</p><p>
’Forestillingen’ var flyttet fra Cirkusbygningen i København til Odense, hvor 
DBU’s repræsentantskabsmøde foregår lørdag – og det var usædvanligt, at seks 
af de spillere, der skulle hyldes, slet ikke var til stede. ' 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2567482/aarets-fodboldspiller-boykottede-show-hvor-han-blev-fejret/">Årets fodboldspiller 
boykottede show, hvor han blev fejret</a></p><p>
Hvad der kunne undre meget mere – for spillernes udebliven blev jo adviseret 
på forhånd af Spillerforeningen, der rådgiver spillerne i alle sammenhænge – 
var, at hverken landstræner Morten Olsen, den assisterende træner Peter 
Bonde, U21¬-landstræner Jess Thorup eller andre fra trænerstaben sad i salen 
blandt de mange fodboldledere og særligt indbudte gæster. 
</p><h3>
Fra gallashow til temaaften 
</h3><p>
Men det var også en fejl, at Morten Olsen og Jess Thorup ikke fik lov til at 
deltage i ’festen’ og kunne være med til at kåre bl.a. Årets Træner og Årets 
Spiller. 
</p><p>
»Der er sket en administrativ fejl, efter at vi er gået fra et stort gallashow 
til en lille temaaften. Det er skidt, at der ikke er tilgået invitationer 
til trænerne. Det beklager vi«, forklarede DBU’s Jakob Høyer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2565778/tidslinje-sparekravet-fra-dbu-blev-for-skrapt/">Tidslinje: Sparekravet fra DBU 
blev for skrapt</a></p><p>
Morten Olsen kunne f.eks. have været den rette til at gratulere og overrække 
trofæet til Årets Træner 2014, AaB’s Kent Nielsen, der førte sit hold til 
både mesterskabet og en flot sejr over FC København i pokalfinalen. 
</p><p>
Kent Nielsen fik aftenens største bifald og underholdt med en tale, hvor han 
takkede den tidligere ledelse i Aalborg-klubben for det store underskud, som 
den var med til at skabe. 
</p><p>
»Derfor blev vi tvunget til at spille med så mange unge spillere, som er 
udviklet i AaB, og det viste sig at føre til de store resultater, vi opnåede 
sidste år«, sagde Kent Nielsen – der til sommer skifter til OB. 
</p><h3>
Brøndby blev årets fodboldklub 
</h3><p>
Christian Eriksen blev Årets Spiller, Pione Sisto Årets superligaspiller, 
Pierre Emile Højbjerg Årets Talent, Mariann Gajhede Knudsen Årets Kvindelige 
Fodboldspiller, Hobros Martin Thomsen scorede Årets mål 2014, og Frederikke 
Skjødt Thøgersen blev kåret som Årets Talent hos kvinderne. Og de sad alle 
sammen derhjemme og kunne glæde sig over at være blevet hædret. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/ECE2564214/konflikt-hovedsponsor-truer-med-at-forlade-dbu/">Konflikt: Hovedsponsor truer 
med at forlade DBU</a></p><p>
Årets dommer Kenn Hansen modtog prisen på scenen, Brøndby kåredes som Årets 
Fodboldklub. Professor i holdspil og sundhed på KU Peter Krustrup modtog 
Årets en del af noget større-prisen på en aften og Per 
Bjerregaard blev tildelt DIF’s ærestegn. 
</p><p class=" bl-elem">
Sparefesten er overstået – og nu venter Fodbolddanmark på, at DBU og spillerne 
får talt sig tilrette og aflyst konflikten, der lige nu synes at være gået i 
hårdknude. 
</p>	
</div>
</div></body></html>
