---
layout:     post
title: 	    "I Norge og Sverige er stjålne hjemmeværnsvåben ufarlige"
post_author:	    
post_date:	    Thu, 19 Feb 2015 19:02:51 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2554858/i-norge-og-sverige-er-stjaalne-hjemmevaernsvaaben-ufarlige/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Det våben fra Hjemmeværnet, der lørdag blev brugt ved angrebet mod et 
debatarrangement på Østerbro i København, kunne have været sikret med en 
lås, der gør selv stjålne våben ubrugelige. 
</p><p>
Den løsning valgte både Norge og Sverige for over 10 år siden, mens man i 
Danmark nøjes med at låse sine våben inde i et skab, skriver dr.dk. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2553369/hjemmevaernet-overvejer-centrale-vaabenlagre-efter-terrorangreb/">Hjemmeværnet overvejer 
centrale våbenlagre efter terrorangreb</a></p><p>
Den norske og svenske løsning, der sågar er billig, gør et våben ubrugelig 
uden nøgle. En såkaldt kammerlås koster omkring 2.000 kroner og sidder inde 
i selve våbnet. 
</p><p>
Hvis alle medlemmer af Hjemmeværnet i dag har et våben derhjemme, ville det 
koste 8,5 millioner kroner at sikre hver af de 4.328 våben, der i dag bliver 
opbevaret i dyre og usikre våbenskabe, skriver dr.dk. 
</p><h3>
S er svar skyldig 
</h3><p>
I Sverige begyndte man at indføre kammerlåse på Hjemmeværnets våben allerede i 
slutningen af halvfemserne, mens Norge fulgte trop i 2002. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554400/regeringen-vil-tillade-aflytning-uden-retskendelse-i-udlandet/">Regeringen vil tillade 
aflytning uden retskendelse i udlandet</a></p><p>
Socialdemokraternes forsvarsordfører, Anette Lind, har ikke nogen forklaring 
på, hvorfor våbenskabe blev den danske løsning. Hun var ikke 
forsvarsordfører, da beslutningen blev taget. 
</p><p>
»Jeg tør ikke sige andet end, at våbenskabene var en løsning, dengang det blev 
besluttet. Og dengang blev det vurderet til at være en god løsning«, siger 
hun til dr.dk. 
</p><h3>
Minister vil have sikkerhed undersøgt 
</h3><p>
Forsvarsminister Nicolai Wammen (S) har bedt Hjemmeværnet om at undersøge 
sikkerheden omkring den frivillige styrkes våbenhåndtering. 
</p><p>
»Hjemmeværnet har sat en undersøgelse i gang og ventes i løbet af de næste par 
uger at komme med anbefalinger til, hvordan vi fremover kan styrke 
sikkerheden«, siger ministeren, som også vil bede om input fra politiet. 
</p><p class=" bl-elem">
Efter nyheden om gerningsvåbnets ophav kom frem, har flere partier stillet 
spørgsmålstegn ved, om Hjemmeværnet skal opbevare våben i private hjem. 
</p>	
</div>
</div></body></html>
