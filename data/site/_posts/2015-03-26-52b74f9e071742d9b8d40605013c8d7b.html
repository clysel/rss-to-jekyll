---
layout:     post
title: 	    "Eksperter: Britiske tilskud var afgørende for Dongs fremtidsplaner"
post_author:	    
post_date:	    Thu, 26 Mar 2015 18:35:36 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2605848/eksperter-britiske-tilskud-var-afgoerende-for-dongs-fremtidsplaner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Betydningen af tre store britiske havvindmølleparker, som i følge Politikens 
beregninger isoleret set har en nutidsværdi på 21 milliarder kroner, er helt 
afgørende for selskabets fremtid, vurdere flere eksperter. Dong fik særligt 
givtige statstilskud til parkerne umiddelbart efter salget af en del af 
aktierne i selskabet til Goldman Sachs, ATP og PFA. Spørgsmålet er, om de 
værdien af de afgørende parker indgik i Finansministeriets vurdering af 
dongs værdi, eller om aktierne blev solgt for billigt.
</p><p>
I flere uger har Dong ikke villet oplyse, hvordan man indregnede værdien af 
parkerne, som altså var lige ved at få de vigtige tilskud, men nu oplyser 
Dong i et debatindlæg i Politiken, at selve sikkerheden ’kun’ øgede værdien 
af selskabet med 2-3 milliarder kroner. »Virkeligheden ligger altså langt 
fra påstanden om, at værdien af Dong eksploderede med 21 milliarder kroner, 
som følge af de tildelte kontrakter«, skriver Dong i debatindlægget. I et 
efterfølgende skriftligt svar til Politiken vil Dong tilgengæld ikke oplyse, 
hvor stor en samlet værdi, de tre parker blev vurderet til.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2602611/staten-kunne-have-sikret-sig-del-i-milliardgevinsten-i-dong/">Staten kunne have sikret sig 
del i milliardgevinsten i Dong</a></p><p>
Dong ønsker ikke at lade sig interviewe om indholdet af selskabets debatindlæg 
eller værdifastsættelsen af selskabet. Dong vil heller ikke svare på 
opfølgende skriftlige spørgsmål fra Politiken, men ifølge danske 
finansanalytikere med speciale i blandt andet havvind, har tildelingen af 
statsstøtte haft afgørende betydning for hele Dongs vindforretning, som i 
fremtiden bliver selskabets vigtigste forretningsgren. Dong vil inden 2020 
have opstillet møller, der kan producerer i alt 6,5 gigawatt. Ved udgangen 
af 2012 var der opstillet 1,7 gigawatt, og da de tre parker alene kan 
producere 2,1 gigawatt, er det afgørende for hele vindforretningen, at 
tilskuddene kom i hus blot tre måneder efter aktieslaget.
</p><p>
»Var disse projekter ikke blevet flyvefærdige med tilskuddene, så skulle Dong 
kaste sig ud i en plan B eller C med andre projekter, og det ville 
formentlig ikke kunne nås indenfor tidsrammen for deres målsætning. Man 
ville stå med en delvis vingeskudt forretningsplan for den del af Dong, der 
handler om vindenergi«, vurderer senioranalytiker Jacob Pedersen fra Sydbank.
</p><h3>
Dong var favorit til støtte
</h3><p>
Dongs værdifastsættelse af de tre projekter er efter debatindlægget fortsat 
ikke kendt, men hvis Politikens beregninger om en nutidsværdi på 21 
milliarder kroner er retvisende, så må det have haft stor betydning for både 
Dong og investorerne, mener Jacob Pedersen.
</p><p>
»Men i det aktstykke til finansudvalget om handlen er der ingen 
reguleringsmekanisme på dette felt, selv om der indgår en række andre 
reguleringsmekanismer i forhold til den fremtidige udvikling i Dong«, siger 
Jacob Pedersen fra Sydbank.
</p><p>
Hans kollega, Jens Houe Thomsen fra Jyske Bank understreger, at han ikke 
beskæftiger sig med Dongs værdi men derimod med selskabets gæld og dets evne 
til at forrente og tilbagebetale gælden.
</p><p>
»Men jeg vil gerne sige at det er positivt, at de har fået disse kontrakter i 
Storbritannien. Dong kan dermed fastholde positionen som verdens mest 
erfarne på området, og de kan efter al sandsynlighed nå målet om 6,5 
gigawatt i 2020. Det er vigtigt og en milepæl for Dong på vej til at udvikle 
værdien af hele havmølle forretningen«, forklarer Jens Houe Thomsen.
</p><p>
I debatindlægget fra Dong understreger selskabet, at Dong i efteråret 2013 
mens forhandlingerne om ny kapital stod på, ikke vidste »hvilke konkrete 
(vind red.) projekter, der ville blive realiseret for at opfylde målet (om 
opstilling af i alt 6,5 gigawatt)«. Dong skriver, at man først fik tilsagn 
om støtte den 23 april 2014, og at støtten efterfølgende først blev godkendt 
af EU 23 juli. 
</p><p>
Dong oplyser derimod ikke, at blot fire dage efter aftalen om ny kapital blev 
underskrevet 29. november 2013 udpegede den britiske regering 10 projekter 
til ’finalen’ i kapløbet om at opnå tilskud, og at Dongs tre projekter var 
blandt de ti finalister. 
</p><p>
Mens Dong ikke vil oplyse præcist, hvordan nøgleprojekterne blev indregnet, 
har flere investorer med kendskab til forhandlingerne oplyst, at netop de 
nye britiske støtteordninger spillede en meget vigtig rolle for deres 
vurdering af selskabets værdi og udsigten til at gøre en fremragende 
forretnig ved at skyde penge i Dong til en forholdsvis lav aktiekurs. 
</p><p class=" bl-elem">
Det fremgår heller ikke af læserbrevet, at Dong havde ansøgt om støtten i juli 
måned 2013, eller at selskabet løbende rådgav den britiske regering om 
støttemodeller, samt at Dong som verdens førende på feltet af alle eksperter 
blev anset som selvskrevet til at modtage støtten.
</p>	
</div>
</div></body></html>
