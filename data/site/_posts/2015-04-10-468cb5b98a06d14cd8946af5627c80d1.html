---
layout:     post
title: 	    "Bitter skæbne rammer atter Tinkoff-Saxo"
post_author:	    
post_date:	    Fri, 10 Apr 2015 19:24:38 +0200
post_site:	    politiken.dk 
post_link:	    http://politiken.dk/sport/cykling/ECE2623677/bitter-skaebne-rammer-atter-tinkoff-saxo/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Som i en nærmest mareridtsagtig dacapooplevelse fra sidste sæsons Post Danmark Rundt måtte Tinkoff-Saxos 27-årige italiener Manuele Boaro i dag se sig stødt fra tronen på den 178,5 km lange afsluttende færd i Circut Cycliste Sarthe fra Le Mans til Le Lude blot et døgn efter at have jublet over dobbelttriumf med etapegevinst og erobring af førertrøjen.</p><p>I dag var det ganske vist ikke en af hans holdkammerater, der på de franske landeveje udsatte ham for den bitre skæbne, som tilfældet var i 2014-udgaven af den danske rundtur, da den hjemlige nationale mester Michael Valgren sendte italieneren ned på den samlede andenplads..</p><p>Det sørgede derimod sidste års vinder litaueren Ramunas Navardauskas (Cannondale-Garmin) for, da hverken Boaro eller de øvrige Tinkoff-Saxo-aktører var i stand til at forhindre den 27-årige balter i at vinde de to sidste bonusspurter.</p><h3>Måtte kæmpe hårdt efter punktering</h3><p>Det indbragte Navardauskas seks sekunder, og eftersom han inden etapen på den samlede tredjeplads kun var fem sekunder efter Boaro, var lykken vendt til litauerens fordel og et enkelt points forspring, da det endelige regnskab gjordes op, mens Boaros landsmand Adriano Malori (Movistar) på tredjepladsen var firter sekunder bagud.</p><p>Efter Navardauskas’ to spurtsejre, var der for Boaro kun tilbage at håbe på, at han kunne tilkæmpe sig en af de tre første pladser i selve finalen, men denne på forhånd usandsynlige hypotese umuliggjordes yderligere, da italieneren ramntes af en punktering og måtte fighte hårdt for overhovedet at få tilslutning til feltet igen.</p><p>Dette lykkedes, men han var ikke i nærheden af at blande sig i dysten om sejren på etapen. Den tog den franske spurtkanon Nacer Bouhanni (Cofidis) sig af, og han rejser dermed fra det fire dage lange arrangement med to gevinster i bagagen.</p><h3>Guldhammer atter bedste dansker</h3><p>Tættest på at true den 24-årige franskmand var russeren Alexey Tsatjevitj (Katusha) og landsmanden Samuel Dumoulin (Ag2r-La Mondiale), mens Navardauskas blev nr. 7.</p><p>Cult Energys Rasmus Guldhammer blev ligesom i går bedste dansker, da han blev nr. 18 blandt de 38 mand, der fik noteret samme tid i første gruppe. Også sammenlagt sluttede Guldhammer længst fremme af danskerne på 15.-pladsen 42 sekunder efter Navardauskas.</p><h3>Noteredes for flot Tour-gevinst sidste år</h3><p>For litaueren var det den første sejr, siden han i sidste års Tour de France opnåede karrierens fornemste, da han lige netop holdt hjem på den 208 km lange 19. etape til Bergerac syv sekunder foran et hidsigt jagtende felt anført af to af dette forårs fremtrædende skikkelser tyskeren John Degenkolb (Giant-Alpecin) og nordmanden Alexander Kristoff (Katusha)</p><p class=" bl-elem">Da Navarduaskaus sluttede øverst på podiet i Circuit Cycliste Sarthe sidste år, skete det, efter at han – som Boaro gjorde det i den aktuelle udgave – havde erobret førertrøjen på 4. etape, og han sluttede 14 sekunder foran australieren Rohan Dennis.</p>	
</div>

</div></body></html>
