---
layout:     post
title: 	    "Politisk analyse: Det handler om islam"
post_author:	    
post_date:	    Sat, 11 Apr 2015 13:10:29 +0200
post_site:	    politiken.dk 
post_link:	    http://politiken.dk/indland/politik/ECE2623751/politisk-analyse-det-handler-om-islam/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kvinders fulde og uforbeholdne ligestilling, homoseksuelles rettigheder og 
ikke mindst ytringsfrihed er blevet ukrænkelige værdier for partier, der 
traditionelt havde mere patriarkalske holdninger. 
</p><p>
For årtier siden forsvarede højrefløjen blasfemiparagraffen som et principielt 
vigtigt værn mod krænkende gudsbespottelse. De seneste år er den borgerlige 
modstand mod både racisme- og blasfemiparagraffen vokset – anført af Dansk 
Folkeparti. Et godt gæt er, at det har med islam at gøre. Og der er ikke 
noget som islam, der kan få nationalkonservative ’værdikæmpere’ til at stå 
vagt om de demokratiske principper. 
</p><p>
I den borgerlige ’kulturkamp’ er holdningerne til menneskerettighederne og 
andre internationale konventioner også under forandring. Da den daværende 
konservative kulturminister Brian Mikkelsen i 2005 lancerede sin kulturkanon 
som et opgør mod »middelalderlige normer«, påberåbte han sig »vestlige 
værdier, som demokrati, ligestilling og menneskerettigheder«. 
</p><p><b class="ext-link">LÆS NYHED</b><a class="embeddedlink" href="http://politiken.dk/indland/politik/ECE2623748/krig-om-religion-bryder-ud-i-blaa-blok/">Krig om religion bryder ud i blå 
blok</a></p><h3>
Kristendom i fokus 
</h3><p>
Modsat beskrev Dansk Folkepartis Marie Krarup i 2012 menneskerettighederne som 
en trussel for nationalstaten og som »vore dages nye religion«. Venstre har 
længe ment, at man netop i udlændingepolitikken skal skære ind til benet af 
konventionerne, men overholde dem. Sidste år skrev partiet, at Danmark i 
særlige tilfælde kan vælge, at vi ikke længere skal være bundet af 
internationale forpligtelser. 
</p><p>
Den seneste offensiv i den konservative værdikamp drejer sig om kristendom. 
Det startede, da De Konservatives politiske ordfører, Mai Mercado, i en 
kronik i Berlingske Tidende gjorde sin personlige trosbekendelse til et 
politisk projekt. Ligesom Dansk Folkeparti vil hun gerne gøre kristendom til 
en definerende del af ’det af være dansk’ og et pejlemærke for den førte 
politik.' 
</p><p><b class="ext-link">LÆS DEBATINDLÆG FRA RASMUS JARLOV</b><a class="embeddedlink" href="http://politiken.dk/debat/profiler/rasmus-jarlov/ECE2618230/kristendommen-skal-favoriseres-i-danmark/">Kristendommen 
skal favoriseres i Danmark</a></p><p>
Det er langt fra tidligere statsminister Anders Fogh Rasmussens udgangspunkt 
for kulturkampen. Han sagde i 2006, at religion bør fylde mindre i det 
offentlige rum. Det er en »farlig cocktail«, hvis politiske modstandere 
tager hver sin gud til indtægt for netop deres sag, mente Fogh. I stedet bør 
politikere – som andre mennesker – ydmygt erkende, at »vi slet intet ved om, 
hvad denne eller hin gud måtte mene om vores forehavender«, sagde han. 
</p><p class=" bl-elem">
Mai Mercado rangordner eksplicit kristendom over islam i kategorien ’hvilken 
religion er bedst’. Den politiske kristendom handler i høj grad om islam. 
</p>	
</div>

</div></body></html>
