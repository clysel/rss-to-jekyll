---
layout:     post
title: 	    "Nyt radionet giver mere af det samme"
post_author:	    
post_date:	    Mon, 23 Mar 2015 19:06:26 +0100
post_site:	    politiken.dk 
post_link:	    http://politiken.dk/kultur/medier/ECE2601202/nyt-radionet-giver-mere-af-det-samme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta om DAB</h4>
<div class="fakta-body" data-buildingblock="embedded_factboxlink">
<p><b>Digital audio broadbast</b> eller dab er digital radiosending og har den 
fordel i forhold til fm, at der er plads til flere kanaler på frekvenserne.
</p><p><b>I Danmark er det planen,</b> at der skal sendes i formatet dab+. Hvis 
danskerne tager digital radio til sig, er det planen at lukke for sending på 
fm i 2019. 
</p><p><b>Det danske dab-net</b> er delt ind i tre blokke: en til DR’s kanaler, en 
til kommercielle landsdækkende kanaler og endelig en blok til regionale 
kommercielle kanaler. Det er den såkaldte blok 3.
</p><p><b>I blok 3 er </b>Danmark delt ind i 13 regioner med plads til 16 frekvenser 
i hver.
</p><p class=" bl-elem"><b>27 ansøgere </b>har p.t. søgt om 90 sendetilladelser i blok 3.
</p>
</div>
</div><p>
Dj og iværksætter Le Gammeltoft havde en drøm om at lave en radiostation. 
</p><p>
Timingen virkede god, for der var netop åbnet for, at private kunne få lov at 
sende på fremtidens digitale sendenet, dab, hvor der er plads til langt 
flere kanaler end på det nuværende fm-net. 
</p><p>
»I udlandet er der kanaler for alt fra fusionsjazz til hiphop, og jeg tror, at 
en øget konkurrence ville være godt for lytterne«, siger Le Gammeltoft, hvis 
kanal skulle fokusere på elektronisk musik. 
</p><p>
Men efter at have undersøgt sagen har hun droppet ideen og er ærlig talt noget 
overrasket over, hvor dyrt og besværligt det er at starte en ny digital 
radiostation op. Det har hun skrevet en Kronik om i tirsdagens avis. 
</p><p><b class="ext-link">LÆS KRONIKEN </b><a class="embeddedlink">Dansk radio er ikke med på 
beatet</a></p><p>
»Bare at søge koster så mange penge, at der ingen forretning er i det – og 
mange initiativer knækker på det«, siger Le Gammeltoft. 
</p><div class="art-quote article-box">
<p class="quote"/>
<blockquote>
<p class="quote-txt">
Bare at søge koster så mange penge, at der ingen forretning er i det - og 
mange initiativer knækker på det
</p>
<p class="sender">
Le Gammeltoft, tidl. radiovært 
</p>
</blockquote>
</div><p>
Fidusen ved at flytte radiosendingen fra fm, hvor størstedelen af dansk 
radiolytning foregår i dag, og til det digitale dab-net, er, at det giver 
plads til mange flere radiokanaler.</p><p>
Hos Kulturstyrelsen har man netop afsluttet en udbudsrunde, hvor 
radiovirksomheder kunne søge om lov til at sende på det kommende regionale 
dab-sendenet. På det sendenet er Danmark delt ind i 13 områder, hvor der 
hver kan være 16 forskellige radiokanaler.
</p><p>
Det var Le Gammeltofts ønske at sende radio i Danmarks fire største byområder: 
Odense, Aarhus, Aalborg og København. Men for hver sendetilladelse, man 
søger, skal man kunne lægge en bankgaranti på 250.000 kroner – hvad hun 
kalder »en alvorlig forhindring«. 
</p><h3>
De etablerede har en fordel 
</h3><p>
Den karakteristik bliver hun bakket op i af Ole Mølgaard, der er 
forretningsudviklingskonsulent med flere radiovirksomheder som kunder, og 
som indtil for tre år siden var radiochef hos DR og har arbejdet med 
udbredelsen af digital radio. 
</p><p>
»Kravet om 250.000 kroner i bankgaranti findes for at få solide og seriøse 
ansøgere til frekvenserne. Men det er helt åbenlyst en fordel for de 
eksisterende aktører. Det gør det svært for nystartede aktører at komme på 
banen«, siger han. 
</p><p>
Ole Mølgaard kender selv til flere tilfælde, hvor nye ildsjæle har valgt at 
droppe drømmen om at starte en radiokanal op. 
</p><p>
»De, der har søgt sendetilladelse, er stort set alle sammen eksisterende 
aktører. Vi får måske mulighed for at høre flere kanaler, men det er de 
samme selskaber, der står bag – og det er superærgerligt«. 
</p><p>
Udbuddet af regionale dab-kanaler er fortsat i gang, men hidtil er der blevet 
søgt om 90 tilladelser fra 27 forskellige ansøgere, som med ganske få 
undtagelser i forvejen findes på markedet. En af de store ansøgere er SBS 
Radio, som ifølge informationschef Jesper Jürgensen kun har tænkt sig at 
videreføre deres kendte radiotilbud som The Voice og Nova på dab. 
</p><p><b class="ext-link">LÆS KOMMENTAR </b><a class="embeddedlink" href="http://politiken.dk/kultur/ECE2582396/henrik-palle-dab-radioen-kan-dabbe-ad-pommern-til/">Henrik Palle: Dab-radioen kan 
dabbe ad Pommern til</a></p><p>
For Le Gammeltoft var det ikke kun det politisk bestemte krav om at skulle 
kunne lægge 250.000 for hvert af de fire områder, hun gerne ville sende i, 
der fik hende til at opgive. Da de musikalske rettighedsorganisationer i 
udgangspunkt opkræver betaling for, hvor mange mennesker der potentielt kan 
lytte til en radiokanal, og ikke efter antallet af reelle lyttere, koster 
det det samme at lave en smal elektronisk kanal for 50.000 lyttere som at 
lave en kanal, der kun spiller Rasmus Seebach og Medina. 
</p><div class="art-quote article-box">
<p class="quote"/>
<blockquote>
<p class="quote-txt">
Kigger man på Stockholm, Oslo eller Berlin, er der kommercielle stationer 
med journalistisk indhold, sportskanaler, hiphopkanaler, jazzstationer, 
kristen radio og så videre
</p>
<p class="sender">
</p><p class=" bl-elem">Ole Mølgaard, radiokonsulent</p> 

</blockquote>
</div><p>
»Jeg betaler gladelig til både Gramex og Koda, men det er hjernedødt, hvis jeg 
skal betale lige så meget som DR for mit lillebitte radioprojekt«, siger Le 
Gammeltoft.</p><p>
Hvis hun havde fået sendetilladelse i Danmarks fire største byer, ville hendes 
sendeområde brede sig over et område med 3,6 millioner indbyggere. Og for 
det dækningsområde krævede Gramex – musikernes rettighedsorganisation – over 
700.000 kroner om året. De forklarer det sådan her: 
</p><p>
»Det er en aflønning af dem, der har indspillet musikken – og der er ingen 
genrer, der er mindre værd end andre – om det er pop, klassisk eller 
nichemusik, er prisen det samme per musikminut«, siger Thomas Dyekjær, 
underdirektør i Gramex. 
</p><p>
Han er ikke afvisende over for, at der kan udvikles andre metoder, men mener 
ikke, at det er unfair, at en radio betaler for, hvor mange der <i>kan</i> 
lytte – og ikke for, hvor mange der rent faktisk gør det. 
</p><p>
»Skal man så ikke betale noget, hvis man ingen lyttere har«, spørger han 
retorisk. 
</p><h3>
Kommercielt klumpspil 
</h3><p>
Hos den anden rettighedsorganisation Koda, der repræsenterer komponister og 
sangskrivere, kan man ikke sætte eksakte tal på, hvad det vil koste at sende 
på dab+, fordi Koda netop nu forhandler med brancheorganisationen Danske 
Medier om priserne. Dog har de ligget i omegnen af Gramex’ priser, siger 
Anne Axholm, kommunikationschef i Koda. Organisationen er dog villig til at 
finde andre løsninger. 
</p><p>
»Hvis vores indgangspris forhindrer, at ildsjæle kan komme ind på markedet, 
kunne vi måske lave en aftale om, at betalingen til Koda skal være en 
procentdel af kanalens omsætning, så der er en direkte sammenhæng mellem 
kanalens økonomi og betalingen til komponister og sangskrivere«, siger Anne 
Axholm. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2580327/private-og-statsejede-medier-i-hele-norden-slaas-om-digitale-nyheder/">Private og statsejede medier i 
hele Norden slås om digitale nyheder</a></p><p>
»Kodas regler skal helst være sådan, at de støtter op om mangfoldighed i 
stedet for at forhindre den«. 
</p><p>
Når radioeksperten Ole Mølgaard kigger mod vores nabolande, er det netop 
mangfoldighed, han ser, mens der musikalsk er »totalt klumpspil« i Danmark 
blandt de kommercielle kanaler. 
</p><p class=" bl-elem">
»Kigger man på Stockholm, Oslo eller Berlin, er der kommercielle stationer med 
journalistisk indhold, sportskanaler, hiphopkanaler, jazzstationer, kristen 
radio osv. Hele den palet af mangfoldighed, som vi ellers kun kender fra 
tryk og fra internettet – og hele den politiske vision med at digitalisere 
radiomarkedet er jo at skabe større kulturel mangfoldighed. Derfor kunne vi 
have håbet, at det var muligt at få flere nye aktører på banen«. 
</p>	
</div>
</div></body></html>
