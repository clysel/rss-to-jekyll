---
layout:     post
title: 	    "Wien vil bygge verdens højeste træhus"
post_author:	    
post_date:	    Fri, 06 Mar 2015 17:07:21 +0100
post_site:	    politiken.dk 
post_link:	    http://politiken.dk/kultur/arkitektur/ECE2575939/wien-vil-bygge-verdens-hoejeste-traehus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Træ er ved at komme på mode i byggeindustrien. Og ikke kun som paneler og 
vægbeklædning i indendørs dekorationer. 
</p><p>
Onsdag blev Sundbyøsterhal 2 indviet på Amager – et stort byhus, hvis facader 
er klædt i træ. I Christchurch i New Zealand blev en tredjedel af byen 
udslettet af jordskælv for fire år siden. Nu er man nu ved at rejse en helt 
ny by, der hovedsagelig er bygget af træ. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2572855/ny-hal-er-en-velsmurt-amagermad/">Ny hal er en velsmurt 
amagermad </a></p><p>
Der er flere gode grunde til at anvende træ; det er ikke bare et naturligt og 
varmt materiale med positive symbolske betydninger, men det er også bedre 
til at optage jordskælvsrystelser end stivere byggematerialer som stål, 
beton og sten, og så er det miljøvenligt. 
</p><div class="art-quote article-box">
<p class="quote"/>
<blockquote>
<p class="quote-txt">
Gevinsten i sparet CO2-udslip ved at opføre huset primært i træ frem for 
udelukkende i beton er 2.800 tons CO2. Det skulle svare til at køre 40 km i 
en almindelig bil hver dag i 1.300 år
</p>
</blockquote>
</div><p>
Hvor tunge huse har et stort CO2-aftryk, har træhuse et meget lavere, fordi 
træ under væksten binder CO2.</p><h3>
24 etager af træ 
</h3><p>
Den miljøfordel har man også set i Wien, hvor ejendomsudvikleren Kerbler er 
ved at skabe projektet ’HoHo’, Hochhaus in Holzbauweise, i bydelen Seestadt 
Aspern. Til næste år vil opførelsen af den 84 meter høje bebyggelse med et 
blandet program af hotel, wellnesscenter, kontor og bolig blive påbegyndt. 
Efter planen skal det således stå klar i 2017, og da vil 76 procent af 
byggematerialerne efter planen være træ. Der er aldrig bygget 24 etager af 
træ før, det højeste er et kontorhus i Australien i 10 etager. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2565229/bjarke-ingels-tegner-omstridt-google-hovedkvarter/">Bjarke Ingels tegner omstridt 
Google-hovedkvarter</a></p><p>
Caroline Palfy fra Kerbler siger, at gevinsten i sparet CO2-udslip ved at 
opføre huset primært i træ frem for udelukkende i beton er 2.800 tons CO2. 
Det skulle svare til at køre 40 km i en almindelig bil hver dag i 1.300 år. 
</p><p class=" bl-elem">
Wiens brandkorps er dog ikke umiddelbart lykkelige for tanken om noget, der 
lyder som en 84 meter høj brændestabel. Det kræver et særligt sikkert 
sprinklersystem, siger en talsmand til den engelske avis The Guardian. 
</p>	
</div>
</div></body></html>
