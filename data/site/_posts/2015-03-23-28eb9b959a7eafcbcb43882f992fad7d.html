---
layout:     post
title: 	    "Finsk drukkenbolt og kvindebedårer burde være verdensberømt for sin poesi"
post_author:	    
post_date:	    Mon, 23 Mar 2015 15:28:21 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2600447/finsk-drukkenbolt-og-kvindebedaarer-burde-vaere-verdensberoemt-for-sin-poesi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse: Jeg spejder ud over Stalins hoved</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Forfatter: Pentti Saarikoski.Oversat af Helena Idström. 
</p><p class=" bl-elem">
Info: Basilisk, Babelserien, 117 sider, 180 kroner. 
</p>
</div>
</div><p>
Var en digter religiøst anlagt, kunne vi tilgive hende for at antage, at det 
var en led dom af en træsk Gud, at han digtede på et sprog kendt af alt for 
få. 
</p><p>
Blandt de små skandinaviske sprog har vi mange, der med god ret kunne være 
verdensberømte, og Pentti Saarikoski (f. 1937-1983) er en af dem; hvor en 
Emily Dickinson eller en Charles Baudelaire øjeblikkeligt eller med 
forsinkelse kunne blive verdenslitterære navne, stiller sagen sig anderledes 
for en gemen finne. 
</p><p>
Desto bedre er det, at Forlaget Basilisk klør på med sin blitzende gode 
Babel-serie, hvor vi nu får fjerde installation af Saarikoski, ’Jeg spejder 
ud over Stalins hoved’, oprindeligt udgivet i 1969, men nu hos os i kraft af 
Helena Idströms glimrende oversættelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2598926/eksperter-tvivler-paa-mulig-karen-blixen-halvsoester/">Eksperter tvivler på mulig 
Karen Blixen-halvsøster</a></p><p>
Samtidig skal det med, at kraftgeniet Saarikoski vitterlig og retfærdigvis 
blev berømt i Finland i sin samtid. 
</p><p>
Saarikoski var klassisk filolog, og han er, så vidt vides, den eneste, der på 
samme tid har oversat Homers ’Odyseen’ og Joyces ’Ulysses’. 
</p><p>
Han buldrede igennem som digter i 1962 med ’Mitä tapahtuu todella’ (Det der 
egentlig sker), men han blev ikke kun heroisk, men også herostratisk berømt 
ved at være en stor <i>womanizer </i>og drukkenbolt, en finsk version 
af Charles Bukowski og Aksel Sandemose. 
</p><p>
Det skal bare ikke skygge for, at han var en uhyggeligt god poet. 
</p><h3>
Penge, poesi og politik 
</h3><p>
»Vi sidder i Hafnarsstræti på en snackbar/hvor man får heitar pylsur og 
hamborgarar./Vi tæller vores penge. Vi må leve meget beskedent«. Så 
slentrende, ligetil og åbent begynder samlingen, og dermed er vi straks 
hvirvlet ind i et rum, hvor penge, poesi og politik ikke så let lader sig 
adskille. 
</p><p>
Saarikoski var del af samtidens tro på den såkaldt demokratiske, eller 
deltagende, poesi, en poesi, der aktivt og direkte intervenerede i 
samfundslegemet. 
</p><p>
Det åbner for en hel fløj, der skyder irriteret på USA, Vietnamkrigen og 
Lyndon B. Johnson (der rendte rundt i Helsinki og delte kuglepenne ud!), og 
som flirter med Che Guevara. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/skonlitteratur_boger/ECE2598112/debutant-leverer-yderst-veloplagt-journalistkrimi/">Debutant leverer yderst 
veloplagt journalistkrimi</a></p><p>
Men samtidig og modsat gælder det: »jeg vil ikke bringe mine meninger til 
torvs«, og han håner alle de islandske kommunister for at gå til stifterens 
70-års fødselsdag: »Kommunisterne er i gang med at bage pandekager«, og 
Saarikoski snerrer, at han til hver en tid hellere vil læse Markis de Sade 
og Burroughs (’Junky’ er en favorit undervejs) end Lenin og Rosa Luxemburg. 
</p><h3>
Livet, og pengene 
</h3><p>
Når han promenerer sin systemkritik og antikapitalisme, er det med andre ord 
ikke som en patetisk, humorforladt og uddateret jargon; det handler om at 
skrive sandheden om at være flad, ikke at have penge og at ville sparke de 
rige i rumpen. Ikke fordi de er rige, men derimod: »fordi de ikke formår at 
gøre noget med det«, livet, og pengene. 
</p><p>
Saarikoskis digte er lange, urimede og snakkende, men alligevel med en 
spændstig, synkoperet rytme, der lynhurtigt kan sample emne med emne, f.eks. 
her: »hvordan det gik med Rubelpræsten og tanterne,/ved jeg ikke, Kjartan 
vendte hjem til konen og børnene,/solen var for længst stået op,/dette 
kommer til at handle om hvor kommaet skal stå/det er en min skæbne«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2598086/el-clsico-to-fremragende-fodboldboeger-har-klassikeren-som-omdrejningspunkt/">El Clásico: To fremragende 
fodboldbøger har klassikeren som omdrejningspunkt</a></p><p>
Og de er nedsunket i en udtrykkelig, på skift komisk og desperat 
hverdagslighed; en hverdagslighed, der bryder ind, hver gang han skal til at 
lave en halv Kalevala (finsk nationalepos, red.) eller Odysseen: »I går 
tænkte jeg på at skrive/om de tusind søers land,/hvor lorten stiger op til 
overfladen,/men så kom min kone/og brokkede sig hele aftenen« – og om lidt 
er vodkaen klar. 
</p><h3>
En kollage af alt 
</h3><p>
Et vigtigt træk ved Saarikoski er alligevel, at han ubesværet <i>sampler</i> 
den klassiske lærdom med den mest profane og konkrete hverdagserfaring. 
</p><p>
Pludselig står der: »omnia mea mecum: Heraklit, Catul, Dante«, hvor det 
latinske betyder: »jeg bærer alle mine ejendele på mig«, og det indebærer 
ikke blær, lir eller namedropping, men det er simpelthen Saarikoskis evne 
til at sammenflikke en kollage af alt, han ved og erfarer, fra drukturen og 
tømmermændene, og den lurende depression, til de store klassikeres 
vingeslag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2597945/nick-hornby-naar-man-skriver-stoeder-man-nogle-gange-paa-sig-selv-inde-i-kraniet/">Nick Hornby: »Når man skriver, 
støder man nogle gange på sig selv inde i kraniet« </a></p><p>
Hvad er det med Stalin? Det er en buste af monsteret Stalin, Saarikoski har 
stående i hytten hjemme i Finland, og han dukker op i sidste linje, hvor 
digteren som en anden Odysseus for en stund er faldet til ro i sit finske 
Ithaka: »det var allerede nat,/jeg sad bare og spejdede ud over Stalins 
hoved«. 
</p><p class=" bl-elem">
Det er en stor, dyb og vild finsk glæde at spejde ind gennem Saarikoskis 
drikfældige og lærde kraniekiste. 
</p>	
</div>
</div></body></html>
