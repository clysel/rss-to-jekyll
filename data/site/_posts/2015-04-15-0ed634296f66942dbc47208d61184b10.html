---
layout:     post
title: 	    "FN: Terrorgruppernes sexovergreb er et led i en bevidst strategi"
post_author:	    
post_date:	    Wed, 15 Apr 2015 21:53:31 +0200
post_site:	    politiken.dk 
post_link:	    http://politiken.dk/udland/ECE2628647/fn-terrorgruppernes-sexovergreb-er-et-led-i-en-bevidst-strategi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Krigen mod ekstreme muslimske militser som Islamisk Stat, Boko Haram og 
al-Shabaab er »en nødvendig del af indsatsen mod krigsvoldtægter og 
overgreb«. 
</p><p>
Det konkluderer FN's generalsekretær i en rapport om seksuel vold under 
konflikterne i en række lande. Rapporten er skrevet til Sikkerhedsrådet og 
beskriver de organiserede krænkelser af kvinder som en trussel mod 
international fred og sikkerhed. 
</p><p>
»Seksuel vold mod halvvoksne piger - herunder voldtægter, sexslaveri og 
tvungne ægteskaber - var fortsat i 2014 en foruroligende tendens«, 
konkluderer FN i rapporten. 
</p><p><b class="ext-link">DOKUMENTATION</b><a href="http://www.securitycouncilreport.org/atf/cf/%7B65BFCF9B-6D27-4E9C-8CD3-CF6E4FF96FF9%7D/s_2015_203.pdf" target="_blank">Læs 
rapporten om seksuelle overgreb i konfliktområder her</a> (<i>eksternt 
link </i>- på engelsk) 
</p><div class="art-quote article-box">
<p class="quote"/>
<blockquote>
<p class="quote-txt">
Mønstrene viser, at seksuel vold ikke er tilfældig, men integreret med de 
strategiske mål, ideologien og finansieringen af ekstremistgrupper.
</p>
<p class="sender">
FN-rapporten 
</p>
</blockquote>
</div><p/><p>
Den fastslår, at omfanget af overgreb og voldtægter med meget stor sikkerhed 
er langt mere omfattende, end de sparsomme oplysninger fra de ramte områder 
giver indtryk af. Det skyldes især den udstødelse og fare, kvinder i flere 
lande kommer i, hvis det afsløres, at de er ofre for seksuelle krænkelser. 
</p><p>
»Frygten for stigmatisering og gengældelse findes næsten over alt«, 
konstateres det: 
</p><p>
»Mønstrene viser, at seksuel vold ikke er tilfældig, men integreret med de 
strategiske mål, ideologien og finansieringen af ekstremistgrupper«. 
</p><h3>
Volden skal knække ofrene og deres samfund 
</h3><p>
Det handler for terrororganisationerne ifølge FN om at diskriminere og 
umenneskeliggøre ofrene på grundlag af blandt andet køn, etnisk eller 
religiøs baggrund. 
</p><p>
»Den ideologi og de mål, der motiverer Boko Haram til at bortføre kvinder og 
piger i Nigeria tilskynder også Islamisk Stat til at gøre kvinder og piger i 
Syrien og Irak til slaver. Fællesnævneren i de sager er angrebet på kvinders 
rettigheder og kroppe, der varsler ekstremistgruppernes vækst«, skriver FN i 
rapporten. 
</p><p>
Det er især i konflikthærgede muslimske lande, risikoen for voldtægter og 
overgreb er stor. 
</p><ul><li><b>Syrien:</b> Seksuelle overgreb mod kvinder, piger, mænd og drenge har været 
et kendetegn for den syriske konflikt siden dens opståen. Mange 
kvinder angiver især frygten for at blive voldtaget som afgørende for, 
at de er flygtet ud af landet. Især siden midten af 2014 er antallet af 
overgreb steget markant med Islamisk Stats militsmedlemmer som 
gerningsmændene. Det er især kvinder og små piger fra 
yazidimindretallet, som er ofre for den sunnimuslimske terrorgruppes 
overgreb. Rapporten skriver, hvordan de bortførte piger er blevet solgt 
som sexslaver på markeder i byen Raqqa eller tvunget til at gifte sig 
med krigere. </li><li><b>Irak: </b>Seksuel vold er en del af Islamisk Stats terrorstrategi, 
forfølgelse af etniske og religiøse mindretal og undertrykkelse. Ofre 
kan være ned til 8 år gamle og er ifølge FN's oplysninger reguleret, så 
der er fastlagte priser for handelen med kristne og yazidi-piger og 
-kvinder, der afhænger af ofrenes alder. »Løftet om seksuel adgang til 
kvinder og piger bruges i Islamisk Stats propagandamateriale som led i 
deres hvervekampagner«. </li><li><b>Nigeria:</b> Her gør den muslimske milits Boko Haram sig ifølge FN skyldig 
i konstante overtrædelser af menneskerettighederne gennem blandt andet 
bortførelser og voldtægter. Tvangsægteskaber, slaveri og handel med 
bortførte kvinder og piger er en central del af Boko Harams optræden og 
ideologi. </li><li><b>Afghanistan: </b>Omfanget af seksuelle overgreb er ikke kendt, blandt andet 
på grund af lovens reaktion: Kvinder kan risikere at blive tiltalt for 
utroskab og komme i fare, hvilket holder dem fra at rejse sagerne. 
Gerningsmændene skal findes i både de nationale sikkerhedsstyrker og 
blandt væbnede civile. Landets uafhængige menneskeretskommission har 
ifølge FN indledt en undersøgelse af omfanget af seksuelle overgreb på 
drenge. Den har vist, at knapt hver tiende overgreb blev begået af 
lokale ledere. </li><li><b>Somalia:</b> Langt de fleste sager om voldtægter og overgreb rammer landets 
interne flygtninge. Det er især ofre fra minoritetsklaner, der er i 
størst fare for seksuel vold. Små og unge piger tvangsgiftes til 
krigere, der senere forlader dem med begrundelsen, at de er »for gamle«. 
Voldtægtsofre bliver ofte dømt til at gifte sig med deres overgrebsmænd 
som en form for erstatning til mændene - en omstændighed, der holder 
mange kvinder og piger fra at anmelde seksualforbrydelser. Ud over 
al-Shabaabmilitsen peger FN også på regeringens sikkerhedsstyrker som 
gerningsmænd til krænkelserne. </li><li><b>Sudan: </b>Regeringsstyrker og militser har gennemført adskillige 
massevoldtægter under aktioner i især Darfur-regionen. Her er ofrene 
mellem 4 og 70 år, fremgår det af FN's oplysninger. I oktober blev 
omkring 200 piger og kvinder massevoldtaget i byen Tabit i løbet af 36 
timer. Størstedelen af gerningsmændene blev ifølge ofre og vidner 
beskrevet som bevæbnede mænd fra arabiske stammer, der forsøgte at få 
ram på ikke-arabiske kvinder for at ydmyge dem og deres familier. </li><li class=" bl-elem"><b>Yemen:</b> Den forværrede væbnede konflikt i landet har ført til en 
betydelig stigning af vold mod kvinder - et problem, der blandt giver 
sig udtryk i voldtægter, seksuelle overgreb og børneægteskaber. »Der er 
en foruroligende sammenhæng mellem tilstedeværelsen af væbnede grupper 
og en stigning i tidlige og tvungne ægteskaber, der resulterer i 
seksuelt misbrug af de fattigste og mest sårbare piger i samfundet«, 
rapporterer FN. Det er vanskeligt at retsforfølge gerningsmændene, fordi 
en voldtaget kvinde ifølge loven har været utro. </li></ul><p>
FN's generalsekretær Ban Ki-moon opfordrer Sikkerhedsrådet til at forstærke 
indsatsen for at beskytte kvinder og piger mod at blive mål for de 
ekstremistiske militser og andre gruppers overgreb. 
</p><p>
»Ud over at blive brugt som en taktik i krigen kan seksuel vold også være en 
terrortaktik«, konkluderer han og peger på, at bagmændene, der beordrer 
eller godkender overgrebene eller ikke hindrer, at de sker, bør kunne 
retsforfølges efter internationale straffebestemmelser. 
</p><p class=" bl-elem">
Samtidig bør det overvejes at gøre det tilladeligt at få asyl, hvis 
asylsøgeren er ramt af eller i fare for seksuelle overgreb, mener Ki-moon: 
»Seksuel vold er ikke alene en risiko, den flygtede selv står over for, men 
en taktik, der er benyttet for at jage folk på flugt«. 
</p>	
</div>

</div></body></html>
