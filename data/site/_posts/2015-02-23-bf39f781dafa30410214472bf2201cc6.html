---
layout:     post
title: 	    "Krav om p-pladser giver Claus Quinta og de andre lejere markant huslejestigning"
post_author:	    
post_date:	    Mon, 23 Feb 2015 06:40:10 +0100
post_site:	    politiken.dk 
post_link:	    http://politiken.dk/oekonomi/bolig/ECE2558375/krav-om-p-pladser-giver-claus-quinta-og-de-andre-lejere-markant-huslejestigning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mens bilisterne andre steder i København kæmper om pladserne, er det mest de 
eldrevne handikapscootere, det er svært at finde parkering til i 
ældreboligernes kælder på Islands Brygge.
</p><p>
Her har førtidspensionerede Claus Quinta boet sammen med sin portugisiske 
kone, siden de i 2011 blev visiteret til en af de 110 ældre- og 
handikapboliger ved havnen. Selv om nostalgiske billeder af gederne og 
hønsene fra den tidligere landejendom i Odsherred er lette at kalde frem for 
det indre blik, er de glade for at været havnet i lejligheden på havnen. 
</p><h3>
Politikere kræver 4.000 nye parkeringspladser i København
</h3><p>
Men Claus Quinta er bekymret. Et flertal på Københavns rådhus vil nemlig 
indløse en række udsatte forpligtelser fra både private og almene 
boligselskaber i hovedstaden til at bygge i alt 4.000 nye parkeringspladser. 
Da afdelingen i Leifgården blev bygget i 1990’erne, fik boligselskabet FSB 
dispensation til at undlade 41 p-pladser. Skal de bygges nu, vil huslejerne 
for de 110 ældreboliger stige: 
</p><p>
»Det er jo helt ude i hampen, at de dårligst stillede mennesker i byen skal 
betale for de her pladser, som kommunen vil have lavet«, siger den 64-årige 
førtidspensionist.
</p><h3>
Huslejen vil stige til et pænt stykke over 7.000 kr.
</h3><p>
Rådhusets politiske flertal mellem Socialdemokraterne og de borgerlige partier 
har endnu ikke sat konkrete adresser på de boligafdelinger, der først skal 
opfylde forpligtelserne i de såkaldte parkeringsdeklarationer. Men anlægger 
selskaberne dem ikke selv, skal de efter planen indbetale prisen til en 
parkeringsfond, som skal finansiere pladser andre steder med pladsmangel.
</p><p>
Ifølge FSB vil kravet om 41 pladser på Leifgården kunne omregnes til en samlet 
ekstraregning på 140.000 per bolig eller en månedlig udgift på 600 kroner. 
Det vil gøre ondt på mange af beboerne i de 68 kvadratmeter store 
lejligheder til 6.989 kroner om måneden før el, vand og varme, mener Claus 
Quinta:
</p><p>
»Kan de forestille sig, hvad en huslejestigning på 600 kroner betyder for folk 
herude? Langt de fleste er jo folkepensionister og har et meget lille 
rådighedsbeløb, selv om de får boligsikring«, siger han.
</p><h3>
Afviser behov for flere pladser
</h3><p>
Beboerne i Leifgården har slet ikke behov for flere parkeringspladser, 
protesterer han med et kast med hånden i retning af gaden, hvor der denne 
vinterformiddag er mange ledige parkeringsbåse. Men heller ikke når det 
nærliggende havnebad til sommer fylder gaderne med biler, har Claus Quinta 
svært ved at finde plads til sin handikapvenlige Renault.
</p><div class="art-quote article-box">
<p class="quote"/>
<blockquote>
<p class="quote-txt">
Af alle lejlighederne i ejendommen er vi jo kun 5, der har biler på de 20 
pladser
</p>
<p class="sender">
</p><p class=" bl-elem">Claus Quinta</p> 

</blockquote>
</div><p>»Af alle lejlighederne i ejendommen er vi jo kun 5, der har biler på de 
20 pladser, vi selv har ude i gården. Og de fleste herude kan ikke engang 
tage almindelige offentlige transportmidler. De bruger Flextrafik, hvor man 
som handikappet bliver hentet og bragt«, siger han.
</p><p>
Ligesom de øvrige beboere i Leifgården er det dansk-portugisiske par blevet 
visiteret til lejligheden. For Claus Quinta var det slidgigten i knæet efter 
mange år som plejer i retspsykiatrien og senere jobbet som køkkenleder, der 
gjorde udslaget. Han kone har samlet høreapparater i 25 år og døjer med 
kronisk seneskedehindebetændelse og to klemte nerver i ryggen, fortæller han.
</p><h3>
Direktøren for boligforeing er vred
</h3><p>
FSB’s direktør, Bjarne Larsson, er vred:
</p><p>
»Hvorfor i alverden skal vores beboere undgælde med en huslejestigning, som de 
intet får ud af? De 4.000 parkeringspladser er jo egentlig mest til 
besøgende til København«, siger han.
</p><p><i class=" bl-elem">Har I ikke selv gjort jeres beboere en bjørnetjeneste ved at søge 
dispensation fra de pladser, dengang I byggede ejendommene?</i></p><p>
»Udgangspunktet er forkert. Dengang vi opførte dem, var kommunen også enig i, 
at behovet svarede til det, man har anlagt. Behovet er ikke blevet større 
inden for det almene, og at der er nogle regler i lokalplanerne fra dengang 
om flere pladser, det er en teknikalitet«, siger Bjarne Larsson.
</p><h3>
Der er flest ledige parkeringspladsr på Islands Brygge
</h3><p>
På Islands Brygge er interessen for tekniske forklaring på de gamle 
p-pladsforpligtelser ikke synderlig stor. 
</p><p>
»Prøv at tænke engang. Vores nabo er 94 år og har været med til at opbygge det 
her velfærdssamfund. Men så bliver man behandlet på denne her måde – på 
grund af en eller anden fjollet lovgivning«, siger Claus Quinta..
</p><p class=" bl-elem">
Ifølge en opgørelse fra Københavns kommunale Center for Parkering er Islands 
Brygge et af de kvarterer i byen, hvor der er flest ledige 
parkeringspladser. Kommunens parkeringstællinger angiver en såkaldt 
belægningsprocent på 69 i kvarteret på havnen, mens den for hele byen ligger 
på 83 og nogle steder har rundet 100.
</p>	
</div>
</div></body></html>
