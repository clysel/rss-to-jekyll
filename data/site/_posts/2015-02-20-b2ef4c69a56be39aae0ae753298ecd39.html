---
layout:     post
title: 	    "Bag aftalen: Politiske minefelter for Thorning og Løkke"
post_author:	    
post_date:	    Fri, 20 Feb 2015 06:15:50 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2554945/bag-aftalen-politiske-minefelter-for-thorning-og-loekke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Da Omar Abdel Hamid el-Hussein er forsvundet fra Krudttønden lørdag 
eftermiddag efter at have tømt sin automatriffel, sætter han samtidig en 
politisk proces i gang, som er uhyre vanskelig for politiske ledere fra 
samtlige partier, hvoraf mange er på vej hjem fra vinterferie. 
</p><p>
Oppositionens leder Lars Løkke Rasmussen (V) befinder sig på vej til en 
lufthavn i Spanien, da en medarbejder ringer ham op og fortæller, at den er 
gal herhjemme. 
</p><p>
Københavns overborgmester undersøger, om det er muligt at komme hurtigere hjem 
fra Tenerife, mens landets justitsminister Mette Frederiksen (S) er i 
Berlin, da hun får besked om, at politietaten er sat på en opgave, hvis 
dimensioner på det tidspunkt er uoverskuelige. 
</p><h3>
At tænke praktisk 
</h3><p>
»Jeg var på vej hjem fra vinterferie som så mange andre danskere. Og det er 
klart, at lige da jeg får det at vide, er jeg først og fremmest Mette og 
dansker og mor. Jeg tror, der går de samme tanker gennem mig, som gennem de 
fleste andre. Nemlig: »Åh nej, og hvor stort er det her«. Men det er klart, 
at jeg er ikke så længe i den tilstand, for jeg er landets justitsminister, 
og derfor går jeg hurtigt ind i, hvad man kan kalde en tilstand af praktik, 
for der er utroligt mange ting, vi skal have til at fungere«, fortæller 
Mette Frederiksen. 
</p><p>
Mens justitsministeren haster hjem fra Berlin, er det politiske sprinkleranlæg 
for længst gået i gang i København. Helle Thorning-Schmidt er i sving tre 
kvarter efter el-Husseins skud og har indkaldt regeringens sikkerhedsudvalg 
til møde kl. 18 i det særligt sikrede rum i Statsministeriet, hvor 
forsvarsministeren, justitsministeren, udenrigsministeren og den radikale 
leder sammen med landets operative elite såsom Københavns politidirektør, 
rigspolitichefen og de øverste chefer for politiets og forsvarets 
efterretningstjenester har sæde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554238/terroreksperter-om-12-punktsplan-teatertorden-og-defensivt/">Terroreksperter om 12 
punktsplan: »teatertorden« og »defensivt«</a></p><p>
Justitsministeriets departementschef, Barbara Bertelsen, får sig lidt af en 
ilddåb. Hun skulle først være begyndt i sit nye job i mandags, men bliver 
indkaldt til ekstraordinært weekendarbejde. 
</p><p>
Stemningen er anspændt. På det tidspunkt er der en attentatmand løs, hvis 
netværk af eventuelle medsammensvorne ingen kender. For slet ikke at tale 
om, hvorvidt der er tale om et politisk motiveret terrorangreb. 
</p><p>
Man ved til gengæld, at der er en dræbt og tre sårede politifolk, og mødet 
handler om at få overblik over, om systemerne fungerer. Modsat f.eks. USA og 
Frankrig byder traditionen i Danmark, at det altid er det operative led, der 
kommunikerer, før politikerne. 
</p><h3>
Balancerer på en knivsæg 
</h3><p>
Af samme grund ser den danske offentlighed intet til Thorning-Schmidt, før 
Københavns Politi ved 19-tiden har orienteret om den kaotiske situation. 
</p><p>
Efter mødet i Sikkerhedsudvalget og samtaler med statsledere – f.eks. er den 
franske præsident i røret blandt de første – kører statsministeren til 
Krudttønden og afleverer en kortfattet kommentar. 
</p><p>
Hun modtager samme aften en sms fra Venstres formand, Lars Løkke Rasmussen, 
om, at regeringen »kan regne med Venstre« i denne sag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2553843/partier-anti-terrorplan-er-kun-en-reaktion-paa-angrebet-i-paris/">Partier: Anti-terrorplan er 
kun en reaktion på angrebet i Paris</a></p><p>
Begge toppolitikere skal balancere på en knivsæg mellem at være til stede – og 
undgå at være så meget til stede, at de kan blive beskyldt for at slå 
politisk plat på situationen. 
</p><p>
Allerede lørdag aften – før skudepisoden i Krystalgade og nattens nedskydning 
af Omar Abdel Hamid el-Hussein – er politikere på Københavns Rådhus f.eks. 
allerede begyndt at tale om en mindehøjtidelighed. 
</p><p>
Og i Danmarks Radio var der tidligt planer om at arrangere en ny 
partilederdebat om antiradikalisering mandag aften. 
</p><h3>
Uro i DF 
</h3><p>
Politisk viser sagen sig betydelig lettere at håndtere end i forbindelse med 
terrorangrebet i Paris i januar. Thorning-Schmidt og den hjemvendte 
justitsminister kan søndag formiddag briefe befolkningen om skudepisoderne 
og begynde at tænke fremadrettet – herunder over det antiterrorudspil, som 
allerede blev annonceret efter terrorangrebene i Paris. 
</p><div class="art-quote article-box">
<p class="quote"/>
<blockquote>
<p class="quote-txt">
Toppolitikere skal balancere på en knivsæg mellem at være til stede - og undgå 
at være så meget til stede, at de kan blive beskyldt for at slå politisk 
plat på situationen
</p>
</blockquote>
</div><p>
Indstillingerne fra efterretningstjenesterne og andre relevante myndigheder 
har ligget klar et stykke tid inden angrebet ved Krudttønden – og var 
forhandlet nogenlunde på plads i regeringen. <br/><br/>
Men det skal finpudses, hvilket regeringens Koordinationsudvalg gør mandag 
eftermiddag – hvor Dansk Folkepartis partiformand, Kristian Thulesen Dahl, 
skriver i sit ugebrev, at tiden ikke er til mudderkastning.</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554091/punkt-for-punkt-her-er-regeringens-plan-mod-terror/">Punkt for punkt: Her er 
regeringens plan mod terror</a></p><p>
Han er særdeles utilfreds med, at DF-folketingskandidat Aia Fog og 
partiveteranen Mogens Camre er ude og tillægge Radikale Venstre en stor del 
af ansvaret for terrorangrebet. 
</p><p>
For at sikre budskabets gennemslag bliver der sendt en såkaldt 
baglandsorientering ud på mail til partiets omtrent 16.000 medlemmer om 
Thulesens holdning til at placere ansvaret hos andre end gerningsmanden 
selv. 
</p><h3>
'Vi skal handle' 
</h3><p>
Dansk Folkeparti, der sjældent har holdt sig tilbage for at tale om koblingen 
mellem muslimer og terror, optræder uhyre afdæmpet, og da partilederne i blå 
blok mødes tirsdag morgen for at koordinere ugens gang, havde de været enige 
om at holde igen med politiske udmeldinger. Der skulle være tid til 
eftertanke og sorg. 
</p><p>
Men såvel regering som opposition bliver samtidig bombarderet af 
pressehenvendelser om, hvad de konkret vil gøre ved antiradikalisering, 
terrorbekæmpelse, skudsikre veste, skydeøvelser og meget andet. 
</p><p>
Tirsdag formiddag har man i blå blok hørt rygter om, at regeringen har tænkt 
sig at præsentere sit bud på terrorbekæmpelsen om onsdagen, så partilederne 
bliver enige om at formulere nogle overordnede målsætninger i en kronik i 
Jyllands-Posten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554817/fe-loven-har-forhindret-overvaagning-af-syrien-krigere/">FE: Loven har forhindret 
overvågning af Syrien-krigere</a></p><p>
Derfor mødes de igen om eftermiddagen på Lars Løkke Rasmussens kontor og får 
forfattet kronikken med overskriften ’Vi skal handle mod terror’. 
</p><p>
Pape er ikke med om eftermiddagen, hvor han har travlt med at forberede Naser 
Khaders comeback, der skal annonceres dagen efter. Men Pape bliver inddraget 
på mail og står som underskriver sammen med de borgerlige kolleger i avisen 
onsdag. 
</p><p>
I regeringen er man nået til enighed, men har masser af overvejelser om timing 
af terrorudspillet. F.eks. spiller det ind, at den civile vagt ved synagogen 
i Krystalgade, Dan Uzan, skal begraves om onsdagen, hvor mange politikere 
deltager. 
</p><p>
Det er en afgørende grund til, at terrorudspillet lader vente på sig. 
</p><p class=" bl-elem">
Indtil torsdag morgen, hvor regeringen lader sive, at en milliard er afsat til 
terrorbekæmpelse over de næste fire år. 
</p>	
</div>
</div></body></html>
