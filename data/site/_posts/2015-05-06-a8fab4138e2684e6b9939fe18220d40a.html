---
layout:     post
title: 	    "Da Wagner mødte Chandler i 2019"
post_author:	    
post_date:	    Wed, 06 May 2015 22:20:32 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2658260/da-wagner-moedte-chandler-i-2019/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
BLADE RUNNER</h4>
<h5>
Sci-fi-thriller. Biografpremiere.</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/6_hjerter_red.png" alt="Politiken synes"/>
</div>
<p>
Repremiere på nyrestaureret udgave af director’s cut-versionen fra 2007.
</p><p>
Instruktør: Ridley Scott
</p><p class=" bl-elem">
USA, 117 min.
</p>
</div>
</div><p>
Los Angeles, 2019. Syreregnen øser fra en nådesløs himmel. Flyvende bilers 
susende lysgnister akkompagneres i buldermørket af enorme ildkugler, der som 
paukeslag buldrer regelmæssigt fra storbyens skyskrabende bjergmassiv. 
</p><p>
Velkommen til Ridley Scotts ’Blade Runner’ fra 1982. En af filmhistoriens 
største og mest indflydelsesrige science fiction-film. 
</p><h3>
Nostalgisk fremtidsvision 
</h3><p>
Alle sci-fi-profetier kommer næsten med garanti til at se løjerlige ud i 
detaljerne, ikke mindst hvis man sætter årstal på. Året 1984 kom og gik uden 
at ligne George Orwells vision synderligt. Science fiction er altid et barn 
af sin tid. Jo mere detaljeret man forestiller sig fremtiden, desto mere vil 
man røbe sin egen tids selvforståelse. 
</p><div class="art-quote article-box">
<p class="quote"/>
<blockquote>
<p class="quote-txt">
Ridley Scott har skabt en verden, man stadig kan tro på.
</p>
</blockquote>
</div><p/><p>
Det gælder selvfølgelig også for Ridley Scotts filmatisering af Philip K. 
Dicks genistreg ’Drømmer androider om elektriske får?’. Effektmesteren 
Douglas Trumbull og hele holdet gjorde sig ekstremt umage, men af alle de 
fremtider, man kan forestille sig, er det nu engang kun én, der er blevet 
til noget. 
</p><p>
Enorme lysreklamer lyser op i mørket. Pan Am må i 1982 som verdens største 
flyselskab dengang have forekommet det mest stensikre papir. Men Pan Am gik 
neden om og hjem i 1991, og i dag findes Pan Am kun som en våd, nostalgisk 
drøm om lyseblå stewardesser i ’Mad Men’-universet. Og som en gigantisk 
lysreklame i Blade Runners 2019. Hvor til gengæld Coca-Cola stadig er en 
læskedrik til tiden. 
</p><p>
De buttede computere med de rullende grønne, kantede tegn ligner som de 
allestedsnærværende fjernsyn en udstilling om 1980’erne på et designmuseum. 
Alle ryger cigaretter. Den bærbare computer og mobiltelefonen er ikke 
opfundet i en amerikansk verden, der kun er krydret asiatisk. Der er ikke 
noget internet og ingen computerkraft, der er værd at tale om. Hvilket ikke 
har ikke forhindret Jorden i at kolonisere rummet og skabe kunstige 
mennesker, de såkaldte replikanter. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2568012/harrison-ford-siger-ja-til-blade-runner-2/">Harrison Ford siger ja til 
'Blade Runner 2'</a></p><p>
Det sidste er grunden til, at ’Blade Runner’ som profeti er en triumf, hvor 
det tæller. Ridley Scott har skabt en verden, man stadig kan tro på. ’Blade 
Runner’ er en ægte kunstig verden fra 1980’erne, hvor klimaskyerne allerede 
så småt var begyndt at trække op på papiret. 
</p><h3>
Æstetik a la noir 
</h3><p>
Men først og fremmest visuelt troværdig, fordi teknologiens og 
filmarkitekturens retrofuturisme fusionerer perfekt med noiræstetikken. 
Raymond Chandlers Sam Spade eller Rick fra ’Casablanca’ placeret i en 
sci-fi-rockopera inspireret af Wagner. 
</p><p>
Hvad skal alle disse ildkugler på toppen af højhusene gøre godt for? Ja, det 
bedste svar er vel, at ’Blade Runner’ blev til på et tidspunkt, hvor 
rockkoncerten havde udviklet sin egen forvoksede æstetik, hvor pyroteknik på 
scenekanten var en fast del af pakken. ’Blade Runner’s æstetik er lige så 
gennemført tidstypisk som Fritz Langs ’Metropolis’, og det er en af grundene 
til, at de begge er klassikere, selv om mange andre sci-fi-film måske nok er 
kommet tættere på at forudsige fremtiden. 
</p><div class="art-quote article-box">
<p class="quote"/>
<blockquote>
<p class="quote-txt">
som slagkraftigt kulturprodukt en skabning med et element af selvopfyldende 
profeti.
</p>
</blockquote>
</div><p/><p>
Men en film som ’Blade Runner’ er ikke kun et delvis fejlslagent forsøg på at 
forudsige fremtiden. Den har også været med til at skabe den. ’Blade 
Runner’s vision af en fremtid indhyllet i mørke og syreregn med et globalt 
fattigdomsmylder på rendestensniveau har rumsteret i 33 år. Filmen har været 
med til at plante klimadystopien i kulturens bevidsthed og fantasi. 
</p><p>
Det er umuligt at vide, i hvor høj grad dens billeder er sivet ned i den 
kollektive bevidsthed og har været med til at påvirke visioner og 
beslutninger. ’Blade Runner’ er profetisk fejlslagen, men som slagkraftigt 
kulturprodukt en skabning med et element af selvopfyldende profeti. 
</p><p>
’Blade Runner’ kikser ret grundigt, når det handler om kommunikations- og 
vidensteknologi, men vigtigere er det, at filmens centrale tema er ramt 
langt mere præcist. ’Blade Runner’ er et drama om identitet og 
bioteknologiens udfordring af menneskets hegemoni. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/filmanmeldelser/ECE2641171/nostalgisk-sci-fi-lugter-lidt-for-meget-af-spielberg/">Nostalgisk sci-fi lugter lidt 
for meget af Spielberg</a></p><p>
En tidløs fortælling om, hvad det vil sige at være et menneske, men på et 
tidspunkt, hvor identitetsspørgsmålet er yderligere udfordret af bio- og 
robotteknologi, der næsten ikke kan vente med at forvandle os til cyborgs 
med kunstig intelligens. Siden ’Blade Runner’ er Dolly blevet født, og nu 
roder kinesiske videnskabsmænd med levende menneskers dna, mens 
diplomatrobotten Yangyang til forveksling ligner den ægte vare. 
</p><p>
Harrison Fords hovedperson, Rick Deckard, er Blade Runner. En statsansat 
replikantjæger. Replikanter er avancerede kunstigt skabte mennesker, som i 
’Blade Runner’ bliver brugt til slavearbejdere, prostituerede og 
lejesoldater på rumkolonierne. Som man frygter vil kunne udvikle følelser og 
dermed ikke blive til at skelne fra de mennesker, som de har potentiale til 
at overgå, både hvad angår fysik og intelligens. Af samme grund har de fået 
indbygget en begrænset levetid, en deadline på kun fire år. Kunstige 
erindringer får de mest avancerede af replikanterne til at tro, at de er 
mennesker. 
</p><h3>
Filosofi og fantasi 
</h3><p>
Deckard er tæt på at lyde som Descartes. Filosoffen berømt for <i>cogito 
ergo sum</i> – jeg tænker, altså er jeg. Hvor menneskets bevidsthed er 
undtagelsen i et mekanistisk univers. Hvornår er man menneske? Handler det 
om, hvad man er skabt som? Eller handler det om, hvad man tænker, føler og 
hvordan man handler? Hvis det sidste er tilfældet, kan det hurtigt blive 
svært at skelne mellem kunstig og ægte intelligens. ’Blade Runner’ er en 
Prometheus-myte i familie med både Miltons fortabte paradis og Mary Shelleys 
’Frankenstein’. 
</p><p>
Et af de omdiskuterede spørgsmål har altid været, hvorvidt Deckard selv var 
replikant. I Ridley Scotts director’s cut fra 2007 peger pilen tydeligere i 
retning af det. Samtidig med at filmens mere mørke og åbne slutning er langt 
mere troværdig end originalens. 
</p><p>
Stemningsmæssigt er det svært at forestille sig en meget anderledes 
sci-fi-film end Spike Jonzes ’Her’, men Jonzes blide og bærbare 
softpower-fremtidsvision med emotionelt touchscreen deler på et afgørende 
punkt vision med ’Blade Runner’. Nemlig forestillingen om, at kunstig 
intelligens måske i længden hverken vil være en trussel eller en hjælp for 
mennesket. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2631867/ny-star-wars-trailer-byder-paa-gensyn-med-han-solo-og-chewbacca/">Ny Star Wars-trailer byder på 
gensyn med Han Solo og Chewbacca</a></p><p>
Men på et tidspunkt vil ryste på hovedet ad sin barbariske skabergud, det 
ubodeligt primitive og brutale menneske, og simpelthen se at komme videre i 
evolutionshistorien. Det er en historie med fortilfælde. 
</p><div class="art-quote article-box">
<p class="quote"/>
<blockquote>
<p class="quote-txt">
Og fantasien nærer sig som et flammende bål ved tanken.
</p>
</blockquote>
</div><p/><p>
Men ’Blade Runner’ er ikke en filosofisk afhandling. Det er en poetisk 
sci-fi-fantasi spændt ud mellem ’Metropolis’, ’The Big Sleep’ og en wagnersk 
rockopera med musik af Vangelis. En fantasi, som på trods af teknologisk 
pudseløjerlighed, spøjse birollepræstationer og bastante Kristus-allegorier 
står på sikker poetisk grund, når replikanten Roy Batty i Rutger Hauers 
uforglemmelige skikkelse med regnen silende ned over sig, går ind i døden, 
mens han fortæller: 
</p><p>
»Jeg har ... set ting, I mennesker ikke kunne forestille jer ... angrebsskibe 
i flammer ud for Orions skulder. Jeg så C-stråler glitre i mørket nær 
Tannhäuserporten«. Astronomisk giver det vist ikke megen mening, men poetisk 
og konkret er det det rene rhinguld. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE1631770/blade-runner-2-faar-en-kvindelig-hovedrolle/">'Blade Runner 2' får en 
kvindelig hovedrolle</a><b/></p><p class=" bl-elem">
Og fantasien nærer sig som et flammende bål ved tanken. Orions skulder! 
Tannhäuserporten! Alt det intet menneske har set, men som man kan forestille 
sig. Forestille. Indleve. Det som gør et menneske til et menneske. Uanset om 
det er født eller skabt, konstrueret eller manipuleret. 
</p>	
</div>

</div></body></html>
