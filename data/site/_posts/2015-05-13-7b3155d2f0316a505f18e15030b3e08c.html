---
layout:     post
title: 	    "Sportsdøgnet: En verdensmester kommer til Nykøbing Falster"
post_author:	    
post_date:	    Wed, 13 May 2015 10:19:36 +0200
post_site:	    politiken.dk 
post_link:	    http://politiken.dk/sport/ECE2667419/sportsdoegnet-en-verdensmester-kommer-til-nykoebing-falster/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Håndbold: </b>Nykøbing F. Håndboldklub (NFH) har sikret sig endnu en 
forstærkning til den kommende sæson. Klubben har hentet den brasilianske 
højrefløj Mariana Costa, som i 2013 var med til at vinde VM. »Mariana er en 
ung og spændende spiller. Mariana har tidligere spillet i Vendsyssel og dér 
fulgte jeg hende med stor interesse, senest har hun præsenteret Hypo i 
Østrig«, siger Nykøbing F. Håndboldklubs kommende cheftræner, Niels Agesen, 
til klubbens hjemmeside. 
</p><p><b>Tennis:</b> Caroline Wozniacki skal i kamp ved WTA-turneringen onsdag 
eftermiddag omkring kl. 16 mod hviderusseren Victoria Azarenka. Kampen 
mellem den danske 5'er på ranglisten og den tidligere nr. 1, der er stærkt 
på vej tilbage efter flere skader, er højdepunktet på programmet i dag. 
Simona Halep (seedet 2) skal også i aktion. Tirsdag spillede topseedede 
Serena Williams og Maria Sharapova (3) sig videre til 1/8-finalerne med 
sikre sejre i tre sæt. 
</p><p><b>Fodbold: </b>Superliga-spillere afslutter for dårligt. Sådan siger FC 
Nordsjællands angrebstræner Mark Strudal til Ekstra Bladet. »Sparketeknisk 
er spillerne på et ringere niveau, end de nogensinde har været«, forklarer 
Strudal, der til dagligt arbejder med spillere fra U13 til Superliga. 
</p><p><b>Ishockey:</b> Tampa Bay er blandt de sidste fire hold i NHL-slutspillet. 
Natten til onsdag blev Lars Eller og Montreal slået 4-1 og dermed slutter 
serien 4-2 i kampe. Tampa Bay møder i næste runde enten Washington eller NY 
Rangers. Den anden såkaldte Conference-finale står mellem Chicago og 
Anaheim. 
</p><p class=" bl-elem"><b>Fodbold:</b> Med fem spillerunder tilbage af Superligaen bliver sæsonens 
længe ventede guldkamp mellem FC Midtjylland og FC København spillet i 
Herning søndag. FC Midtjyllands sportsdirektør Claus Steinlein ser ekstra 
meget frem til kampen, som blev udsolgt i løbet af halvanden time. »Det 
bliver vanvittigt sjovt. Man kan mærke på folks opbakning til kampen, og 
alle dem der ringer og sms'er, at det er en kamp, hele regionen har set frem 
til. Vi glæder os helt vildt meget til at slå de københavnere«, siger han.
</p>	
</div>

</div></body></html>
