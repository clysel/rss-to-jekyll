---
layout:     post
title: 	    "Irans Banksy maler uhyggelige billeder i London "
post_author:	    
post_date:	    Mon, 02 Mar 2015 19:43:36 +0100
post_site:	    politiken.dk 
post_link:	    http://politiken.dk/kultur/kunst/ECE2569395/irans-banksy-maler-uhyggelige-billeder-i-london/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Iranske Mehdi Ghadyanloo bliver ofte sammenlignet med den britiske 
streetartist Banksy. Siden han blev uddannet på kunstskole i Teheran, har 
han brugt meget lidt tid på at male på lærreder. I stedet har han 
fortrinsvis malet sine futuristiske trompe l’oeil’er i kæmpeformat på over 
100 af Irans tomme vægge. 
</p><p>
I hjemlandet er hans vægmalerier så populære blandt både iranere og Irans 
styre, at politikere bestiller værker til deres byvægge, og kopister maler 
dem efter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2264850/staar-banksy-bag-spionvaerk/">Står Banksy bag spionværk?</a></p><p>
Nu har også London fået en Ghadyanloo-væg. 
</p><p>
I Shoreditch i Østlondon lurer to gigantiske krager truende på tre børn, der 
sjipper. De legende, hoppende børn går igen i hans vægmalerier i Iran, men 
der er himlen ofte blå, stemningen mindre truende og motiverne mere positivt 
fabulerende. I London udstiller Mehdi Ghadyanloo ud over vægmaleriet også på 
Howard Griffin Gallery med bl.a. maleriet ovenfor over samme sjippende tema 
som i Shoreditch. 
</p><p>
Ligesom Shoreditch-væggen har de en mere uhyggelig grundtone, som er tættere 
på hans egentlige karakter, som han ikke så gerne skilter med i Iran, siger 
han til The Guardian: 
</p><p class=" bl-elem">
»Det påvirkede mig meget at vokse op under krigen mellem Iran og Irak, og som 
Freud siger, former vores barndom os. Min far var soldat i frontlinjen. Min 
mor ventede altid på gode nyheder om min far. Jeg tror, det er en af 
grundene til, at frygten eksisterer i mine værker«.
</p>	
</div>
</div></body></html>
