---
layout:     post
title: 	    "Blå blok vil have langt grønnere skove"
post_author:	    
post_date:	    Fri, 10 Apr 2015 22:33:02 +0200
post_site:	    politiken.dk 
post_link:	    http://politiken.dk/indland/politik/ECE2623766/blaa-blok-vil-have-langt-groennere-skove/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lad det gro. Det er den hippieagtige, men samtidig liberale grundtanke bag et 
overraskende vidtgående forslag om de danske skove fra blå blok. 
</p><p>
Et forslag, der ifølge eksperter og grønne ngo’er er langt mere miljøvenligt 
end rød bloks politik på området. 
</p><p>
Blå blok vil lade 20 procent af de danske statsskove – svarende til op mod 
25.000 hektar (250 km2) – ligge som urørt naturskov. Regeringen har i sin 
Naturplan Danmark lagt op til at lade blot 250 hektar ligge, altså 100 gange 
så lidt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/engelbreth/ECE2612139/rune-engelbreth-de-borgerlige-kaemper-mere-for-vores-skove-end-regeringen/">Rune Engelbreth: De borgerlige 
kæmper mere for vores skove end regeringen </a></p><p>
»Det er både bedre og billigere at gøre noget for den biologiske mangfoldighed 
i skovene end at gøre det i landbrugslandet«, siger Venstres Henrik Høegh, 
ordfører på forslaget, der også støttes af Dansk Folkeparti, De Konservative 
og Liberal Alliance. 
</p><h3>
Fremragende forslag 
</h3><p>
Og partierne bakkes op af de selvsamme fagfolk, der plejer at skose de 
borgerlige for at føre sort miljøpolitik. 
</p><p>
»Det er et fremragende forslag«, siger Morten DD Hansen, biolog og inspektør 
på Naturhistorisk Museum i Aarhus. 
</p><div class="art-quote article-box">
<p class="quote"/>
<blockquote>
<p class="quote-txt">
Urørt skov er det absolut vigtigste og mest omkostningseffektive virkemiddel 
til naturbeskyttelse i Danmark, så forslaget er et stort fremskridt
</p>
<p class="sender">
Rasmus Ejrnæs, biolog og seniorforsker 
</p>
</blockquote>
</div><p>
»Urørt skov er det absolut vigtigste og mest omkostningseffektive virkemiddel 
til naturbeskyttelse i Danmark, så forslaget er et stort fremskridt«, siger 
Rasmus Ejrnæs, biolog og seniorforsker på Aarhus Universitet. </p><p>
Forskerne minder om, at Danmark er forpligtet ifølge FN’s 
biodiversitetskonvention til at stoppe tilbagegangen i den biologiske 
mangfoldighed senest 2020. 
</p><p>
Professor og direktør på Københavns Universitets Center for Makroøkologi, 
Evolution og Klima, Carsten Rahbek, peger på, at Danmark fra naturens hånd 
er et skovland. Men at skovene langtfra er så varierede og fulde af liv som 
før i tiden. 
</p><p>
»De fleste truede danske arter findes i skovene. Det er en konsekvens af, at 
der i ekstrem grad mangler dødt ved, naturlig vandcirkulation og store 
naturlige og græssede lysninger – fordi skovene drives så hårdt forstligt«, 
siger Rahbek. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/engelbreth/ECE2576936/dansk-naturindsats-styrer-mod-fiasko-i-2020---ligesom-i-2010/">Dansk naturindsats styrer mod 
fiasko i 2020 - ligesom i 2010</a></p><p>
Forstlig drift – altså når træer dyrkes, fældes og beskæres med henblik på at 
optimere tømmerproduktion – ødelægger dyr og planters levesteder, forklarer 
han: 
</p><p>
»Venstres forslag vil derfor betyde noget positivt for skovens biodiversitet – 
og det er ekstremt tiltrængt – men det er alt for lidt«, mener professoren. 
</p><h3>
Fagfolk: Der skal meget mere til 
</h3><p>
Han henviser til, at hans center og De Økonomiske Vismænd har beregnet, at der 
skal udlægges mere end 20 procent af det samlede danske skovareal – altså 
inklusive de private skove, der udgør langt størstedelen. Blå bloks forslag 
vil kun udlægge 4-5 procent af det samlede areal. 
</p><p>
Rahbek kritiserer også, at blå bloks pris for skovforslaget er, at man 
samtidig mindsker arealet af såkaldte paragraf 3-arealer – små 
naturbeskyttede områder på eller tæt ved markerne – så landbruget kan drives 
endnu mere effektivt. 
</p><div class="art-fakta article-box">
<h4 class="">
fakta </h4>
<h5>
De danske skove </h5>
<div class="fakta-body" data-buildingblock="embedded_factboxlink">
<p><b>Danmark </b>har 6.081 km2 skov, godt 14 pct. af vores areal. Ca. 18 pct. er 
statsejet, 70 pct. privatejet, 12 pct. har andre ejere, typisk kommuner.
</p><p>
Skovene er<b> ujævnt fordelt </b>med meget langs den jyske højderyg, i 
Nordsjælland og på Bornholm. Vi har lidt flere nåletræer end løvtræer.
</p><p class=" bl-elem"><b>Danskerne</b> har kun ca 1.000 m2 skov pr. indbygger. EU-borgerne har i 
snit 19.700 m2.
</p>
</div>
</div><p>
Rasmus Ejrnæs er enig og kalder den del af forslaget for »kræmmermentalitet«. 
Begge påpeger dog som Morten DD Hansen, at der stadig vil være en betydelig 
samlet forbedring af biodiversiteten. Prisen for forslaget bliver omkring 10 
millioner kroner årligt – 20 procent af, hvad staten tjener på tømmerdriften 
i sine skove – plus omkostninger i forbindelse med afskedigelse af 
skovarbejdere. </p><p>
Men for det første vil der stadig være brug for en del skovarbejdere i de 
første år til at omlægge skovdriften. For det andet vil der formentlig være 
større beskæftigelsesmæssige konsekvenser – og i hvert fald langt større 
udgifter – hvis man skulle opnå samme forbedring i biodiversiteten ved at 
opkøbe landbrugsjord og få naturen til at gro der i stedet. 
</p><h3>
Flertal med Enhedslisten 
</h3><p>
Miljøminister Kirsten Brosbøl (S) hæfter sig mest ved den del af blå bloks 
forslag, der handler om at mindske paragraf 3-naturområderne. 
</p><div class="art-quote article-box">
<p class="quote"/>
<blockquote>
<p class="quote-txt">
Biodiversiteten er i alarmerende tilbagegang, men staten kan gå foran og løfte 
naturkvaliteten i skove, der tilhører os alle sammen
</p>
<p class="sender">
Per Clausen, miljøordfører Enhedslisten 
</p>
</blockquote>
</div><p>
»Det giver ikke mening at erstatte indsatsen for arterne i den lysåbne 
paragraf 3-natur med en indsats i skovene. Man får jo mindre natur ud af 
det«. </p><p><i class=" bl-elem">Det kommer jo an på, hvad man forstår ved natur. Ifølge eksperterne vil 
skovenes naturkvalitet blive så forbedret, at det samlede facit for 
biodiversiteten klart er positivt.</i></p><p>
»Vi skal sørge både for bedre biodiversitet i skove og for bedre biodiversitet 
på paragraf 3-arealer. I Naturplan Danmark har vi afsat over 50 millioner 
til en indsats i skovene, men her er det afgørende, at vi først og fremmest 
får et bedre overblik over, hvor i skovene vi skal målrette indsatsen for at 
gøre den største forskel. Det har vi gang i flere forskellige analyser 
omkring«, siger Kirsten Brosbøl. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/engelbreth/ECE2527894/statens-motorsave-forarmer--vores-natur/">Statens motorsave forarmer 
vores natur </a></p><p>
Enhedslisten mener dog ligesom eksperterne, at der er tilstrækkelig viden til 
at gå i gang nu, og vil derfor ikke vente på analyserne. Partiet har også 
stillet beslutningsforslag om langt mere urørt skov – blandt andet hele Grib 
Skov – og selv om der er store forskelle til blå bloks forslag, konstaterer 
miljøordfører Per Clausen med glæde, at der nu er politisk flertal for at få 
mere biologisk mangfoldighed ved at omlægge statsskovene. 
</p><p class=" bl-elem">
»Biodiversiteten er i alarmerende tilbagegang, men staten kan gå foran og 
løfte naturkvaliteten i skove, der tilhører os alle sammen«, fremhæver Per 
Clausen, der nu vil tage kontakt til blå blok for at finde fælles fodslag. 
</p>	
</div>

</div></body></html>
