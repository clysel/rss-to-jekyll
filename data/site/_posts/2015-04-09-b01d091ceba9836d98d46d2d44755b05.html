---
layout:     post
title: 	    "Klarlund: Toptrænede kan tåle både fed og sød kost"
post_author:	    
post_date:	    Thu, 09 Apr 2015 06:00:57 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2604754/klarlund-toptraenede-kan-taale-baade-fed-og-soed-kost/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" href="http://bente.klarlund@pol.dk" target="_blank">bente.klarlund@pol.dk</a></p>
</div>
</div><p><b>Spørgsmål fra Nanna:</b></p><p>
Min mand har søgt ind til Jægerkorpset og er ved at gennemgå de meget hårde 
fysiske og psykiske prøver, der kræves for at komme ind. Han er på øvelse 
mandag til fredag de næste tre måneder (hvis alt går godt) og indtager i 
denne periode ikke nær så meget energi, som han bruger. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2373702/klarlund-kosttilskud-til-motion-er-en-jungle-at-finde-rundt-i/">Klarlund: Kosttilskud til motion 
er en jungle at finde rundt i</a></p><p>
I weekenden er det derfor vigtigt for ham at få fyldt depoterne, og det gør 
han gerne med sødmælk, slik og kager, bacon m.v. I min optik meget usund mad 
med mange mættede fedtsyrer, der som bekendt øger kolesteroltallet og 
fremmer åreforkalkning og blodpropper. Er det fint, at min mand spiser denne 
kalorieholdige og usunde mad, når han er så fysisk aktiv? Eller er det lige 
usundt at indtage de mættede fedtsyrer uanset aktivitetsniveau? Hvis ikke, 
hvilke alternativer vil du anbefale til hans kost? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2585086/klarlund-masser-af-motion-kan-forbedre-kolesteroltallet/">Klarlund: Masser af motion kan 
forbedre kolesteroltallet</a></p><p><b>Bente Klarlund Pedersen:</b></p><p>
Når man har en veltrænet krop, betyder det, at musklerne hurtigt optager 
sukker og fedt fra blodbanen, når man har spist. Når sukker og fedt først er 
optaget i musklerne, fungerer det som energi og laver ingen ballade i 
kroppen. Omvendt vil en utrænet person opleve, at sukker og fedt vil ligge 
og pladre rundt i blodbanen i timevis efter et måltid. Sukker og fedt i 
blodbanen forårsager åreforkalkning og betændelsesprocesser i kroppen, og 
dermed øges risikoen for livsstilssygdomme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2439265/klarlund-svarer-skal-jeg-spise-glutenfrit-eller-efter-blodtype/">Klarlund svarer: Skal jeg 
spise glutenfrit eller efter blodtype?</a></p><p>
Jeg vil derfor mene, at din toptrænede jægerkorpsaspirant af en mand kan 
tillade sig at spise stort set hvad som helst. 
</p><p>
De officielle kostråd siger, at vi skal holde igen med det mættede fedt, men i 
nyere tid er fedt-rådet blevet udfordret. Der er kommet en række data frem 
fra meget store befolkningsstudier, som viser, at der ikke er sammenhæng 
imellem indtag af mættet fedt og hjerte-kar-sygdomme. Det er et paradoks, 
fordi mættet fedt er kendt for at øge det lede LDL-kolesterol. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2327638/klarlund-foelg-kostraadene-og-nyd-maden/">Klarlund: Følg kostrådene og 
nyd maden</a></p><p>
Især inden for mejeriprodukter er der nuancer. F.eks. viser det sig, at fed 
ost og smør kan indeholde den samme mængde mættet fedt, men ost hæver ikke 
niveauet af LDL-kolesterol, som smør gør det. 
</p><p class=" bl-elem">
Hvad angår sukker, er problemet, at det ikke mætter og vitterligt er tomme 
kalorier. Men som sagt er det næppe et problem at indtage sukker og fedt som 
brændstof, når man er uhyre veltrænet og meget fysisk aktiv. 
</p>	
</div>

</div></body></html>
