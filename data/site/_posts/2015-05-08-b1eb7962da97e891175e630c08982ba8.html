---
layout:     post
title: 	    "Tysk efterretningstjeneste neddrosler overvågningssamarbejde med NSA"
post_author:	    Adam Fribo
post_date:	    Fri, 08 May 2015 07:00:39 +0000
post_site:	    www.version2.dk 
post_link:	    http://www.version2.dk/artikel/tysk-efterretningstjeneste-neddrosler-overvaagningssamarbejde-med-nsa-177840?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Den tyske efterretningstjeneste BND har stoppet den internetovervågning, som den amerikanske søsterorganisation menes at have haft glæde af.</p>

<p>Det skriver <a href="http://www.theguardian.com/world/2015/may/07/german-secret-service-bnd-restricts-cooperation-nsa-us-online-surveillance-spy">The Guardian</a>.</p>

<p>BND og den tyske regering har i den senere tid været under skarp kritik, efter at det er kommet frem, at efterretningstjenesten skal have overvåget blandt andet europæiske politkere og forsvarsleverandører og givet oplysningerne videre til amerikanske NSA.</p>

<p>I kølvandet på skandalen har BND vedtaget nye regler, der betyder, at NSA skal komme med et seperat grundlag, hver gang de vil have et givent stykke information fra tyskerne.</p>



<p>Og da NSA ikke leverer dette, er overvågningssamarbejdet i praksis stoppet.</p>

<p>Mere konkret er der tale om internetovervågning fra satellitstationen i Bad Aibling, og Konstantin von Notz fra partiet De Grønne er positiv overfor tiltaget, som han dog mener kommer for sent.</p>

<p>»Det er et drastisk skridt. Det svarer til at trække i nødbremsen, for selv i 2015 er de ikke i stand til at kontrollere, hvilken internettrafik der overvåges,« siger han og tilføjer, at Merkel-regeringen har bevist, at kansleren ikke kan beskytte tyske og europæiske interesser. Konstantin Von Notz er også medlem af den komité, der i kølvandet på Edward Snowdens afsløringer undersøger omfanget af NSAs overvågning.</p>



<p>Flere medlemmer af merkels eget parti har krævet, at regeringen frigiver detaljerede oplysninger om overvågningen i form af blandt andet ip-adresser. Men det har kansleren blankt afvist med henvisning til, at regeringen skal diskutere frigivelsen af de data med amerikanerne, før det eventuelt kan komme på tale.</p>
  </section>

      </div></body></html>
