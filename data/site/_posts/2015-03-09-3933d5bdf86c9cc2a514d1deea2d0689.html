---
layout:     post
title: 	    "Storstilet forsøg skal hjælpe svage elever "
post_author:	    
post_date:	    Mon, 09 Mar 2015 22:32:16 +0100
post_site:	    politiken.dk 
post_link:	    http://politiken.dk/indland/uddannelse/ECE2580457/storstilet-forsoeg-skal-hjaelpe-svage-elever/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et faktum har i årevis været en kilde til bekymring og frustration i det 
danske skolesystem: Tusindvis af elever i folkeskolen – ifølge 
Undervisningsministeriets seneste tal 58.000 eller 10 procent – kommer fra 
hjem, hvor forældrene kun har en grundskole eller gymnasial uddannelse som 
højeste uddannelse. Dermed ved man også, at elevernes chance for at få en 
videregående uddannelse statistisk set er lav. 
</p><p>
Det vil politikere nu ændre på med et af de største forsøg i nyere dansk 
skolehistorie. 500 folkeskoleklasser, hvor der er mindst 5 elever, hvis 
forældre ikke har nogen uddannelse – eller blot begrænset ungdomsuddannelse 
– skal de næste 3 år være med i et forsøg med alternative 
undervisningsmetoder, som har skabt gode resultater i især USA. 
</p><p>
»Vi er ikke særlig gode til at bryde den negative sociale arv. Vi har 
simpelthen ikke fundet koden, på trods af at det er noget, alle synes er 
vigtigt i det danske skolesystem. Det er ikke godt nok«, siger 
undervisningsminister Christine Antorini (S). 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/ECE2129778/ansvarlig-ikke-alle-skoler-er-gode-nok/">Ansvarlig: Ikke alle skoler er 
gode nok</a></p><p>
Undervisningsministeriet står bag forsøget, som er finansieret af 
satspuljepartierne med 35,6 millioner kroner. 
</p><p>
En gruppe forskere får til opgave at hjælpe lærerne i gang med de nye tilgange 
til undervisningen. Samtidig skal forskerne løbende evaluere erfaringer og 
resultater fra det omfattende forsøg, så de bedste metoder i sidste ende kan 
udbredes til hele folkeskolen. 
</p><h3>
Egelund: Brug for handling 
</h3><p>
Blandt de anbefalede undervisningstilgange er metoden ’tutoring’, hvor eleven 
får faglig støtte af en lærer enten en til en eller i små grupper ved siden 
af den normale undervisning. I læsning kan indsatsen for eksempel bestå af 
målrettet træning af talefærdigheder, ordforråd og ordforståelse. 
</p><p>
Niels Egelund, der er den ene af landets to professorer i specialpædagogik og 
ansat ved Institut for Uddannelse og Pædagogik under Aarhus Universitet, 
kalder forsøget »rosværdigt« og betegner det som et af de mest omfattende i 
folkeskolen nogensinde. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2210544/integrationen-halter-i-koebenhavn-tosprogede-elever-sakker-bagud/">Integrationen halter i 
København: Tosprogede elever sakker bagud</a></p><p>
»Det er først nu, at man vover at kaste sig ud i noget, der er så storstilet. 
Der har været alt for meget snak i Danmark om, hvad vi gør for at løfte de 
her børn. Og vi har været håndsky, når det kommer til at fremhæve nogle 
metoder frem for andre. Vi har brug for handling, og det sker nu«, siger 
Niels Egelund. 
</p><p>
»Når en lærer står i en klasse med 25-28 elever, hvoraf nogle har en svag 
social baggrund, har lærerne jo brug for at vide, hvad de kan gøre, som rent 
faktisk virker. Den viden får vi nu«. 
</p><h3>
Læsefærdigheder skal have et løft
</h3><p>
Præcis hvilke metoder, der skal bruges i forsøget, er endnu ikke besluttet. 
Men Undervisningsministeriet har netop fået en rapport fra Det Nationale 
Forskningscenter for Velfærd, SFI, hvor forskere råder til at bruge tre 
særlige indsatser, herunder ’tutoring’, som i amerikanske forsøg har vist 
positive resultater. 
</p><div class="art-quote article-box">
<p class="quote"/>
<blockquote>
<p class="quote-txt">
De her indsatser kan gøre en signifikant forskel og løfte eleverne markant. 
Man kan virkelig løfte dem hele vejen op
</p>
<p class="sender">
Jens Dietrichson, SFI 
</p>
</blockquote>
</div><p>
Det fortæller Jens Dietrichson fra SFI, der sammen med flere andre forskere 
har undersøgt 179 internationale studier for at se, hvilke metoder der bedst 
kan hjælpe elever med svag social baggrund.</p><p>
»De her indsatser kan gøre en signifikant forskel og løfte eleverne markant. 
Man kan virkelig løfte dem hele vejen op«, siger han om erfaringerne fra den 
internationale forskning. 
</p><p>
Hvor mange undervisningsår, den skærpede indsats i gennemsnit kan løfte 
eleverne, vil Jens Dietrichson ikke svare på. Men elever i de yngste 
klasser, der læser meget dårligt, »kan man absolut løfte til at kunne læse 
meget bedre«, siger forskeren. 
</p><p>
Det er der behov for. Ifølge de seneste danske Pisa-resultater er mellem 15 og 
17 procent af de 15-16-årige elever uden funktionelle læse- og 
problemløsningsfærdigheder. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/debatindlaeg/ECE2269759/den-svaere-vej-fra-praemieperker-til-fuldgyldig-dansker-er-for-lang/">Den svære vej fra præmieperker 
til fuldgyldig dansker er for lang</a></p><p>
Formanden for Danmarks Lærerforening, Anders Bondo Christensen, er positiv 
over for det nye forsøg. 
</p><p class=" bl-elem">
»Vi har ikke gjort nok for de her børn, så det er rigtig fint, at vi nu får 
mere viden om, hvad der virker. Ofte ved vi allerede i de små klasser, 
hvilke børn der er udsatte. Men vi skal være meget bedre til at samle dem 
op«, siger Bondo Christensen. 
</p>	
</div>
</div></body></html>
