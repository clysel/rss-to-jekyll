---
layout:     post
title: 	    "Boe/Mogensen lignede tabere, men er i All England-finalen"
post_author:	    
post_date:	    Sat, 07 Mar 2015 17:59:04 +0100
post_site:	    politiken.dk 
post_link:	    http://politiken.dk/sport/ECE2577842/boemogensen-lignede-tabere-men-er--i-all-england-finalen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Herredoublen med Mathias Boe og Carsten Mogensen gør Jan Ø. Jørgensen selskab 
på søndagens finaleprogram i badmintonturneringen All England. 
</p><p>
De andenseedede danskere lignede tabere i begyndelsen, men vendte billedet og 
vandt semifinalen 13-21, 21-17, 21-16 over de femteseedede japanere Hiroyuki 
Endo og Kenichi Hayakawa. 
</p><p>
Det er tredje gang, at Boe og Mogensen spiller sig i All England-finalen. De 
tabte en tæt ren dansk finale til Lars Paaske og Jonas Rasmussen i 2010, men 
vandt titlen i 2011. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2577671/suveraene-jan-oe-putter-herresinglen-tilbage-paa-all-england-kortet/">Suveræne Jan Ø. putter 
herresinglen tilbage på All England-kortet</a></p><p>
Nu står de med chancen for at vinde den anden titel i Birmingham søndag. Men i 
kampens første del lørdag så semifinalen ud til at blive endestationen. 
</p><p>
Danskerne fulgte med til 5-6 i første sæt, men syv japanske point på stribe 
efterfølgende afgjorde sættet. 
</p><p>
Også i andet sæt kom japanerne bedst fra start med føring på 6-3, men så kom 
danskerne bedre ind i opgøret. 
</p><p>
Boe og Mogensen oplevede deres første føring i et sæt ved 8-7 i andet sæt, og 
det tippede pludselig momentum over i dansk favør. 
</p><p>
Danskerne vandt endelig en større del af de lange dueller, som de primært 
tabte i begyndelsen. De bragte sig på 18-14 og holdt hjem til sætsejr på 
21-17. 
</p><p>
Syv afgørende point 
</p><p>
I det afgørende sæt fulgtes parrene ad til 5-5, men så trak danskerne fra med 
syv point i streg. 
</p><p>
Dansk 15-8-føring blev dog reduceret til 15-12, men nærmere kom japanerne 
ikke. Danskerne afgjorde kampen på deres første matchbold til 21-16. 
</p><p>
I finalen venter kineserne Fu Haifeng og Zhang Nan, der i deres semifinale 
slog Mads Conrad-Petersen og Mads Pieler Kolding 21-15, 21-9. 
</p><p class=" bl-elem"><b class="ext-link">LÆS OGSå</b><a class="embeddedlink" href="http://politiken.dk/sport/ECE2577774/sensationsdoublen-maa-overgive-sig-i-all-england/">Sensationsdoublen må overgive 
sig i All England</a></p>	
</div>
</div></body></html>
