---
layout:     post
title: 	    "Ny forskning: Drop indsprøjtninger mod slidgigt "
post_author:	    
post_date:	    Wed, 01 Apr 2015 20:28:01 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2613525/ny-forskning-drop-indsproejtninger-mod-slidgigt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta om forskningsprojektet</h4>
<div class="fakta-body" data-buildingblock="embedded_factboxlink">
<p>
100 patienter med slidgigt i knæet deltog. Halvdelen fik indsprøjtning med 
binyrebarkhormon i det smertefulde knæ. Den anden halvdel fik 
placeboinjektion
</p><p>
2 uger efter indsprøjtningen påbegyndte alle et 12-ugers fysioterapeutisk 
træningsforløb.
</p><p>
Resultaterne blev evalueret på både kort og lang sigt ved kliniske besøg og 
omfattede selvrapporterede smerter og andre slidgigt-relaterede symptomer.
</p><p class=" bl-elem">
Konklusionen er, at der ikke er statistisk signifikante kliniske relevante 
forskelle mellem grupperne på nogen af disse resultater, hverken på kort 
eller lang sigt.
</p>
</div>
</div><p>
Det sker cirka 100.000 gange om året, at danske læger sprøjter 
binyrebarkhormon ind i slidgigtramte knæ. Men det er måske til ingen verdens 
nytte. 
</p><p>
Binyrebarkhormonet sprøjtes ind for at skabe en såkaldt blokade i knæet, der 
lindrer hævelsen og smerterne hos patienten, så træning af knæet bliver 
lettere. 
</p><p>
Men sådan fungerer det ikke nødvendigvis, viser resultaterne af et nyt dansk 
forskningsprojekt, der netop er udgivet i det anerkendte videnskabelige 
tidsskrift JAMA Internal Medicine. 
</p><h3>
Ingen forskel på resultaterne 
</h3><p>
Forskningsprojektet, der foregik i samarbejde mellem forskere fra Parker 
Instituttet, der er et samarbejde mellem Bispebjerg og Frederiksberg 
Hospitaler, handlede om at undersøge gevinsterne af at kombinere to af de 
mest almindelige behandlinger af slidgigt i knæet, nemlig 
binyrebarkhormonindsprøjtninger og træning. 
</p><p>
Man lod en gruppe træne efter først at have fået en indsprøjtning med 
binyrebarkhormon, en anden uden. Resultatet kom bag på post.doc. og 
fysioterapeut Marius Henriksen, der står bag studiet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE2612746/effektiv-traening-mod-slidgigt-koster-dig-dyrt---kirurgi-er-gratis/">Effektiv træning mod slidgigt 
koster dig dyrt - kirurgi er gratis</a></p><p>
»Vi regnede med, at hvis vi først fjernede hævelser og smerter med en blokade 
med binyrebarkhormon og derefter lod patienterne gå i gang med træningen, 
ville de sammenlignet med dem, der ikke fik indsprøjtningen, kunne træne 
mere intensivt og derved øge effekten. Det skete bare ikke. Begge grupper 
fik lige gode resultater«, siger Marius Henriksen. 
</p><h3>
Træn og drop medicinen 
</h3><p>
Tidligere videnskabelige studier har ellers vist, at blokader med 
binyrebarkhormon har en god effekt. Og ifølge Henning Bliddal, der er 
professor i slidgigt og leder af Parker Instituttet, findes der da også 
grupper af slidgigtpatienter, der måske kan have gavn af indsprøjtninger. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE2242238/slidgigt-koster-samfundet-183-milliarder-aarligt/">Slidgigt koster samfundet 18,3 
milliarder årligt</a></p><p>
Det var der bare ingen i deres forskningsprojekt, der havde. Alle klarede de 
træningen og fik gode resultater, både med og uden binyrebarkhormon. Det 
mener Henning Bliddahl giver stof til eftertanke for alle læger, der 
behandler slidgigt i knæet. 
</p><p class=" bl-elem">
»Det nytter åbenbart ikke at kombinere to af de mest anvendte behandlinger mod 
slidgigt i knæet – men i de fleste tilfælde klarer man sig fint med træning 
alene. Hvis man som læge ordinerer træning, og det bør man gøre, er der 
altså ingen grund til samtidig at give binyrebarkhormon«, siger Henning 
Bliddal. 
</p>	
</div>

</div></body></html>
