---
layout:     post
title: 	    "Tilsyn: Den perfekte fabrik, som ikke var helt perfekt"
post_author:	    
post_date:	    Wed, 01 Apr 2015 12:13:44 +0200
post_site:	    politiken.dk 
post_link:	    http://politiken.dk/udland/ECE2613197/tilsyn-den-perfekte-fabrik-som-ikke-var-helt-perfekt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hver dag arbejder Muhammed på at fremstille nogle af de Jack &amp; 
Jones-trøjer, som hænger i mange danske tøjbutikker. Han arbejder på 
fabrikken Auko-Tex i Bangladesh, hvor Danmarks største tøjfirma, Bestseller, 
får fremstillet meget af det tøj, som firmaet herhjemme sælger under mærket 
Jack &amp; Jones. 
</p><p>
Muhammed, som ikke ønsker sit rigtige navn i avisen, har blandede følelser 
over for fabrikken. På den ene side udbetaler ledelsen løn til tiden, 
hvilket ikke er nogen selvfølge i Bangladesh. På den anden side er 
produktionstempoet meget højt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2613191/huller-i-sikkerheden-paa-1500-fabrikker-der-laver-toej-til-europaeiske-forbrugere/">Huller i sikkerheden på 1.500 
fabrikker, der laver tøj til europæiske forbrugere </a></p><p>
»Det er svært at følge med«, siger han. 
</p><p>
Det seneste år er han hver dag gået på arbejde, uvidende om at et hold 
internationale bygningsinspektører langtfra var tilfredse med 
sikkerhedsforholdene, da de i april sidste år inspicerede fabrikken. 
</p><p>
»Det er der aldrig nogen, som har fortalt mig«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Det er svært at følge med
</p>
<p class="sender">
Arbejder på fabrikken Auko-Tex 
</p>
</blockquote>
</div><p>
Den rapport, som inspektørerne udarbejdede efter deres besøg, var yderst 
kontant. Den påpegede, at flugtveje ud af fabriksbygningerne ikke var 
tilstrækkeligt sikrede, at der manglede branddøre, at der nogle steder var 
låse på nødudgange, at flugtområder blev brugt til opbevaring, at der 
manglede evakueringsoversigter, og at brandalarmer var forældede og 
utilstrækkelige. Derudover fandt inspektørerne fejl i bl.a. de elektriske 
installationer. </p><p>
Nogle af sikkerhedsproblemerne var så alvorlige, at inspektørerne pålagde, at 
de skulle udbedres øjeblikkeligt, mens fabrikken fik en række tidsfrister 
til at rette op på de andre mangler. 
</p><h3>
Bekymring over brandsikkerhed 
</h3><p>
Inspektørerne arbejder for den nyoprettede organisation Accord on Fire and 
Building Safety in Bangladesh, og den øverste chefinspektør er canadieren 
Brad Loewen. Han roser Auko-Tex-fabrikken for bl.a. hurtigt at have 
efterlevet de påbud, den fik. På den måde betegner han den som en »god« 
fabrik. Men det ændrer ikke ved, at inspektørerne ifølge Brad Loewen fandt 
»betydelige sikkerhedsproblemer« på Auko-Tex. 
</p><p>
»Der var seriøse problemer med bl.a. brandsikkerheden. Problemerne var meget 
typiske, og denne fabrik var hverken værre eller bedre end alle de andre 
fabrikker, vi har inspiceret«, siger han. 
</p><p><b class="ext-link">ÅRSDAG FOR BANGLADESH-ULYKKE </b><a class="embeddedlink" href="http://politiken.dk/oekonomi/ECE2269940/aarsdag-for-bangladesh-ulykke-tre-ud-af-fire-overlevende-er-arbejdsloese/">Tre ud af fire 
overlevende er arbejdsløse</a></p><p>
Der hviler en stor mørk skygge over inspektørerne, fordi baggrunden for deres 
arbejde er dybt tragisk. Auko-Tex ligger langs en bred landevej i udkanten 
af hovedstaden Dhaka, og fortsætter man ad vejen, vil man efter nogle 
kilometer passere det sted, hvor fabrikskomplekset Rana Plaza lå. Det 
styrtede for snart to år siden sammen og blev et symbol på de livsfarlige 
forhold i tekstilindustrien i Bangladesh. Katastrofen tvang danske og andre 
europæiske tøjfirmaer til at tillade uafhængige inspektører at inspicere de 
fabrikker, som firmaerne benytter i Bangladesh. 
</p><div class="art-quote article-box">
<p class="quote"/>
<blockquote>
<p class="quote-txt">
Det bliver jo netop bedre ved, at vi og andre vestlige firmaer stiller krav og 
er med til at skabe udvikling i de pågældende lande
</p>
<p class="sender">
Mogens Werge, kommunikationschef i Bestseller 
</p>
</blockquote>
</div><p>
Inspektørernes kritik af sikkerhedsforholdene på Auko-Tex er ikke en del af 
det billede, som Bestseller tegner af sig selv. På sin egen hjemmeside 
fremhæver virksomheden, at den går op i sikkerheden for de arbejdere, der 
producerer dens tøj i Bangladesh. På en video kan man se en 
sikkerhedsrepræsentant gå rundt og tjekke ophængte brandslukkere på netop 
Auko-Tex-fabrikken. </p><p>
Bestseller har gentagne gange fremhævet Auko-Tex som en <i>state of the 
art</i>-fabrik. Da udviklings- og handelsminister Mogens Jensen (S) for et 
par uger siden var på besøg i Bangladesh, var det også denne fabrik, han 
besøgte. Ledelsen førte ham rundt og fremviste fabrikkens sundhedsklinik for 
de ansatte og endda den lille børnehave, der også er for de ansattes børn. 
</p><p>
»Imponerende«, lød det gentagne gange fra den danske minister. Derimod nævnte 
hverken den danske minister eller fabriksledelsen den kritiske 
inspektionsrapport med et ord. Direkte adspurgt af Politiken måtte Mogens 
Jensen efterfølgende erkende, at han ikke var klar over, at inspektørerne 
havde fundet alvorlige problemer med sikkerheden, men at han efter at være 
blevet orienteret om inspektørernes rapport var glad for, at fabrikken nu 
var ved at efterleve rapportens anbefalinger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2331162/toejkaede-under-pres-efter-noedraab-fra-syersker/">Tøjkæde under pres efter 
nødråb fra syersker</a></p><p>
»Det viser, der er fremskridt«, understregede ministeren. 
</p><p>
Over for Politiken hæfter Bestseller sig ved, at inspektørerne har fundet fejl 
på alle de fabrikker, de har inspiceret. Derudover afviser firmaets 
kommunikationschef, Mogens Werge, at Bestseller ikke lever op til sit etiske 
ansvar. 
</p><p>
»Niveauet for sikkerhed i Bangladesh og formentlig mange andre lande i 
Sydøstasien er ikke alle steder på tilfredsstillende niveau, men det bliver 
jo netop bedre ved, at vi og andre vestlige firmaer stiller krav og er med 
til at skabe udvikling i de pågældende lande«, understreger han. 
</p><h3>
Ingen åbenhed 
</h3><p>
Mens Bestseller gerne viser Auko-Tex-fabrikken frem, kniber det med den 
generelle åbenhed. Bestseller får produceret tøj på cirka 40 fabrikker i 
Bangladesh, men ønsker ikke at oplyse navnene på dem. Bestsellers egen 
forklaring er, at det skyldes konkurrencehensyn. Den manglende åbenhed 
gælder dog ikke kun Bestseller. Andre store virksomheder som Coop Danmark, 
Dansk Supermarked og PWT Group får også produceret tøj i Bangladesh. De 
ønsker heller ikke at offentliggøre navnene på deres fabrikker med 
henvisning til konkurrencehensyn. 
</p><div class="art-quote article-box">
<p class="quote"/>
<blockquote>
<p class="quote-txt">
Inspektørerne har kun påpeget en række mindre anliggender, som vi nu er ved at 
få udbedret
</p>
<p class="sender">
Abdus Sobhan, direktør Auko-Tex 
</p>
</blockquote>
</div><p>
Der er dog undtagelser. Firmaet IC Group fyrede for nylig fabrikken Big Boss, 
fordi den ikke ville efterleve anbefalingerne fra inspektørerne. I stedet 
bruger IC Group nu fabrikken Liz Fashion, der ligesom alle andre inspicerede 
fabrikker har fået kritiske bemærkninger, men nu er i gang med at efterleve 
inspektørernes anbefalinger. </p><p>
»Systemet med inspektørerne gør jo netop, at vi kan give vores leverandører en 
chance for at få løftet niveauet«, siger Mads Ryder, der er direktør for IC 
Group. 
</p><p>
Tilbage på Auko-Tex tager den øverste direktør, Abdus Sobhan, roligt på, at 
inspektørerne med egne ord har fundet betydelige sikkerhedsproblemer på hans 
fabrik. 
</p><p>
»Inspektørerne har kun påpeget en række mindre anliggender, som vi nu er ved 
at få udbedret«, siger han. 
</p><p class=" bl-elem"><i class=" bl-elem">Danida har betalt Politikens flybilletter til Bangladesh.</i></p>	
</div>

</div></body></html>
