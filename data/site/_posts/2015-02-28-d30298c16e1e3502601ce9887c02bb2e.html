---
layout:     post
title: 	    "Almene boliger skal give liv og ly i forblæst Ørestad"
post_author:	    
post_date:	    Sat, 28 Feb 2015 07:10:17 +0100
post_site:	    politiken.dk 
post_link:	    http://politiken.dk/oekonomi/bolig/ECE2567420/almene-boliger-skal-give-liv-og-ly-i-forblaest-oerestad/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mange københavnere vil sikkert skutte sig alene ved tanken om en mørk 
vinterdag på en mennesketom og forblæst parkeringsplads uden for Bella 
Center på Amager. 
</p><p>
Men den slags gruopvækkende oplevelser af vejrmæssigt og arkitektonisk 
betinget udsathed, som måske også præger andre dele af Ørestad, bliver der 
nu taget et opgør med. 
</p><p>
Der skal bygges anderledes tæt, når gravemaskinerne den kommende tid tager fat 
på det nye kvarter omkring konferencecenteret og blandt andet lægger grunden 
til en stribe nye almene boliger. 
</p><h3>
Livet mellem husene 
</h3><p>
»Det skifte i byplanen, der her kommer omkring Bella Center i forhold til 
resten af Ørestad, er hamrende spændende. Jeg tror, at der hurtigere vil 
komme et byliv her, end der indtil videre er kommet i den øvrige del«, siger 
Bjarne Larsson, administrerende direktør i boligselskabet FSB.
</p><div class="art-quote article-box">
<p class="quote"/>
<blockquote>
<p class="quote-txt">
Opskriften er at give Bella Center en nærende fedtkant i form afet tæt og 
godt københavner-kvarter
</p>
<p class="sender">
Dan Stubbergaard, Cobe 
</p>
</blockquote>
</div><p>
Boligselskabet har indgået et strategisk samarbejde med grundejerne i BC 
Hospitality Group om bygning af 171 ungdomsboliger og 126 familieboliger tre 
steder i Bella-kvarteret.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2182433/arkitekturredaktoer-derfor-skal-bellahoejhusene-ikke-fredes/">Arkitekturredaktør: Derfor 
skal Bellahøjhusene ikke fredes</a></p><p>
Selv om ny arkitektur næppe får hverken blæsten over Amager Fælled eller 
Københavns sociale problemer til at fordufte, er byplanlægningen alligevel 
afgørende, mener Bjarne Larsson: »Livet mellem husene er hamrende vigtigt 
for, om det bliver et godt sted at bo, og der er andre steder i København, 
hvor det har givet os nogle store udfordringer«, siger han med henvisning 
til planer for en stribe af byens socialt udsatte boligområder. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00917/20131208_udstilling_917080y.jpg" alt="" border="0"/></span></p><h3>
»By for alle«
</h3><p>
De 297 almene boliger omkring konferencecenteret er sikret med indskud af 
grundkapital fra Københavns Kommune og bliver hjem for nogle af de omkring 
5.000 kommende beboere i kvarteret. 
</p><p>
»Det betyder, at vi helt fra starten får sikret en god blanding af almene og 
private boliger. Det er helt afgørende for, at København også i fremtiden 
bliver en by for alle«, siger overborgmester Frank Jensen (S). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2485898/fem-store-navne-dyster-om-at-tegne-det-nye-frihedsmuseum/">Fem store navne dyster om at 
tegne det nye Frihedsmuseum</a></p><p>
Bella-kvarteret skal ud over boliger rumme erhverv og butikker. Det vil 
ligesom Københavns centrum blive bygget i maksimalt 5 til 6 etagers højde 
med en række tårne som højdespringende undtagelser. 
</p><p>
Samtidig anlægges gaderne forskudt med mange mindre pladser og parker, som var 
de bestemt af en ældre, mere spontan byplan. 
</p><h3>
Retningsændring 
</h3><p>
Det fortættede kvarter blev født, da Bella Centers ejere i BC Hospitality 
Group i januar 2014 endeligt takkede ja til tegnestuen Cobes byplan. 
</p><p>
LÆS OGSÅ <a class="embeddedlink" href="http://politiken.dk/kultur/ECE1937645/arkitekturredaktoeren-byens-nye-huse-blusser-op-i-det-moerke-koebenhavn/">Arkitekturredaktøren: Byens nye huse 
blusser op i det mørke København</a></p><p>
Oscar Crohn fra investeringsfirmaet Solstra Capital Partners, der reelt sidder 
på magten i gruppen, vil ikke svinge sig op til et decideret opgør med 
tænkningen i Ørestad: 
</p><p>
»Men vi er gået lidt i den modsatte retning af det, som Ørestad måske hidtil 
er blevet kendt for: store åbne områder, store veje og store boligblokke. 
Arkitekterne har i stedet kigget på den type bebyggelse, som mange folk 
faktisk synes er det spændende ved at bo i en by som København. Og det er et 
vigtigt parameter for os som udbydere af grundene«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00917/20140217_render_gad_917081y.jpg" alt="" border="0"/></span></p><h3>
Tæthed betyder ikke trængsel 
</h3><p>
Ud over de nye bolig- og erhvervsbebyggelser planlægger Bella Center en 
udvidelse af sine egne konferencefaciliteter, hvor den lukkede centerfacade 
vil blive åbnet med butikker mod de omliggende gader, fortæller arkitekt Dan 
Stubbergaard fra Cobe. 
</p><p>
Han håber, at det nye kvarter kan lægge byrum til en række nye møder mellem de 
»i udgangspunktet ikke særlig pæne« centerbygninger. 
</p><p>
»Her vil kinesiske læger på konference fremover blive mødt af et meget lokalt 
og socialt sammensat kvarter med forskellige boliger til forskellige 
mennesker. Vi åbner centerområdet ved at bygge by omkring det, så opskriften 
er at give Bella Center en nærende fedtkant i form af et tæt og godt 
københavnerkvarter, som man kender det fra Nørrebro eller Østerbro«, siger 
han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE1917895/kulturforsker-kommuner-forkaeler-den-kreative-elite---og-ignorerer-resten/">Kulturforsker: Kommuner 
forkæler den kreative elite - og ignorerer resten</a></p><p>
At det nye byområde bliver tættere bebygget i bredden, betyder ikke, at der 
skal klumpes flere mennesker sammen end ellers i Ørestad. Med de varierende 
byggehøjder, vil bebyggelsesprocenten generelt ligge på omkring 170, mens 
den andre steder i Ørestad City, hvor der bygges væsentlig højere, ligger 
pænt over de 200, fremgår det af lokalplanerne hos kommunens teknik- og 
miljøforvaltning. 
</p><p>
De nye almene familieboliger bliver opført i 3, 4 eller 5 etager og vil efter 
størrelse koste mellem 6.000 og 10.000 kroner om måneden, når de efter 
planen står færdige i 2017. De cirka 35 kvadratmeter store ungdomsboliger 
til cirka 3.500 kroner skal stå klar i 2018 og bliver opført i 5 til 6 
etager. 
</p><p class=" bl-elem">
Københavns Kommune har indtil videre afsat kapital til 4.500 almene boliger. 
</p>	
</div>
</div></body></html>
