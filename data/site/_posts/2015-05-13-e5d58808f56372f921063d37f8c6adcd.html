---
layout:     post
title: 	    "Lidegaard: Nu virker sanktionerne mod Rusland "
post_author:	    
post_date:	    Wed, 13 May 2015 14:19:32 +0200
post_site:	    politiken.dk 
post_link:	    http://politiken.dk/udland/ECE2667556/lidegaard-nu-virker-sanktionerne-mod-rusland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter godt et år med brudte løfter om våbenhvile i Ukraine er der endelig reel 
grund til at håbe. 
</p><p>
Det mener udenrigsminister Martin Lidegaard (R), efter at hans amerikanske 
kollega, John Kerry, her til morgen har orienteret ham og de andre 
udenrigsministre i forsvarsalliancen NATO om sit møde med Ruslands 
præsident, Vladimir Putin. 
</p><p>
»Der er nu mulighed for, at Putin reelt vil følge sporet i Minsk-aftalen«, 
siger Martin Lidegaard. 
</p><p>
Lidegaard henviser dermed til en aftale om våbenhvile og tilbagetrækning, som 
Rusland indgik med Ukraine i februar. En aftale, som Rusland ifølge 
højtstående NATO-kilder fortsat bryder dagligt ved at levere både træning og 
udstyr til russiskvenlige oprørere i Østukraine. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00936/Turkey_NATO_US_Fore_936035y.jpg" alt="" border="0"/><span class="caption"><span class="f-img-caption">Optimist. 
</span>John Kerry har orienteret udenrigsministrene i Nato om sit møde i går med Putin. Foto: AP</span></span></p><h3>
Sanktionerne virker nu 
</h3><p><i class=" bl-elem">Martin Lidegaard, hvad indikerer, at Rusland denne gang vil holde ord?</i></p><p>
»Jeg kan ikke gengive detaljer fra Kerrys forhandlinger med Putin, men der er 
nu en helt anden stemning og realisme i forhandlingerne. Vi har prøvet flere 
gange før, at Rusland har sagt et og gjort noget andet, men det ser nu ud 
til, at der langt om længe er mulighed for at gå til biddet«, siger Martin 
Lidegaard. 
</p><p>
Blandt indikationerne er, at Rusland nu mærker effekten af en række 
sanktioner, som USA og Europa har indført, efter at Rusland har besat dele 
af det østlige Ukraine, fortæller udenrigsministeren. Sammen med faldene 
oliepriser har sanktionerne betydet, at Ruslands økonomi har oplevet 
voldsomme tilbageslag den seneste tid. 
</p><p>
»Sanktionerne virker nu, det er tydeligt. Rusland er klar over, at de kan 
destruere russisk økonomi«, siger Martin Lidegaard og fortsætter: 
</p><p>
»Kerry har ikke lagt fingrene imellem i forhold til at fortælle, hvad vi mener 
om Ruslands propaganda og deres tropper i området«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_krim/ECE2666589/rapport-sidste-aar-doede-220-russiske-soldater-i-kampe-i-ukraine/">Rapport: Sidste år døde 220 
russiske soldater i kampe i Ukraine</a></p><p>
Lidegaard har selv gentagne gange peget på, at de russisksprogede mindretal i 
Ukraine og andre tidligere Sovjetstater bliver udsat for massiv propaganda i 
russiske medier, som tegner et billede af, at Vesten i virkeligheden er 
skyld i de aktuelle konflikter. 
</p><p>
NATO's udenrigsministre er i dag og i morgen samlet i Tyrkiet. Mødet finder 
sted på et stort hotel i den kendte badeby Antalya, men trods de 
turistvenlige omgivelser er der ikke meget feriestemning over dagsordenen, 
hvor meget handler om Vestens stadig mere problemfyldte forhold til Rusland. 
</p><h3>
Sanktionerne bliver ikke lettet 
</h3><p>
Uanset det fornyede håb om, at Putins nu vil efterleve Minskaftalen, kommer 
USA og EU da heller ikke til at lette på sanktionerne lige med det første, 
understreger udenrigsministeren. 
</p><p>
»Vi skal se reel tilbagetrækning, før det sker. Sanktionerne kan først løftes, 
når vi ser reel handling«, siger Martin Lidegaard. 
</p><p><i class=" bl-elem">Krim er fortsat annekteret – har I opgivet, at Ukraine får Krim tilbage? </i></p><p>
»Det står fuldstændig klart, at ingen af de lande, der er her (i NATO, red.), 
kommer til at anerkende annekteringen af Krim, men forhandlingerne handler 
nu om tilbagetrækning fra andre områder, og så må vi vende tilbage til 
spørgsmålet om Krim senere hen«, siger Martin Lidegaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2663966/politiken-mener-det-var-forkert-af-vesten-at-blive-vaek-fra-russisk-sejrsfest/">Politiken mener: Det var 
forkert af Vesten at blive væk fra russisk sejrsfest</a></p><p>
Kerrys møde med Putin har også været imødeset med spænding, fordi Rusland kan 
spille en nøglerolle i bestræbelserne på at finde løsninger på en række 
kriser i Mellemøsten. Aktuelt forsøger USA at lave en aftale med Iran om 
landets atomprogram, hvor landet tillader kontrol med, at atomanlæggene ikke 
bruges til udvikling af våben, mod at Vesten til gengæld letter på 
sanktioner, som i årevis har tæret på iransk økonomi. Også her viste Putin 
sig fra sin konstruktive side i mødet med Kerry, fortæller Lidegaard. 
</p><p>
»Alle håber nu på en aftale om Iran. Men vi må også forholde os til, at en 
aftale vil føre til en stærkere iransk økonomi, og spørgsmålet er, hvad Iran 
vil bruge en stærkere økonomi til«, siger Martin Lidegaard. 
</p><h3>
Rigere Iran kan blive farligt 
</h3><p>
Håbet i Vesten er, at de mindre yderliggående politikere i Iran – kaldet 
duerne – som er tilhængere af atomaftalen, vil anvende de nye ressourcer til 
at fremme mulighederne for fred i Syrien og andre krigsramte lande i 
Mellemøsten. Faren er imidlertid, at Irans mest yderliggående politikere – 
kaldet høgene – er modstandere af, at Iran skal indgå en aftale med Vesten 
om sit atomprogram. 
</p><p>
»Vi risikerer, at høgene i Teheran som hævn for aftalen vil hælde benzin på 
bålet i konflikten i Syrien for at fremme Irans dominans i regionen«, siger 
Martin Lidegaard. 
</p><p class=" bl-elem">
»Vi må arbejde på højtryk for, at det bliver duerne, som får indflydelse. Vi 
kan ikke løse problemerne i Syrien uden Iran«. 
</p>	
</div>

</div></body></html>
