---
layout:     post
title: 	    "Analyse: Solbakken læmper med svær opgave i FCK"
post_author:	    
post_date:	    Mon, 20 Apr 2015 09:29:00 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2634953/analyse-solbakken-laemper-med-svaer-opgave-i-fck/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
Når Ståle Solbakken for nogle år siden pludselig foretrak at blive træner i 
Köln og derfor overraskende sagde nej til jobbet som norsk landstræner, 
skønt han havde lavet kontrakt med forbundet, kunne man så forestille sig, 
at han gerne ville være dansk landstræner næste år? Nej vel? Den 47-årige 
nordmand er og bliver klubtræner – indtil han bliver gammel. Han vil arbejde 
med spillerne hver dag, være helt tæt på sin trup og sit hold hele tiden og 
kan ikke se sig selv i en funktion, hvor han kun har fire-fem betydende 
kampe om året. 
</p><div class="art-quote article-box">
<p class="quote"/>
<blockquote>
<p class="quote-txt">
Derfor er Solbakken ude af billedet til landstrænerposten i DBU
</p>
</blockquote>
</div><p> Men det er vel logisk nok, at Ståle Solbakkens navn har stået på mange 
kandidatlister, hvor mulige afløsere for Morten Olsen nævnes. Han kender 
dansk fodbold ud og ind, han har international erfaring fra lands- og 
europæiske kampe,. Han var dansk mester som spiller med AaB og FCK, og han 
er den mest vindende træner (fem gange guld) i Superligaen. Han er træneren 
med det bedste pointgennemsnit, 2,1, mens f.eks. Michael Laudrups hedder 
1,96 point per kamp, Hans Backes 1,88. Og snart bliver Solbakken 
rekordholder, hvad antal superligasejre som træner angår. Nu har han vundet 
145 gange i 231 kampe, Troels Bech har vundet 147 i 431 kampe. 
</p><p><b class="ext-link">AFGØRENDE:</b><a class="embeddedlink" href="http://politiken.dk/sport/fodbold/ECE2634647/suveraene-nicolai-joergensen-saenkede-lokalrivaler/">Suveræne Nicolai Jørgensen 
sænkede lokalrivaler</a></p><p>
Men selvfølgelig skal cheftrænere i FCK, der har større økonomiske muskler end 
de andre, vinde titler og pokaler, og det vil Ståle Solbakken gøre igen. Han 
er i færd med at bygge et nyt storhold op, det er intentionen og ambitionen. 
Derfor har han forlænget trænerkontrakten frem til sommeren 2018. Og derfor 
er han ude af billedet til landstrænerposten hos DBU. 
</p><p>
Det er imidlertid nok blevet besværligere, mere op ad bakke og en mere 
langstrakt opgave for Ståle Solbakken, end han måske havde troet, at gøre 
FCK til Danmarks suveræne nummer 1 igen. FCM er blevet en irriterende 
konkurrent, og det tog lang tid at få en masse nye folk spillet sammen i 
FCK. Set i bakspejlet sagde FCK vel reelt farvel til guldet ved kun at tage 
8 point i de første 7 spillerunder, som indeholdt 3 nederlag, mens 
midtjyderne stormede af sted og gik i udbrud med 18 point på førstepladsen. 
</p><p><b class="ext-link">ERKENDELSE: </b><a class="embeddedlink" href="http://politiken.dk/sport/fodbold/superligaen/ECE2634372/esbjerg-traener-om-nedrykning-folk-griner-ikke-laengere/">Esbjerg-træner om nedrykning: folk 
griner ikke længere</a></p><p>
Med FCK-sejren på 2-0 over FCN i aftes er der 11 op til 1.-pladsen, men FCK er 
en sikker nummer 2. De unge nordsjællændere spillede godt med i perioder, 
David Jensen i målet var dygtig og Uffe Bech og Lasse Petri gode i 
opspillet. 
</p><p><b>Beundring for Austinssons indlæg</b></p><p>
FCK’erne var fysisk stærkest og målscorer Nicolai Jørgensen farlig i luften og 
som dybdeløber. Og på ny måtte man beundre Ludwig Augustinssons vidunderlige 
indlæg, ofte lavet i fuld fart på venstrekanten. 
</p><p>
Men Ståle Solbakken og hans spillere kan være på vej til at slutte sæsonen 
uden et trofæ, for det kan sagtens ende med et samlet nederlag mod Esbjerg i 
pokalsemifinalen efter 1-1 i Parken forleden. Det vil i så fald være første 
gang i mange år, at FCK ikke vinder noget to sæsoner i træk. 
</p><p><b class="ext-link">BEKYMRING:</b><a class="embeddedlink" href="http://politiken.dk/sport/fodbold/superligaen/ECE2634444/ob-haenger-stadig-i-dyndet-efter-trist-nulloesning/">OB hænger stadig i dyndet efter trist 
nulløsning</a></p><p>
Det kan blive den sæson, hvor FCK scorer færrest superligamål med Solbakken 
som træner (51 i bronzesæsonen 2007-08 er lavpunktet), og her ligger meget 
af forklaringen på, at FCK er så langt efter FCM. 
</p><p>
FC Nordsjælland mistede med nederlaget i aftes et skridt i bronzestriden, som 
AaB har meldt sig ud af med en serie på 5 kampe, der kun har givet 1 point. 
Ålborgenserne forsømte at udbygge en 1-0-føring i Slagelse og blev så 
nedkæmpet og til tider i sekvenser udspillet af FC Vestsjælland, der 
optræder med enorm selvtillid, begejstring og arbejdslyst. Udsigten til 
pokalfinaledeltagelse inspirerer og løfter Slagelse-holdet med anfører 
Henrik Madsen i storform, og nu må Esbjerg frygte FC Vestsjælland. 
</p><p>
OB og SønderjyskE var i Odense glade for 1 point hver i det fighterprægede 
0-0-opgør med masser af dueller, fight og beundringsværdigt løbevillighed 
fra alle aktører. Og hermed er Esbjerg det bytte, vestsjællænderne jagter, 5 
point foran. 
</p><p><b>Esbjerg føler sig i nedrykningsfare</b></p><p>
Nu griner vestjyderne ikke længere, når Esbjerg-træner Niels Frederiksen taler 
om den nedrykningsfare, der truer. Modstanderen i aften, Randers FC, har 
ikke vundet i 6 runder. Men Randers har haft ’falske resultater’ i forhold 
til, hvordan de har spillet, påpeger Frederiksen. 
</p><p class=" bl-elem">
Esbjerg kan komme i pokalfinalen – og rykke ud. Ligesom FC Vestsjælland kan. 
Kvalificerer Esbjerg sig til finalen 14. maj, vil det være en kæmpeskuffelse 
for FCK og Ståle Solbakken, der med titlen som manager har et endnu større 
sportsligt ansvar end dengang, han ’kun’ var cheftræner. Derfor vil han i 
næste sæson være under større pres end nogensinde i FCK. 
</p>	
</div>

</div></body></html>
