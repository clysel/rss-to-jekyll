---
layout:     post
title: 	    "Norge finder nye MRSA-tilfælde i seks svinestalde"
post_author:	    Adam Fribo
post_date:	    Thu, 26 Feb 2015 05:55:58 +0000
post_site:	    ing.dk 
post_link:	    http://ing.dk/artikel/norge-finder-nye-mrsa-tilfaelde-i-seks-svinestalde-174378
---
<html><body><div><section class="body"><p>Seks norske svinebesætninger er blevet inficeret med MRSA CC398. Det sker, blot få uger efter at det norske veterinærinstitut i slutningen af januar meldte ud, at kun en enkelt besætning var inficeret, og at svine-MRSA ville være udryddet i landet til foråret.</p>
			<p>Den 18. februar blev det første nye tilfælde konstateret, og nu er myndighederne i gang med at teste 29 kontaktbesætninger, hvoraf det indtil videre ser ud til, at fem yderligere besætninger er smittede.</p>
			<p>De norske myndigheder har planlagt aflivning og sanering af de smittede besætninger – en politik der adskiller sig meget fra den danske og er en afgørende faktor i, at Norge har så lidt svine-MRSA.</p>
			
			<p>Myndigederne mener, at årsagen til de nye tilfælde er, at medarbejderne bærer sygdommen ind i staldene. Derfor arbejdes der nu på tiltag for blandt andet at spore eventuel smitte hos svinebønder hurtigt.</p>
			<p>»Sammen med Omsorgsdepartementet (Sundhedsministeriet, red.) vil vi sikre, at det bliver nemt for svineproducenter og medarbejdere at få testet, om de er bærere af svine-MRSA. Derfor vil vi sørge for, at kommunerne skal give mulighed for test af bønder og medarbejdere,« siger landbrugs- og fødevareminister Sylvi Listhaug i en <a href="https://www.regjeringen.no/nb/aktuelt/nye-tiltak-mot-antibiotikaresistente-bakterier-i-svinebesetninger/id2397598/?utm_source=twitterfeed&amp;utm_medium=twitter">pressemeddelelse</a>.</p>
			
			<p>Ministeren har også sendt et forslag i høring om kompensation til svinebønder, hvis besætninger skal slås ned som følge af konstateret MRSA.</p>
			<p>En undersøgelse viste i 2014, at to tredjedele af de danske svinebesætninger er inficeret med den antibiotikaresistente bakterie.</p>
		</section></div></body></html>
