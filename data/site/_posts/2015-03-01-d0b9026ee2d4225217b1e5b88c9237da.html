---
layout:     post
title: 	    "Svæv over verdens højest beliggende storby"
post_author:	    
post_date:	    Sun, 01 Mar 2015 08:00:33 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2566566/svaev-over-verdens-hoejest-beliggende-storby/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta om La Paz</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/REJSER_Bolivia_1507_916887v.jpg" alt="" border="0"/></span></p><p><br/><br/><br/><br/><br/><br/><br/><br/><br/><br/><br/><br/><br/><br/><br/>Sucre er Bolivias formelle hovedstad, men både regering og parlament ligger i 
La Paz, der ofte omtales som hovedstad. 
</p><p>
La Paz har <b>900.000 indbyggere</b>, og centrum ligger 3.600 m.o.h. På 
højsletten over byen ligger El Alto 4.000 m.o.h.. Det var oprindelig en 
forstad til La Paz, men den fik i 1988 status som selvstændig by og har i 
dag mere end en million indbyggere. 
</p><p><b>Befolkningen</b> er en blanding af indianere, fortrinsvis aymara-indianere, 
mestizer og hvide. 
</p><p>
La Paz lufthavn ligger på højsletten. <b>De bedste flyforbindelser</b> 
fra Danmark går med Iberia via Madrid eller med KLM via Amsterdam. Regn med 
et par mellemlandinger undervejs og en samlet flyvetid fra København omkring 
et døgn. Billigste priser ligger omkring 8.000 kroner for en retur, når man 
bestiller flere måneder i forvejen. 
</p><p class=" bl-elem">
Vær opmærksom på <b>risiko for højdesyge</b>. Ved ankomst 
bør du tage den med ro, gå langsomt, drikke meget vand og holde dig fra 
alkohol. Alligevel kan man få lettere højde-syge i form af dårlig mave, 
hovedpine, let svimmelhed og træthed. Ved alvorlig højdesyge skal man 
hurtigst muligt under lægebehandling og transporteres ned i et lavt-liggende 
område. <b>Alvorlig højdesyge er livstruende.</b></p>
</div>
</div><div class="art-fakta article-box">
<h4 class="">
Fakta om El Teleférico</h4>
<div class="fakta-body" data-buildingblock="embedded_factboxlink">
<p><b>Som del af den kollektive trafik</b> har La Paz etableret tre svævebaner, 
teleféricos, i 2014. De er billige, og transport fra El Alto til centrum kan 
gøres på 10 minutter. I bil tager det 30 minutter – uden for myldretiden. De 
tre baner er bygget af det østrigske firma Dobbelmayr for 234 millioner 
dollars. 
</p><p>
26. januar 2015 proklamerede præsident Evo Morales, at der inden længe vil 
blive opført <b>yderligere seks svævebaner</b>. Prisen forventes 
at blive 450 millioner dollars. Dermed bliver La Paz den by i verden med det 
største net af svævebaner, og hvor der er investeret mest i denne type 
kollektiv transport. 
</p><p>
Alle svævebanens stationer har indianske navne, og banens logo stammer fra 
Tiwanaku-kulturen, en af de kulturer, Inkariget byggede på. 
</p><p class=" bl-elem"><a target="_blank" href="http://www.miteleferico.bo">www.miteleferico.bo</a> 
(kun på spansk) 
</p>
</div>
</div><div class="art-fakta article-box">
<h4 class="">
3 andre oplevelser i La Paz</h4>
<div class="fakta-body" data-buildingblock="embedded_factboxlink">
<p>
Bolivia har mange unikke kultur- og naturrigdomme. De fleste turister, der 
kommer til La Paz, vælger byen som udgangspunkt for ture til Titicaca-søen, 
Cuzco og inkabyen Machu Picchu. Men der er også mange særlige oplevelser i 
og tæt på La Paz. 
</p><p><b>1. Marked</b></p><p>
Om søndagen ligger La Paz’ gader næsten øde hen, da byens ellers kaotiske 
gadeliv er flyttet op til det store marked i El Alto. På det uendelige 
marked, der afholdes torsdage og søndage, finder man alt. Tag den røde 
svævebane op, og pas på lommetyve. 
</p><p><b>2. Gourmetrestaurant</b></p><p>
I 2013 etablerede den danske udviklingsorganisation Ibis sammen med kok og 
iværksætter Claus Meyer gourmetrestauranten Gusto i La Paz. Gusto bygger på 
princippet om at bruge årstidens lokale råvarer og er tillige et 
uddannelsesprojekt, hvor unge bolivianere fra La Paz’ fattige kvarterer 
tilbydes en uddannelse. 
</p><p><a class=" bl-elem" target="_blank" href="http://www.restaurantgustu.com">www.restaurantgustu.com</a></p><p><b>3. Bjergvandring</b></p><p class=" bl-elem">
Muela del Diablo, Djælvelens kindtand, er et bjerg med karakteristiske 
tandtakker. Den ligger bare en time med bus fra La Paz og er fint til en 
halvdags vandretur med fortrinlig udsigt over La Paz. 
</p>
</div>
</div><p>
Estan juntos – tres personas?«. »Er I tre sammen?«, spørger svævebanevagten og 
byder os med en håndbevægelse at stige ind i gondolen, mens den langsomt 
glider forbi platformen på stationen Taypi Uta. 
</p><p>
Vi sætter os i en næsten spritny gondol med plads til ti, og så er vi på vej 
til El Alto, højsletten over Bolivias hovedstad, La Paz. 
</p><p>
Under sloganet ’Mi teleférico uniendo nuestras vidas’ – ’Min svævebane forener 
vores liv’ – har La Paz i 2014 åbnet ikke færre end tre svævebaner, der 
tilsammen dækker en strækning på lidt over 10 kilometer. 
</p><p>
Svævebanerne – en rød, en gul og en grøn som farverne i Bolivias flag – er 
opført som som en del af den kollektive trafik for byens indbyggere. Til og 
fra arbejde, på indkøb og besøg i andre bydele, og det er meget bevidst, at 
den når helt op til den efterhånden selvstændige by El Alto – direkte 
oversat ’Højden’ – der ligger på højsletten over La Paz, 4.000 m.o.h. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/laesertip/ECE2556480/laeserne-tipper-om-vilde-og-smukke-svaevebaner/">Læserne tipper om vilde og 
smukke svævebaner</a></p><p>
Det er her, de fattigste, hovedsagelig aymara-indianere, bor. Bolivias 
præsident, Evo Morales, er selv aymara-indianer, og deres vilkår og 
integration i resten af La Paz ligger ham meget på sinde. 
</p><p>
Og indbyggerne, <i>pacenõs</i>, lader til at have taget godt imod det nye 
transportmiddel. I hvert fald er der lange køer ved stationerne morgen og 
aften, når folk skal til og fra arbejde. 
</p><p>
Og 26. januar i år har Evo Morales annonceret en udvidelse med ikke færre end 
seks nye svævebaner, der øger den samlede strækning til 30 kilometer med 34 
stationer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2520210/bolivias-praesident-blaeser-til-kamp-mod-fattigdom/">Bolivias præsident blæser til 
kamp mod fattigdom</a></p><h3>
Lydløst over byens tage 
</h3><p>
Som turistattraktion er El Teleférico også uovertruffen, og Politikens 
udsendte afprøver svævebanerne under et besøg med familien i januar 2015. 
Her bliver det indlysende, hvorfor organisationen New7Wonders i december 
2014 har udpeget La Paz som en af verdens syv mest vidunderlige byer. 
</p><p>
Fra svævebanen ser vi både over højsletten, bjergkæden Cordilla Real, der 
omkranser højsletten med sneklædte bjergtinder, og ned i den gryde, hvor La 
Paz har ligget siden 1548. 
</p><p>
De forskellige bydele – San Pedro, Sopocachi (centrum) og Obrajes – ligger i 
forskellige niveauer mellem grå, brune og røde klipper. Nederst Zona Sur i 
3.200 meters højde. Det er her, de rigeste bor, og her, vi har indkvarteret 
os, fordi der er mere ilt i luften og risikoen for højdesyge en anelse 
mindre end højere oppe. Det er også her, Claus Meyer og Ibis har etableret 
restauranten Gustu. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2306142/dansk-stjernekok-i-3600-meters-hoejde/">Dansk stjernekok i 3.600 
meters højde</a></p><p>
Med en smule højdeskræk kan det være en udfordring at se lige ned, men når vi 
gør, ser vi kvinder, der hænger vasketøj op i baggårde eller griller majs og 
kartofler i et udekøkken. Bygningsarbejdere, der bakser med at få en lægte 
op på 13. etage, og et begravelsesoptog på vej gennem kirkegården. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Huse_fra_luften_916888w.jpg" alt="" border="0"/><span class="caption"><span class="f-img-caption">Udkig. 
</span>Man kan let følge med i livet hos La Paz' indbyggere, når man svæver over deres baggårde. Foto: Karin Møller-Olsen</span></span>
Vi svæver videre hen over basketballbaner, småbjerge, der stikker op mellem 
forskellige bydele, kirketårne, gader, hvor udrangerede biler og småbusser 
zigzagger mellem hinanden, kilometerlange markedspladser og højhuse, der 
konkurrerer om, hvem der har flest etager og står tættest på husene ved 
siden af. 
</p><p>
Der er tydelig forskel på de riges store tillukkede villaer i Zona Sur, 
middelklassens højhuse i Sopocachi og de huse og barakker med bliktage og 
åbne gårde, som dominerer de fattige kvarterer og det meste af byen på 
højsletten El Alto. 
</p><h3>
Latent højdesyge 
</h3><p>
Nede på gadeplan – hvis man da kan sige sådan om gader i 3.600 meters højde – 
er La Paz nærmest uoverskuelig. I hvert fald for en førstegangsbesøgende. 
</p><p>
Her er et mylder af fortrinsvis smalle gader og mennesker med forskellig dna, 
med den indianske befolkning som den mest iøjnefaldende. Med deres ofte 
traditionelle beklædning udgør de over halvdelen af Bolivias indbyggere, og 
i La Paz er andelen endnu større. 
</p><p>
Det er aymara-kvinder med deres bowlerhatte, lange sorte fletninger og 
farverige lag-på-lag-skørter (<i>polleras</i>), der dominerer 
handlen med mad og dagligvarer på markederne eller ved vejkanten. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Aymarakvinde_916872w.jpg" alt="" border="0"/><span class="caption"><span class="f-img-caption">Aymarakvinde. 
</span>Aymaraidianerne er efterkommere efter inkaerne og udgør en stor del af befolkningen i La Paz. Bemærk elledningerne, der er ophængt på samme måde overalt i La Paz. Foto: Karin Møller-Olsen</span></span></p><p>
Det er mænd med læderhud og buler af cocablade i kinderne i færd med 
bygningsarbejde eller med at fragte kartofler og gasflasker op ad uendelige 
bakker eller få sig en snak på et gadehjørne. 
</p><p>
Og det er kvinder med olivenhud og mørke øjne, med de yndigste småbørn 
kiggende frem over skulderen. Trygt sidder de på mors ryg svøbt ind i 
farvestrålende vævede tæpper, <i>aguayos</i>. 
</p><p>
Indtrykkene af livet i byens gader er så intense, at man kunne spadsere rundt 
fra morgen til aften og bare se og se. Men i praksis kan vi ikke. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Gadebillede_H_916873w.jpg" alt="" border="0"/><span class="caption"><span class="f-img-caption">Indkøb. 
</span>Markeder med mad og tekstiler fylder meget i de små gader i La Paz' centrum. En hel gade er helliget butikker med tøj af alpacha-uld.Foto: Karin Møller-Olsen</span></span>
Det viser sig hurtigt, at den tynde luft i disse højder sætter begrænsninger 
for sådan nogle turister som os fra det flade Danmark. 
</p><p>
Vi reagerer forskelligt på iltmanglen, men fælles er en tiltagende mangel på 
energi, en ulyst til overhovedet at foretage sig noget som helst. 
</p><p>
I løbet af få timer er vi brugt op. Og så er det godt, at det vrimler med 
billige – endda meget billige – taxaer med venlige chauffører, der kan 
bringe os tilbage på hotelværelset i Zona Sur. 
</p><p>
Selv om luften er bedre i Zona Surs 3.200 meter højde end i centrum, bliver 
man ikke ligefrem høj af ilt. 
</p><p>
Det bliver man til gengæld nemt af indtryk, og svævebanen trækker os op af 
sengene. 
</p><p class=" bl-elem">
At sidde helt stille med store øjne er nemlig en glimrende beskæftigelse for 
en rejsende med latent højdesyge, hvad enten det er i den grønne, den gule 
eller den røde svævebane. 
</p>	
</div>
</div></body></html>
