---
layout:     post
title: 	    "Ryanair tabte et slag i Frankrig - men flyver videre og udvider butikken"
post_author:	    
post_date:	    Thu, 19 Mar 2015 10:37:27 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2592616/ryanair-tabte-et-slag-i-frankrig---men-flyver-videre-og-udvider-butikken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dommerne ved appelretten i Aix-en-Provence rystede ikke på hånden, da de i 
oktober sidste år rettede et slag mod en af de seneste års mest succesrige 
virksomheder i Europa. 
</p><p>
De idømte flyselskabet Ryanair en bøde på 200.000 euro og beordrede selskabet 
til at betale 8,1 millioner euro i erstatning til sygekasser og andre 
institutioner, som det irske flyselskab ifølge dommerne burde have betalt i 
årene 2007-2010. 
</p><div class="art-quote article-box">
<p class="quote"/>
<blockquote>
<p class="quote-txt">
Vi vandt sagen, men vi tabte krigen. Ryanair har ikke længere en base i 
Marseille, men de starter og lander over 30 gange om dagen
</p>
<p class="sender">
Fagforeningsrepræsentant 
</p>
</blockquote>
</div><p>
I de år rådede Ryanair over en såkaldt base med fast udstationeret personale i 
lufthavnen i Marseille uden at have en fransk overenskomst med de 127 
ansatte. Fire fly var fast stationeret i lufthavnen.</p><p>
»Selskabet organiserede en veritabel social dumping ...« hed det i kendelsen, 
og Ryanairs modstandere var tilfredse. Men glæden var kun kort.
</p><p>
»Vi vandt sagen, men vi tabte krigen. Ryanair har ikke længere en base i 
Marseille, men de starter og lander over 30 gange om dagen«, siger en 
repræsentant for fagforeningen UGICT-CGT.
</p><h3>
Irske overenskomster
</h3><p>
Sygekassen Ursaaf, arbejdsformidlingen, pensionskasser og flere fagforeninger 
lagde i 2010 sag an mod Ryanair, som i 2007 havde oprettet en base i 
lufthavnen Marseille-Marignane med fire faststationerede fly og 127 ansatte.
</p><p>
De 127 arbejdede på irske overenskomster. Ryanair betalte ikke bidrag til de 
obligatoriske pensionskasser og sygesikringen, og selskabet respekterede 
ikke lovgivningens bestemmelser om arbejdstid.
</p><p>
Det var en klar overtrædelse af et dekret fra 2006, som pålægger udenlandske 
flyselskaber med base i Frankrig at overholde de franske regler for de 
ansatte, herunder også piloterne, når de begynder og slutter deres 
arbejdsdag i Frankrig. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2592618/ryanair-flyver-hoejt-paa-sine-egne-betingelser-i-irland/">Ryanair flyver højt på sine 
egne betingelser i Irland</a></p><p>
Det irske selskab så anderledes på det.
</p><p>
»Piloterne flyver i irske fly, de arbejder på tværs af grænserne, og de 
arbejder ikke mere i Frankrig end andre steder«, lød det fra en af 
selskabets advokater under sagen ved den første retsinstans.
</p><p>
Det afviste modparten. »I perioden 2007-2010 udøvede selskabets sin aktivitet 
på samme måde som selskaber, som er indregistreret i Frankrig«, lød det fra 
den undersøgelsesdommer, som efterforskede sagen. 
</p><p>
Sagsanlægget fik Ryanair til at true med stop for al aktivitet i Marseille, 
hvilket fik byens borgmester, handelskammeret og regionsrådet til at gå i 
panik. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2591599/i-dag-kl-1505-lander-fagbevaegelsens-stoerste-udfordring---og-chance/">I dag kl. 15.05 lander 
fagbevægelsens største udfordring - og chance</a></p><p>
»Jeg håber ikke, at denne uansvarlige optræden fører til, at lufthavnen ender 
på samme måde som havnen i Marseille«, sagde borgmester Jean-Claude Gaudin 
til avisen La Provence med henvisning til, at evindelige strejker har 
svækket den hensygnende havn i forhold til konkurrenterne. 
</p><p>
Ifølge borgmesteren ville der kun være én vinder, hvis Ryanair trak sig fra 
Marseille. 
</p><p>
»Det vil være Air France-gruppen, som vil stå tilbage med sit monopol, som 
påtvinger franskmændene høje priser«, sagde han, og Ryanair-bossen Michael 
O'Leary gentager igen og igen, at dekretet fra 2006 kun har ét formål: Det 
skal beskytte det statsejede selskab Air France, som ifølge ham ikke kan 
konkurrere med Ryanair.
</p><h3>
Udvider aktiviteterne
</h3><p>
Michael O'Leary gjorde dog ikke alvor ved truslerne om at trække sig tilbage 
fra Marseille, hvor selskabet råder over terminalen mp2. Den betjener stort 
set kun Ryanairs fly, som ankommer fra andre lufthavne og flyver videre uden 
at have fast basis i Marseille. 
</p><p>
Tværtimod udvider selskabet aktiviteten, ligesom det også er tilfældet fra 
lufthavnen i Beauvais omkring 60 km fra Paris, hvor busser kører de rejsende 
til Porte de Maillot i centrum af Paris på godt en time.
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2581542/ryanair-opruster-paa-trods-af-trussel-om-blokade/">Ryanair opruster på trods af 
trussel om blokade</a></p><p>
Foreløbig bliver Ryanair i Beauvais, på trods af at selskabets nye strategi er 
at komme ind i de store lufthavne som Kastrup på bekostning af små som for 
eksempel Sturup i Skåne.
</p><p>
»Vi kan ikke udvikle os overalt i Europa på samme tid«, siger Ryanairs 
kommercielle direktør, David O'Brien, til avisen Le Figaro. 
</p><p>
Men spørgsmålet er, hvor lang tid denne status quo varer? Low cost-selskabet 
Easy Jet har valgt at indgå franske overenskomster. Det gør det muligt at 
have baser i de to parisiske lufthavne, Orly og Charles-de-Gaulle, hvorfra 
deres fly kan afgå tidligt om morgenen med forretningsfolk, som vender 
tilbage sent samme aften.
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/flyoglufthavne/ECE2590595/ryanair-vil-flyve-til-usa-for-en-hund/">Ryanair vil flyve til USA for 
en hund</a></p><p>
Ifølge analytikeren og redaktøren Fabrice Gliszcynski fra internetavisen La 
Tribune er fordelen, at EasyJet i stigende grad henvender sig til 
forretningsfolk, som vil betale for at starte og lande i centraltbeliggende 
lufthavne. 
</p><p class=" bl-elem">
Gliszcynski spørger, om Ryanair i virkeligheden ikke kan tjene penge ved at 
overholde dekretet fra 2006 og indgå franske overenskomster, men indtil 
videre holder Ryanair fast – og udvider støt og roligt aktiviteterne i 
Frankrig. 
</p>	
</div>
</div></body></html>
