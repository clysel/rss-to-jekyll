---
layout:     post
title: 	    "En medievant ekstremist, Norge ikke kan slippe af med"
post_author:	    
post_date:	    Fri, 27 Feb 2015 18:38:48 +0100
post_site:	    politiken.dk 
post_link:	    http://politiken.dk/udland/ECE2567149/en-medievant-ekstremist-norge-ikke-kan-slippe-af-med/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Han er egentlig blevet udvist af Norge for over et årti siden. Og i 2007 blev 
han af landets Højesteret fastslået som en trussel mod rigets sikkerhed. 
</p><p>
Men Mullah Krekar er blevet. For det er endnu ikke lykkedes de norske 
myndigheder at eksekvere landsforvisningen den kontroversielle kurder. 
</p><p>
I dag blev han varetægtsfængslet<b/>for sine offentlige, 
ekstremistiske udtalelser - kun lidt over en måned efter, han har afsonet en 
fængselsstraf for trusler mod blandt andet den norske statsminister. 
</p><div class="art-quote article-box">
<p class="quote"/>
<blockquote>
<p class="quote-txt">
Han er nok den mest ødelæggende, destruktive kraft, vi har over for det 
overvældende flertal af norske muslimer, der som alle os andre har samme 
ønske om at få ham sendt ud af landet
</p>
<p class="sender">
Anders Werp (H), norsk stortingspolitiker 
</p>
</blockquote>
</div><p/><p>
Varetægtsfængslingen skyldes, at Mullah Krekar har »opfordret til strafbare 
handlinger«, som det hedder i norsk politis sigtelse. Det har han gjort i et 
interview med den norske public service-kanal NRK i onsdags, som siden har 
fået den norske debat til at koge over. 
</p><p><b class="ext-link">ANHOLDELSEN</b><a class="embeddedlink" href="http://politiken.dk/udland/ECE2565854/kontroversiel-mullah-anholdt-efter-norsk-tv-interview/">Kontroversiel mullah anholdt efter 
norsk tv-interview</a></p><p>
Her sagde den 58-årige Mullah Krekar, som rigtigt hedder Najmuddin Faraj 
Ahmad, at han »selvfølgelig« er glad for det, der skete under terrorangrebet 
i Paris mod satirebladet Charlie Hedbo i januar. Han kalder gerningsmændene 
»helte«. 
</p><p>
»De, som tegner Muhammed-karikaturer, må dø«, sagde Mullah Krekar. 
</p><p>
»Tegneren er blevet en krigsførende hedning, og det er derfor tilladt at dræbe 
ham. Den, som støder vores religion, må vide, at vi vil møde ham med bomber: 
Der må ikke være nogen form for tolerance, forståelse eller forhandling 
omkring det«, fortsatte Mullah Krekar og tilføjede, at der dog ikke måtte 
bruges eksplosiver, som kan ramme uskyldige. 
</p><p>
Men hvad hvis tegneren er alene – er det så okay, spurgte den norske 
NRK-journalist tilbage. 
</p><p>
»Udslet, udslet. For han har trampet på vores værdighed, vores principper og 
vores tro – så må han dø. Den som ikke respekterer 30 procent af jordens 
befolkning, har ingen ret til at leve«, svarede Mullah Krekar, så hans lange 
skæg blafrede af de norske tv-seere. 
</p><h3>
Gensidig flirt med medier 
</h3><p>
Han er som sådan ikke lærd, fortæller flere muslimske talsmand over for norske 
journalister. Mullah Krekar har heller ikke formået at opnå en position, 
hvor han har mere end kun begrænset indflydelse. Men han formår igen og igen 
at dominere det norske nyhedsbillede. Og det er, selvom han oftest med sine 
ekstremistiske synspunkter river den offentlige debat midt over, så han står 
på den ene side – næsten alene. 
</p><p>
Man kan undre sig over, hvordan det kan lykkes for den kontroversielle kurder, 
der bare ikke vil forsvinde, at få så meget offentlig taletid - oftest med 
tilhørende overskrifter hos de store, norske aviser. Men det kan han, fordi 
han er en god historie. Hver gang, han lader sig interviewe, larmer han så 
meget, at politikerne farer op af stolene i Stortinget for at kommentere 
udtalelserne og tage afstand. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE741177/norge-holder-ballade-mullah-i-kort-snor/">Norge holder ballade-mullah i 
kort snor</a></p><div class="art-quote article-box">
<p class="quote"/>
<blockquote>
<p class="quote-txt">
Tegneren er blevet en krigsførende hedning, og det er derfor tilladt at dræbe 
ham
</p>
<p class="sender">
Mullah Krekar 
</p>
</blockquote>
</div><p>
Mullah Krekar er nemlig norsk sensationsstof med et næsten garanteret højt 
seertal, når han lader sit skæg fremvise på tv-skærmen. Derfor fik han også 
hele 13 minutter af NRK’s sendetid i onsdags, da han lod sig interviewe for 
første gang i flere år af et norsk medie, bemærker den lokale avis 
Aftenposten. </p><p>
»Ingen statsminister kan drømme om noget tilsvarende«, skrev den politiske 
redaktør på avisen, Harald Stanghelle, dagen efter interviewet i en 
kommentar. 
</p><p>
Den norske redaktør bemærkede, at 13 minutter var »enormt lang tid«, når det 
gælder Dagsrevyen, som programmet, Mullah Krekar blev interviewet til, 
hedder. 
</p><p>
»Det viser, at Mullah Krekar og os medier driver en form for gensidig flirt 
med med yderst alvorlige undertoner«, skrev Harald Stanghelle i avisen. 
</p><h3>
Et spørgsmål om national sikkerhed 
</h3><p>
Mullah Krekar kom til Norge som kvoteflygtning i 1991. Han er oprindeligt fra 
det nordlige Irak, og imens han havde flygtningestatus i Norge, rejste han 
jævnligt til Mellemøsten. 
</p><p>
Fra 1991 og frem til 2002 opbyggede og ledede han den islamistiske 
oprørsgruppe Ansar al-Islam. USA mistænkte Mullah Krekar for at have kontakt 
til Osama bin Ladens terrornetværk al-Qaeda. En beskyldning, som Mullah 
Krekar har afvist, trods han flere gange i udtalelser har støttet Osama bin 
Laden og Iraks afdøde al-Qaeda-leder Abu Musab al-Zarqawi. 
</p><p>
I 2003 reagerede Norge dog over for manden, hvis kone og fire børn i dag er 
norske statsborgere. I 2003 blev han dømt til udvisning. 
</p><p><b class="ext-link">UDVISNINGEN</b><a class="embeddedlink" href="http://politiken.dk/udland/ECE52797/norge-udviser-irakisk-mullah/">Norge udviser irakisk mullah</a></p><p>
»Det er et spørgsmål om nationens sikkerhed«, sagde den daværende 
indenrigsminister Erna Solberg dengang på en pressekonference og tilføjede: 
</p><p>
»Rigets sikkerhed vil kunne bringes i fare ved Krekars tilstedeværelse i 
Norge, ved hans rolle som politisk, religiøs og militær lederskikkelse i 
forhold til grupper, som er stærkt involveret i aktiviteter, som kan trække 
terrorvirksomhed til Norge«. 
</p><p>
Men det lykkedes aldrig for de norske myndigheder at eksekvere udvisningen af 
Mullah Krekar. De lokale myndigheder i Irak ville nemlig ikke garantere for, 
at han ikke dømmes til døden, hvis han vender tilbage, hvilket ifølge norsk 
lovgivning forbyder, at han bliver udvist. 
</p><p>
»Hvis for eksempel Erna Solberg smider mig ud af landet og er årsag til, jeg 
dør, vil hun lide samme skæbne«, sagde Mullah Krekar som reaktion over for 
et hold udenlandske journalister. 
</p><p>
Siden er Mullah Krekar blevet idømt 15 års fængsel i absentia i Jordan for 
medvirken til terror, og i dag optræder han både på FN og USA’s liste over 
terrorister. Og i 2012 blev han idømt to år og 10 måneders fængsel for 
trusler mod blandt andet Norges statsminister Erna Solberg. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE1736156/norges-omstridte-mullah-krekar-igen-doemt-for-drabstrusler/">Norges omstridte Mullah Krekar 
igen dømt for drabstrusler</a></p><p>
Så sent som i tirsdags skulle Mullah Krekar have været mødt op til afhøring 
hos norsk politi om nye trusler, denne gang mod kurderen Halmat Goran under 
et interview med kurdisk tv. Mullah Krekar mødte dog aldrig op, men blev i 
stedet torsdag aften afhentet i sit hjem i Oslo på grund af sine udtalelser 
i onsdagens NRK-interview. 
</p><p>
»Det her er 51. gang, jeg kommer i retten«, sagde Mullah Krekar ifølge NRK 
under retsmødet i Oslo Tingret i dag. 
</p><h3>
»En destruktiv kraft«
</h3><p>
Den norske statsminister Erna Solberg melder sig oven på interviewet onsdag 
igen i koret af kritikere, der tager afstand fra Mullah Krekar. 
</p><p>
»Jeg ved, at disse udtalelser ikke er repræsentative for muslimer i Norge. Vi 
har alle været vidne til et stort engagement for fællesskab og sammenhold - 
og det at tage afstand fra ekstreme holdninger«, siger Høyre-lederen NTB. 
</p><p>
Hun bakkes blandt andet op af partifællen Anders Werp. 
</p><p>
»Han er nok den mest ødelæggende, destruktive kraft, vi har over for det 
overvældende flertal af norske muslimer, der som alle os andre har samme 
ønske om at få ham sendt ud af landet«, siger han til NRK. 
</p><p>
Basim Ghozlan, der er leder af Det Islamiske Forbund i Norge, tilføjer over 
for NRK: 
</p><p>
»Det, som Krekar står for, er en katastrofal ekstremisme, som ødelægger 
samfundsfreden«, siger han og fortsætter: 
</p><p class=" bl-elem">
»Det er ikke så underligt, at han er blevet smidt ud af moskeen for længe 
siden«. 
</p>	
</div>
</div></body></html>
