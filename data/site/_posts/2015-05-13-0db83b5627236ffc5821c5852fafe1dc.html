---
layout:     post
title: 	    "Kunstnere gør op med perfektionen igennem mønstre og voksdukker"
post_author:	    
post_date:	    Wed, 13 May 2015 16:19:15 +0200
post_site:	    politiken.dk 
post_link:	    http://politiken.dk/kultur/kunst/kunstanmeldelser/ECE2667887/kunstnere-goer-op-med-perfektionen-igennem-moenstre-og-voksdukker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Christoph Ruckhäberle: Netsuke; Peter Land: Showbizz, 
</p><p class=" bl-elem">
Galleri Nicolai Wallner, Ny Carlsberg Vej 68, København V. Til 6. juni.
</p>
</div>
</div><p>
Det er lidt af et festfyrværkeri, både hvad angår farver og associationer, der 
rammer gæsten i Galleri Nicolai Wallner, hvor tyske Christoph Ruckhäberle 
(f. 1972) viser sine seneste værker under overskriften ’Netsuke’. 
</p><p>
Udstillingens titel betyder sådan en lille udskåret genstand, som i den 
traditionelle japanske klædedragt holder en lille løsthængende ’lomme’ på 
plads. Men de fleste vil nok nærmere komme til at tænke på Matisses 
papirklip, Picassos skæve vinkler eller måske turistkunsten i Østafrika, der 
går under betegnelsen tingatinga og karakteriseres af klare farver. 
</p><p>
Alligevel er Ruckhäberle helt sin egen, når han i ’Untitled (VII)’ lader 
bryster bliver en del af armens gestik, mens baggrunden danser uroligt på 
samme plan som alt andet i billedet. 
</p><p>
Figurerne, der alle er halvt liggende kvinder, folder sig skiftevis ud og 
sammen, det ene øjeblik har de bevægelige og genkendelige kroppe for i det 
næste igen at glide ind i mønsteret. 
</p><h3>
Raffineret og råt 
</h3><p>
I det hele taget er mønstre et vigtigt element i Ruckhäberles malerier, hvor 
de i nogle tilfælde kan minde om M.C. Eschers værker, der ligeledes sætter 
beskuerens blik på en alvorlig prøve. 
</p><p>
Det sker blandt andet i ’Untitled (I)’, hvor røde og gule bladformationer 
skiftes til at være henholdsvis baggrund og fremtrædende mønsterbærer. 
</p><p>
Andre steder leder et tofarvet boblemønster mere tankerne i retning af 
førnævnte Matisse, men lige meget hvilke mønstre Ruckhäberle benytter sig 
af, bruger han dem til at slå perspektivet og billedets dybde sønder og 
sammen. 
</p><p><b class="ext-link">LÆS ANMELDELSEN</b><a class="embeddedlink" href="http://politiken.dk/kultur/kunst/kunstanmeldelser/ECE2665563/seks-hjerter-til-stjernemoede-mellem-munch-og-van-gogh/">Seks hjerter til stjernemøde 
mellem Munch og Van Gogh</a></p><p>
Det er på en gang raffineret og råt, gennemkomponeret og imperfekt, 
tilsyneladende enkelt – men med sofistikerede forkortninger, der genskaber 
noget af den tabte dybde. 
</p><p>
Det rå finder man først og fremmest tæt på, for her kan man se, hvordan den 
blanke emaljemaling er løbet lidt uden for de fastlagte afgrænsninger. 
</p><p>
Der er dog ikke tale om hverken sjusk eller tilfældighed, for Ruckhäberle får 
på denne måde gjort sine værker sanseligt stoflige, samtidig med at det 
mindre perfekte elegant og underspillet sætter fokus på sin modsætning: den 
minutiøse balance mellem former og farver i hvert enkelt værk. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00936/_07_jpg_936091y.jpg" alt="" border="0"/><span class="caption"><span class="f-img-caption">Foto: 
</span>Anders Sune Berg</span></span></p><h3>
Opgøret med kunstneren 
</h3><p>
Hvor Christoph Ruckhäberle tydeligvis har et mellemværende med kunsthistorien, 
som han citerer både i motiv og tilgang, synes Wallners anden aktuelle 
udstiller, Peter Land (f. 1966), i højere grad at tage sin kamp med selve 
kunstnerrollen. For selvom det handler om ’Showbizz’, som titlen lyder, skal 
det nok forstås i bredeste forstand. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2648778/glyptotekets-nye-udstilling-fra-blok-til-krop-virker-udeblivende/">Glyptotekets nye udstilling 
'Fra blok til krop' virker udeblivende</a></p><p>
Jeg kommer i alle tilfælde straks til at tænke på Lands video ’The Cellist’ 
(1998) foran den uhyggeligt livagtige skulptur af et vidunderbarn, 
’Wunderkind’. Og det er ikke kun på grund af violinen, for barnets alt for 
voksne, sammenbidte blik skaber en sær pendant til det meget ældre 
videoværk, hvor Land ender med at danse nøgen rundt med sin cello. 
</p><p>
’Wunderkind’ er således fanget i kravet om perfektion, mens manden i videoen 
demonstrativt fravælger den. Men de optræder alligevel begge to. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00936/wunderkind_04_jpg_936092y.jpg" alt="" border="0"/><span class="caption"><span class="f-img-caption">opgør. 
</span>Peter Land tager sin kamp med selve kunstnerrollen, blandt andet med det violinspillende 'Wunderkind'. Foto: Anders Sune Berg</span></span></p><h3>
Lyser i blindet lyseblåt 
</h3><p>
På udstillingen udgøres publikum af to skulpturer, der er fjerne slægtninge af 
de gamle græske og romerske portrætbyster. I Lands version er der tale om to 
børn, en dreng og en pige, hvis isatte øjne lyser i blindet lyseblåt. 
</p><p>
Måske er de døde, måske er de kommet fra det ydre rum og har antaget 
tilnærmelsesvis menneskeform, måske er de et publikum, der ikke gider udføre 
deres pligt til at se på den, der optræder – eller bare træder frem, for 
eksempel som kunstner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2641526/arken-udstilling-er-mest-hvid-og-paa-nippet-til-kejserens-nye-klaeder/">Arken-udstilling er mest hvid 
og på nippet til kejserens nye klæder </a></p><p>
For kunstneren er en performer, der både skal forholde sig til stereotype 
forestillinger om det at være kunstner og til publikums blik. Eller hvad der 
er endnu værre: manglen på samme. 
</p><p>
Peter Land formår således at give smerten, usikkerheden og præstationsangsten 
en krop, der vil være genkendelig for de fleste. 
</p><p class=" bl-elem">
Og selvom ’Wunderkind’ altid vil stå som forstenet, er det svært at lade være 
med at skrige: Løb! Løb for livet! 
</p>	
</div>

</div></body></html>
