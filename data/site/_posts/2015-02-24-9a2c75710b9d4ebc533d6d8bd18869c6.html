---
layout:     post
title: 	    "Sundhedsminister vil have kulegravet tusindvis af tilsynssager"
post_author:	    
post_date:	    Tue, 24 Feb 2015 09:47:32 +0100
post_site:	    politiken.dk 
post_link:	    http://politiken.dk/indland/politik/ECE2560246/sundhedsminister-vil-have-kulegravet-tusindvis-af-tilsynssager/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det statslige tilsyn med læger og andre sundhedspersoner har de senere år ikke 
været godt nok. 
</p><p>
Det erkender sundhedsminister Nick Hækkerup (S), efter at DR og andre medier 
gennem længere tid har påvist en række fejl i sagsbehandlingerne. Derfor 
nedsætter han nu en arbejdsgruppe, der skal gennemgå Sundhedstyrrelsens 
flere tusinde uafsluttede tilsynssager med sundhedspersoner. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sygdom/ECE2312281/rapport-peger-paa-50-fejl-i-sundhedsstyrelsens-tilsyn/">Rapport peger på 50 fejl i 
sundhedsstyrelsens tilsyn</a></p><p>
»Vi må som politikere og borgere have sikkerhed for, at hver en sten bliver 
vendt, så vi kan have den tillid til tilsynet, der er nødvendig«, siger Nick 
Hækkerup i en pressemeddelelse. 
</p><p>
»Jeg vil derfor bede Sundhedsstyrelsen nedsætte en kulegravningsgruppe, der 
kan gå samtlige uafsluttede sager igennem. Vi ved ikke, hvad gennemgangen 
vil vise, men Folketinget har brug for viden og indsigt for at kunne lovgive 
og passe sit arbejde. Vi skal vide, hvad der sker«. 
</p><h3>
Minister: Styrelsen har strammet op 
</h3><p>
Nick Hækkerup understreger, at Sundhedsstyrelsen efter afsløringerne af de 
mange fejl har strammet op på sin tilsynsvirksomhed. Styrelsen har 
»udarbejdet en handlingsplan med en række initiativer, der skal styrke og 
effektivisere tilsynet«, lige som man for nylig har ansat en ny direktør med 
særligt ansvar for tilsynsområdet. 
</p><p>
»Sundhedsstyrelsens tilsyn er ikke det samme i dag, som det var tidligere. Der 
er blevet strammet gevaldigt op, og det har også været nødvendigt. Men en 
ting er det fremadrettede arbejde. Vi står også med en opgave i forhold til 
de sager, som allerede er behandlet, og hvor man i styrelsen har handlet 
anderledes, end man ville gøre i dag«, siger sundhedsministeren. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2396789/sundhedsstyrelse-chefer-gaar-efter-tilsynssvigt/">Sundhedsstyrelse-chefer går 
efter tilsynssvigt</a></p><p>
Nick Hækkerup er i dag kaldt i samråd af SF og Venstre på grund af de mange 
sager, der har afsløret Sundhedsstyrelsens svigt. Det drejer sig blandt 
andet om overmedicinering af kræftpatienter og DR's historie om en 
hjerneskadet psykiater, der trods sit handicap har arbejdet videre og givet 
patienter både forkerte diagnoser og medicin. 
</p><p>
Skandalesagerne førte sidste år til, at direktør i Sundhedsstyrelsen Vagn 
Nielsen samt tilsynschef Anne Mette Dons måtte forlade deres job. 
</p><h3>
Ren damage control 
</h3><p>
Hos Venstre støtter man sundhedsministerens initiativ til en kulegravning, men 
psykiatriordfører Jane Heitmann savner dog fortsat svar på en række 
spørgsmål: 
</p><p>
»Jeg vil gerne vide, hvad det konkret er for initiativer, ministeren vil tage? 
Hvad er det, han vil kulegrave? Er det Sundhedsstyrelsens rolle? Er det de 
mange sager, jeg kan forstå, der ligger? Er det den frivillige 
tilsynsordning? Jeg vil under dagens samråd forsøge at få afklaret, hvad det 
er, ministeren forestiller sig. Men der skal ikke være nogen tvivl om, at vi 
bakker op om, at Sundhedsstyrelsen skal gås efter i sømmene«, siger hun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2312507/kritik-af-tilsyn-sundhedsminister-klar-til-lovaendringer/">Kritik af tilsyn: 
Sundhedsminister klar til lovændringer</a></p><p>
SF's sundhedsordfører Özlem Cekic er heller ikke tilfreds: 
</p><p>
»Det eneste ministeren gør, er <i>damage control</i>. Det er 
positivt, at han vil kulegrave et par tusind sager, men det ændrer jo ikke 
ved fremtiden. Hvis man fremadrettet skal gøre noget, er man nødt til ikke 
alene at sikre, hvad der er sket, men også lære af, hvad der er sket, så man 
kan lave tingene anderledes. Jeg har efterlyst en reform af 
Sundhedsstyrelsen, men det hører jeg ikke ministeren tale om. Han bliver ved 
med at sige, at der er gjort en masse ting, men altså…«. 
</p><p class=" bl-elem">
Politiken ville gerne have spurgt Nick Hækkerup, hvilke ændringer 
Sundhedsstyrelsen fremadrettet skal undergå, men det har ikke været muligt 
at få en kommentar fra ham. Til DR siger han, at han håber arbejdsgruppen 
under Sundhedsstyrelsen kan være færdig med sit arbejde inden sommerferien. 
</p>	
</div>
</div></body></html>
