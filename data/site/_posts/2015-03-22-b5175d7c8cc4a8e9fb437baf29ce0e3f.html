---
layout:     post
title: 	    "Canadas natur gemmer på de vilde dyr"
post_author:	    
post_date:	    Sun, 22 Mar 2015 08:58:52 +0100
post_site:	    politiken.dk 
post_link:	    http://politiken.dk/rejser/turengaartil/nordamerika/canada/ECE2596806/canadas-natur-gemmer-paa-de-vilde-dyr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta om Jasper</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/net-REJSER-Jasper-c_922486d.jpg" alt="" border="0"/></span></p><p>
Der er <b>internationale flyforbindelser</b> i både Edmonton (370 km), Calgary 
(404 km) og Vancouver (805 km). Icelandair flyver til Edmonton og Vancouver 
(start maj-slut september) med et enkelt stop i Reykjavik. Air Canada kan 
gøre det samme via Toronto, mens de fleste andre flyselskaber inkluderer to 
stop.
</p><p><b>Jasper Nationalpark:</b> 10.878 km2 i den canadiske provins Alberta i Rocky 
Mountains og på Unescos verdensarvliste. De fleste besøgende bor i Jasper 
Town med ca. 4.000 indbyggere. 
</p><p><a href="http://www.jaspernationalpark.com" target="_blank">www.jaspernationalpark.com</a> 
og <a class=" bl-elem" href="http://www.visit-jasper.com" target="_blank">www.visit-jasper.com</a></p><p><b>Sommeraktiviteter:</b> Busture, vandreture, dykning, kajak-, kano- og 
gummibådsture på parkens floder og søer, turbåde på eksempelvis 
Maligne-søen, helikopterture, ridning, cykelture, bjergbestigning og 
-klatring, golf, spaophold, camping, lystfiskeri m.m.
</p><p class=" bl-elem"><b>Vinteraktiviteter:</b> Masser af skiterræn i op til 2.600 meters højde, 
skøjteløb på søerne Mildred og Pyramid, isklatring, naturens isskulpturer på 
floderne Athabasca, Sunwapta og Fraser, isvandretur i Maligne-kløften med 50 
meter høje isfald, hundeslædeture, kombinerede helikopter- og sneskoture, 
’yukigassen’, som er japansk for sneboldkamp, m.m.
</p>
</div>
</div><p>
Wapitihjorten græsser uforstyrret i vejkanten på Yellowhead Highway ved den 
lille canadiske bjergby Jasper, selv om snesevis af turister har stoppet 
deres biler og knipser løs. 
</p><p>
Den store wapitityr er en eksemplarisk fotomodel og ser fredelig ud. Men 
skinnet bedrager. Hvert år må turister på hospitalet, fordi de tror, at de 
græssende hjorte er tamme og kan klappes. 
</p><p>
»Wapitityrene er nok de farligste dyr i Jasper Nationalpark, som byen er en 
del af, og som er på Unescos verdensarvliste. For chancen eller risikoen for 
at se en bjørn i vejkanten er minimal, mens man ofte støder på wapitierne«, 
fortæller vores chauffør David Baker. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/bilferie/ECE1405765/her-er-vejen-de-kalder-verdens-smukkeste/">Her er vejen, de kalder 
verdens smukkeste</a></p><p>
Og ikke mindst hjorten foran os kan være aggressiv, fordi »han er i brunst og 
håber på at få et stort harem«, siger Baker. 
</p><p>
Indbyggerne i Jasper Town har derfor døbt wapitihjortenes parrings- og 
kælvetid, hvor hunnerne forsvarer deres kalve aggressivt, for ’højsæson for 
wapitiulykker’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2347991/dansk-turist-overlever-moede-med-bjoern-i-canada/">Dansk turist overlever møde 
med bjørn i Canada</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Wapiti-tyr_i_brunst_922461y.jpg" alt="" border="0"/><span class="caption"><span class="f-img-caption">Foto: 
</span>Poul Husted</span></span>
Jasper-borgerne kalder skiftevis de store hjortedyr, som minder om vores 
kronhjort, for ’wapiti’ eller ’elk’. 
</p><p>
Det skyldes, at de nordamerikanske indianere benævnte hjorten wapiti, som 
betyder ’hvid bagdel’ på shawnee-indianernes sprog, mens de engelske 
nybyggere benyttede sig af navnet ’elk’, som i England er navnet på en elg. 
</p><p>
En gang imellem lyder der skud i Jasper Town. Ikke fordi indbyggerne nedlægger 
aftensmaden inden for bygrænsen, men fordi de vil skræmme hjortene væk fra 
jernbanesporene nede på stationen. Gennemgående tog udgør faktisk den 
største fare for dyrene inde i Jasper Town. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE1378273/kom-med-ombord-paa-en-af-verdens-smukkeste-togstraekninger/">Kom med om bord på en af 
verdens smukkeste togstrækninger</a></p><p>
De færreste kommer imidlertid til Jasper Nationalpark for at se på dyr inde i 
byen. Jasper er den største af parkerne i den canadiske del af Rocky 
Mountains og har et rigt dyreliv som grizzlybjørne, sortbjørne, pumaer, ulve 
og elge. 
</p><h3>
Den hvide indianer 
</h3><p>
Dyreoptimismen er derfor i højsædet, da vi sætter os ind i bilen for at køre 
den 48 kilometer lange tur fra Jasper Town til Maligne-søen. En køretur, 
hvor guidebøger som Lonely Planet skriver, at der netop er gode muligheder 
for at spotte ovennævnte dyr. Optimismen får et ekstra hak opad, da vores 
guide Rick Buck fortæller, at han på en tidligere tur så 11 bjørne på 
selvsamme strækning. 
</p><p>
»Chancen for at se en sortbjørn er større, end for at vi støder på en grizzly. 
Af og til ser vi sågar sortbjørne nede i Jasper Town«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/bearjasper_922462x.jpg" alt="" border="0"/><span class="caption"><span class="f-img-caption">Fanget. 
</span>I Jasper Nationalpark kan det være svært at finde de vilde dyr, men fotograf Lars Just fik ram på en bjørn. Foto: Lars Just</span></span>
Hvis man opdager sådan en fyr i baghaven, skal man lave en masse støj for at 
skræmme bjørnen væk, og hvis det ikke hjælper, så ring efter en ranger, 
råder Buck, mens bilen langsomt snegler sig op ad Maligne Lake Road. 
</p><p>
Da Buck fortæller, at han er halvblodsindianer – halvt cree-indianer, kvart 
inuit og kvart skotsk – er vi næsten 100 procent sikre på, at vores 63-årige 
guide nok skal spore de eftertragtede dyr, så vi kan få dem i kamerakassen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2276293/canadas-nye-wifi-steder-er-helt-ude-i-skoven/">Canadas nye wifi-steder er 
helt ude i skoven </a></p><p>
Første fotostop er Medicine Lake, som i virkeligheden er Maligne-floden, der 
forsvinder under jorden og opstemmes. Om foråret stiger vandstanden på grund 
af smeltevand fra de omkringliggende gletsjere. Ismasserne er smukkest på 
afstand. Når man kommer tæt på, er de fyldt med revner og grus. 
</p><p>
Både i og omkring søen er der et rigt dyreliv. Søen er et lystfiskerparadis 
med regnbue- og bækørred, men vi andre spejder efter de store pattedyr. 
</p><p>
Buck fortæller, at »der af og til dukker skovkaribuer (nordamerikanske 
rensdyr, red.) op ved søen. I parken er der tre hjorde, men kun omkring 90 
individer tilbage, så vi skal være heldige for at se dem«. 
</p><h3>
Bighornfår-trakfikkaos 
</h3><p>
Videre mod Maligne Lake passerer vi flere ørnereder, men der er ingen hjemme. 
Helt uforståeligt stammer Maligne-søens navn fra det franske ord ’maligne’, 
som betyder ’ond’ eller ’slem’. Den belgiske jesuitmissionær Pierre-Jean de 
Smet navngav den nærliggende Maligne-flod, da han havde besvær med at krydse 
den til hest i 1846. 
</p><p>
Maligne Lake er en af de mest fotograferede lokaliteter i verden. Søen er 
omkranset af høje bjerge med sne og is, som spejler sig i det krystalklare 
vand, hvor kano- og kajakroere boltrer sig mellem de mere magelige i 
turbåde. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Maligne_Lake__s_en__922455y.jpg" alt="" border="0"/><span class="caption"><span class="f-img-caption">Hit. 
</span>Maligne Lake er en af de mest fotograferede lokaliteter i verden. Foto: Poul Husted</span></span>
Søen er omgivet af et net af vandreruter med eksotiske navne som Skyline, Bald 
Hills og Maligne Pass, som parkbetjentene af og til lukker, hvis der er 
spottet mange bjørne, og så er der den korte Mary Schaffer Loop. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE1511734/her-er-verdens-10-mest-fantastiske-vandreruter/">Her er verdens 10 mest 
fantastiske vandreruter</a></p><p>
Sidstnævnte cirkelrunde tur er opkaldt efter kvækeren Mary Schaffer, som var 
en af de første hvide, der med egne øjne så Maligne Lakes skønhed. 
Vandreruten er kun på 3,2 kilometer og en af de nemme. Kun kan der være lidt 
mudret i skovkanten langs søen. 
</p><p>
Snart svinger stien ind mellem gran- og fyrretræerne indrammet af de næsten 
3.000 meter høje tinder på den 25 kilometer lange bjergkæde Endless Chain 
Ridge. 
</p><p>
Duften fra træerne følger den vandrende hele vejen tilbage til udgangspunktet 
– et lille, rødt bådhus bygget i 1928 og opkaldt efter pioneren Donald 
’Curly’ Phillips, som bidrog til at gøre Rocky Mountains til et rekreativt 
område. 
</p><p>
På vej tilbage til Jasper Town definerer Buck et ’bjørne-trafikkaos’. Det er, 
når 30-40 biler standser op på vejen, fordi en eller flere bjørne hygger sig 
i rabatten. 
</p><p>
Pludselig er der trafikkaos. Biler holder i vejkanten eller er stoppet ude 
midt på Maligne Lake Road. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Bighornf_r_trafikka_922464y.jpg" alt="" border="0"/><span class="caption"><span class="f-img-caption">Naturliv. 
</span>I Jasper Nationalpark kan det være svært at finde de vilde dyr, men pludselig kan bighornfår eller en wapitihjort dog finde på at blande sig med trafikken. Foto: Poul Husted</span></span>
Der er dog ikke tale om bjørne-trafikkaos, men bighorn- eller 
tykhornfår-trafikkaos. Fårene er tilsyneladende ikke kamerasky, men poserer 
gerne for turisterne også midt på vejen, hvor de slikker lidt fugt op og 
ignorerer de fotograferende bilister. 
</p><p>
Sidste chance for at se en bjørn er Maligne-kløften 12 kilometer fra Jasper 
Town. Kalkstenskløften er 50 meter dyb, men kun et par meter bred på de 
smalleste steder. 
</p><p>
Her er dog alt for mange larmende turister til, at en bjørn vil nærme sig, men 
det gør ikke noget. Kløften er en attraktion i sig selv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE1274344/usa-paa-besoeg-blandt-ulve-og-bjoerne/">USA: På besøg blandt ulve og 
bjørne</a></p><p>
Kilder springer ud fra mosklædte klippesider og danner små damme omgivet af 
overraskende klippeformationer. Kilderne danner en bæk, som bliver til en 
brusende flod med dundrende vandfald. 
</p><p>
I virkeligheden er der tale om Maligne-floden, som forsvandt under jorden ved 
Medicin-søen. 
</p><p>
Vandreturen er kun tre kilometer lang, og undervejs passerer man seks broer. 
En smuk tur, også selv om der ikke dukker vilde dyr op. 
</p><h3>
Lukkes dyrene ind 
</h3><p>
Til gengæld er der igen dyreliv ved tilbagekomsten til Jasper Town. En lille 
flok wapitier har fundet ud af, at græsset på plænerne i byen 
er grønnere end ude i den barske natur. Også denne flok er omgivet af 
knipsende turister, som måske heller ikke fik så mange dyr i linsen ude i 
selve Jasper Nationalpark. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Jasper_Town_2_922454y.jpg" alt="" border="0"/><span class="caption"><span class="f-img-caption">Foto: 
</span>Poul Husted</span></span>
På informationscentret på Connaught Drive i Jasper får de ofte forespørgsler 
om de græssende dyr i bybilledet. Personalet morer sig især, når turister 
kommer ind på centret og spørger: Hvornår lukker I dyrene ind?«. 
</p><p class=" bl-elem"><i class=" bl-elem">Politiken var inviteret af Icelandair og Tourism Jasper. </i></p>	
</div>
</div></body></html>
