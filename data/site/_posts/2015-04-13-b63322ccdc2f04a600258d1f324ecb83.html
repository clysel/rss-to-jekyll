---
layout:     post
title: 	    "FAKTA: Det har dronningen sagt om indvandrere - og om at politisere"
post_author:	    
post_date:	    Mon, 13 Apr 2015 19:37:13 +0200
post_site:	    politiken.dk 
post_link:	    http://politiken.dk/indland/ECE2626698/fakta-det-har-dronningen-sagt-om-indvandrere---og-om-at-politisere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dronning Margrethe har med jævne mellem omtalt indvandrerne i Danmark. 
Politiken har samlet et udpluk af hendes udtalelser i den forbindelse: 
</p><p>
»Vi danskere er så mange slags. Det gælder ikke blot om at forstå andres 
synspunkter, men i endnu højere grad om at respektere dem. Og grunden er den 
simple, at disse andre, denne anden, er vort medmenneske«. 
</p><p><i class=" bl-elem">Kilde: Nytårstalen, 1981. </i></p><p/><ul><li class=" bl-elem">»For vi er da ikke for alvor blevet så egoistiske, at vi kun kan tænke på os 
selv, kun tale med vores egen gruppe, kun regne med folk fra vor egen 
landsdel, at vi kun vil have noget at gøre med dem, der ser ud som os 
selv, lever som os selv, er som os selv?«</li></ul><p><i class=" bl-elem">Kilde: Nytårstalen, 1982. </i></p><p/><ul><li class=" bl-elem">»Vi har som danskere nemt ved at finde vor identitet, som man kalder det. Vi 
bliver ikke borte for os selv i et talløst menneskemylder. Derfor er 
det vigtigt, at vi også forstår, at andre har en identitet, som de ikke 
vil miste, selv om de har slået sig ned her hos os og ønsker at være en 
del af vort samfund«. </li></ul><p><i class=" bl-elem">Kilde: Nytårstalen, 1983. </i></p><p/><ul><li class=" bl-elem">»Ikke blot den materielle nød, manglen på det nødvendigste, er vi forskånet 
for her i Danmark. Hos os hersker også den fred, det frie politiske liv 
og de ordnede samfundsforhold, som gør vort land til en eftertragtet 
havn for mange. Med vidt forskellig baggrund kommer flygtningene 
hertil, kvæstede somme tider på sind og krop. Vi tager imod dem og er 
nok også lidt stolte over, at de har valgt netop vort lille paradis, 
men når vi ser dem stå famlende over for vort livsmønster og vort 
sprog, så kniber det alt for hurtigt med gæstfriheden, og skuffelsen 
melder sig på begge sider. Det er der også andre, der har måttet føle, 
nemlig gæstearbejderne og deres familier. Nu er tiderne lidt mindre 
gunstige, end da mange af dem kom hertil, og det går ofte hårdere ud 
over dem, der igennem generationer er indlevet i den danske hverdag og 
derfor har sværere ved at omstille sig. Så kommer vi med vores ”danske 
humor” og små, dumsmarte bemærkninger«. </li></ul><p><i class=" bl-elem">Kilde: Nytårstalen, 1984. </i></p><p/><ul><li class=" bl-elem">»Vi skal kunne tale sammen for at nå til enighed, men vi skal også tale 
sammen, for at vores forskelligheder kan komme til udtryk. For vi er jo 
ikke kvæg eller får eller myrer, vi er mennesker med hver sit liv, hver 
sin skæbne, historie og stemme«. </li></ul><p><i class=" bl-elem">Kilde: Nytårstalen, 1985. </i></p><p/><ul><li class=" bl-elem">»Det afgørende er, at vi bruger friheden og er parate til at dele den med 
hinanden. Det forudsætter – i det store som i det små – et 
medmenneskeligt engagement og en respekt for den enkelte, også når han 
eller hun er anderledes eller mener noget andet«. </li></ul><p><i class=" bl-elem">Kilde: Nytårstalen, 1989. </i></p><p/><ul><li class=" bl-elem">»Jeg tror, at jo mere forankret man er i sit eget land, jo mere åben kan man 
være over for andre lande og folk. Som nation kan vi måske ikke længere 
bilde os ind, at vi er så fortræffelige, som vi for 15-20 år siden 
troede at vi var. Jeg mener ikke, at vi er blevet værre, men vi er 
blevet prøvet af, og det har vist sig at vi ikke er et hår bedre end 
andre nationer, når vi kommer i de samme situationer«. </li></ul><p><i class=" bl-elem">Kilde: ’Dronning i Danmark’ (1989) af Anne Wolden-Ræthinge. </i></p><p/><ul><li class=" bl-elem">»Jeg har altid været temmelig sikker på, at vi ikke var bedre end folk er 
flest – mest fordi jeg ved, hvordan jeg selv er. Det er måske 
uretfærdigt at slå alle danskere i hartkorn med én selv, men når jeg 
ser, at jeg ikke er bedre end andre mennesker, mildt sagt – meget mildt 
sagt, endda – så har jeg mange gange tænkt, når man talte om 
raceproblemer og især ”farve”-problemer og om hvor andre lande dog var 
diskriminerende: tak, det er jo vældig godt, at vi har så sikre 
meninger, men vi kender ikke problemet! I 1917 solgte vi så at sige 
vores potentielle raceproblem, da vi afhændede De Vestindiske Øer. 
Havde vi ikke solgt dem, havde det været naturligt, med de moderne 
transport- og kommunikationsmidler, at vældig mange sorte i de senere 
år ville være rejst til Danmark. Men den situation, med de problemer 
det i hvert fald lige i starten sikkert ville have skabt, har vi ikke. 
Vores fejl har været den, at vi troede det var indlysende at 
fremmedhadproblemet kunne løses. Vi vidste ikke, at grunden til, at det 
var så indlysende, var, at vi ikke havde problemet. Derfor bliver vi på 
den ene side mere usikre over for fremmede, og på den anden side mere 
forargede over vores usikkerhed«. </li></ul><p><i class=" bl-elem">Kilde: ’Dronning i Danmark’ (1989) af Anne Wolden-Ræthinge. </i></p><p/><ul><li class=" bl-elem">»Det er meget væsentligt, at man gør sig klart, hvordan man optræder over for 
andre mennesker, hvordan man tænker om andre mennesker, og at vi alle – 
og det gælder i høj grad også mig selv – er klar over, at det ikke er 
nemt at være tolerant. Vi har været meget stolte i Danmark over vores 
tolerance gennem adskillige generationer, med en vis grund, men vi har 
ofte ikke været klar over, hvor nemt det egentlig hidtil havde været at 
være tolerant. Vi skulle gerne stadig blive ved med at være tolerante, 
men det er slet ikke så nemt, og det ville være endnu finere, hvis vi 
kunne være tolerante mere end tidligere«. </li></ul><p><i class=" bl-elem">I et interview med tysk presse i forbindelse med tysk statsbesøg i Danmark 
i april 1989. Kilde: ’M. 40 år på tronen’ (2011) af Jens Andersen. </i></p><p/><ul><li class=" bl-elem">»Jeg opfatter bestemt ikke de ting, jeg har sagt på noget tidspunkt, som 
værende politiserende. Ikke på det tidspunkt, de er sagt i hvert fald. 
At de ting måske kan komme til at se anderledes ud i en senere tids 
lys, det er klart nok, men man kan da ikke holde en tale på et andet 
tidspunkt, end det tidspunkt, man holder den på. Man kan heller ikke 
tale uden om sig selv, og skal nødig gøre det, vil jeg mene. Så skal 
man hellere lade være at sige noget. Og hvis der er noget, man ikke 
siger, så er det måske i mange tilfælde, fordi man ved, at man ikke vil 
kunne stå inde for det. Det dagligdags politiske, det skal jeg under 
ingen omstændigheder pille ved. Det er ikke min opgave. Men derfra og 
så til at skrive noget, som ingen vil modsige, det skal nu heller ikke 
være opgaven, synes jeg«. </li></ul><p><i class=" bl-elem">Kilde: ’M. 40 år på tronen’ (2011) af Jens Andersen. </i></p><p class=" bl-elem"><i class=" bl-elem">Research: Politikens Bibliotek</i></p>	
</div>

</div></body></html>
