---
layout:     post
title: 	    "Bycyklernes historie: Det hele begyndte med en fuld mand, der stjal en cykel..."
post_author:	    
post_date:	    Thu, 26 Feb 2015 19:11:28 +0100
post_site:	    politiken.dk 
post_link:	    http://politiken.dk/indland/ECE2563271/bycyklernes-historie-det-hele-begyndte-med-en-fuld-mand-der-stjal-en-cykel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>1989 </b></p><p>
København er en af de første byer i verden, som på permanent basis indfører 
bycykler. Men ideen er flere år undervejs. Faktisk opstår den oppe i hovedet 
på dengang 29-årige Ole Wessung, der en nat er i byen og vil cykle hjem. Men 
hans cykel er blevet stjålet, og han kan ikke finde en taxi. Derfor 
beslutter han selv at stjæle en cykel. På et tidspunkt undervejs i den 
proces, slår det ham, at der burde være bycykler, som folk kunne bruge, hvis 
deres egen cykel er forsvundet. Sammen med sin ven Morten Sadolin forsøger 
han i en årrække at overtale Københavns Kommune til at hoppe med på ideen, 
dog uden held. I stedet stifter de selv Bycyklen ApS og får en 
cykelforretning i Hellerup, Schrøder Cykler, med som leverandør. 
</p><p><b>1992</b></p><p>
Bycyklen ApS har problemer med økonomien og går konkurs med en samlet gæld på 
halvanden million kroner. På dette tidspunkt vælger Københavns Kommune at gå 
ind i projektet. To år senere etablerer man den selvejende 'Fonden Bycyklen' 
i København, og da dagligvarekæden Netto og Dagbladet Politiken træder til 
som sponsorer af hver 300 cykler, går det stærkt. 
</p><p><b>30. maj 1995</b></p><p>
Den første københavnske bycykel præsenteres. I alt ruller 1.000 bycykler 
derefter ud på gaderne. Brugere kan køre på cyklerne ved at smide 20 kroner 
i cyklen, som man får igen, når bycyklen afleveres. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2559102/koebenhavnerne-ignorerer-tohjulet-millionprojekt/">Københavnerne ignorerer 
tohjulet millionprojekt</a></p><p><b>12. juni 1997 </b></p><p>
USA's præsident Bill Clinton er på besøg i Danmark. På Nytorv i hjertet af 
København overrækker konferencier Hans Otto Bisgaard en bycykel, en ’City 
Bike One', til den amerikanske præsident. Hundredvis af internationale 
medier bringer billeder og artikler om Clintons tur på cyklen og København 
får uvurderlig markedsføring som en grøn og miljøvenlig cykelhovedstad. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Bycykel_til_New_Yor_916629y.jpg" alt="" border="0"/><span class="caption"><span class="f-img-caption">Bycykel. 
</span>Pind, Kramer og Guiliani, dengang den danske 'havelåge' var på hele verdens læber.</span></span></p><p><b>2002 </b></p><p>
Bycyklens økonomi er gennem flere år på slingrekurs. Men nu indgår Københavns 
Kommune en langtidskontrakt på 10 år med en af verdens største udbydere af 
såkaldt outdoor reklamer, det franske firma AFA JCDecaux. Firmaet får 
rettighederne til reklamestandere ved de opsatte cykelstativer mod, at AFA 
JCDecaux betaler for driften af de 30 kilo tunge cykler, der for længst i 
folkemunde er blevet døbt ’havelågen’. Bycyklen er dermed sikret kørsel i de 
københavnske gader frem til udgangen af oktober 2012. 
</p><p><b>28. maj 2008</b></p><p>
Politikerne på rådhuset er ved at være godt og grundigt trætte af, at der 
konstant udøves hærværk mod bycyklerne og det faktum, at hundredevis af 
cyklerne forsvinder. Det er heller ikke så godt for bycyklens image, at den 
af en politiker bliver kaldt »oldnordisk«. Teknik- og miljøudvalget i 
Københavns Kommune beslutter derfor, at man vil udskifte bycyklerne med en 
ny og mere tidssvarende model.
</p><p><b>21. september 2009</b></p><p>
Københavns Kommune udskriver en idekonkurrence om en ny bycykel. 127 forslag 
fra fem kontinenter modtages. I december kåres to cykler – fra Openbike og 
Myloop – som vindere af førstepræmien. De skal fungere som inspiration for 
den nye bycykel. Planen er helt overordnet at indføre et nyt bycykelsystem 
målrettet pendlere og københavnere - frem for turister - ved hovedstadens 
S-togs-stationer. En udbudsrunde sættes i gang for at finde en operatør af 
cyklerne. 
</p><p><b class="ext-link">TV</b><a class="embeddedlink" href="http://politiken.dk/tv/danmark_tv/ECE2564910/direkte---han-tror-paa-udskaeldt-bycykel-jeg-ser-dem-faktisk-koere-derude-/">Direkte - Borgmester tror på udskældt bycykel: 
»Jeg ser dem faktisk køre derude ...«</a></p><p><b>2010. </b></p><p>
De københavnske politikere melder ud, at man at ønsker at ophæve samarbejdet 
med AFA JCDecaux for hurtigere at gøre plads til nye bycykler. Kontrakten 
med det franske firma udløber dog først i 2012, og AFA JCDecaux er ikke med 
på at afbryde aftalen før tid. Kommunen meddeler, at man satser på en ny 
slags bycykel. Man skeler til løsninger i andre storbyer, eksempelvis 
London, hvor bycyklen er brugerbetalt sammen med sponsorer og reklamer. Her 
kan cyklerne lejes ved, at brugerne efterlader et elektronisk fingeraftryk 
med kreditkortet ved en computerterminal. Det er dog vigtigt, siger de 
danske politikere, at systemet ikke bliver for dyrt for borgerne. »Det 
bliver et lille beløb, måske 1 krone i timen, så alle kan være med«, siger 
Enhedslistens Morten Kabell. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/K_BENHAVNS_R_DHUS_K_916328y.jpg" alt="" border="0"/><span class="caption"><span class="f-img-caption">Bycykel. 
</span>Teknik- og miljøborgmester Morten Kabell har været med til at indføre de nye el-bycykler.</span></span></p><p><b>16. maj 2011 </b></p><p>
Teknik- og miljøudvalget i Københavns Kommune godkender en aftale om at 
samarbejde med Frederiksberg Kommune og DSB om et nyt bycykelsystem. 
</p><p><b>1. juni 2012</b></p><p>
Det dansk-hollandske firma GoBike bliver efter udbudsrunden valgt som 
leverandør af Københavns nye bycykel efter en. De tilbyder en model med 
el-motor og indbygget GPS. 
</p><p><b>September 2012</b></p><p>
Partierne i Københavns Borgerrepræsentation kan ikke nå til enighed om det nye 
bycykelprojekt. Politikerne skulle have afsat i omegnen af 114 millioner 
over otte år, men de kan ikke finde penge på budgettet for 2013 til de nye 
bycykler. Projektet skrottes for en stund. »På sigt skal vi nok få et 
bycykelsystem igen. Men det bliver altså ikke i 2013,« siger teknik- og 
miljøborgmester Ayfer Baykal. Hun udtaler også om bycyklerne, at »uanset 
hvordan modellen bliver, må vi ikke gøre den skrøbelig. Det skal løbe rundt 
økonomisk«. 
</p><p><b>1. november 2012</b></p><p>
Den gamle bycykel, ’havelågen’, bliver erklæret endeligt død. Man begynder at 
samle de omkring 1.000 resterende cykler ind. Dermed er København, som om 
nogen var med til at løbe ideen om bycykler i gang, pludselig en af få 
storbyer i Europa, som ikke har et bycykelsystem. 
</p><p><b class="ext-link">INTERVIEW</b><a class="embeddedlink" href="http://politiken.dk/indland/ECE2561513/fonden-bag-bycyklen-prisen-kan-vaere-et-problem/">Fonden bag bycyklen: Prisen kan være et 
problem</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Nye_bycykler_i_K_be_915820y.jpg" alt="" border="0"/><span class="caption"><span class="f-img-caption">Bycykel. 
</span>Firmaet GoBike står bag den nye el-bycykel. Foto: Lasse Kofod.</span></span></p><p><b>3. november 2012</b></p><p>
Borgerrepræsentationen i København fortryder sit nej til samarbejdet med DSB 
og Frederiksberg Kommune om det nye pendlercykel-system. Københavns Kommune 
kommer med i projektet på forsøgsbasis. Der afsættes 1,5 millioner kroner 
til en forsøgsperiode. 
</p><p><b>August 2013</b></p><p>
50 af de nye bycykler fra GoBike bliver testet og vises frem i København. Den 
nyudnævnte transportminister Pia Olsen Dyhr (SF) kører en tur på bycyklen 
ved Flintholm Station. Det loves, at 1.260 nye bycykler vil være på gaden i 
foråret 2014, og at der til den tid vil være 65 ladestationer til 
el-bycyklerne. 
</p><p><b>13. september 2013</b></p><p>
Trods politisk strid beslutter Københavns Borgerrepræsentation at afsætte 40 
millioner kroner til bycykler på budgettet for 2014. De 40 millioner bliver 
først endeligt tildelt, hvis en aftalt evaluering af forsøgsordningen i juni 
2014 er tilfredsstillende. Evalueringen skal blandt andet afdække, om de nye 
bycykler henvender sig til både turister, pendlere og københavnere. 
</p><p><i class=" bl-elem">(Artiklen fortsætter under grafikken)</i></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/gobikeJH-300px-MFC-_915619a.jpg" alt="" border="0"/></span></p><p><b>1. april 2014</b></p><p>
250 bycykler, som er udstyret med en hærværkssikret tablet-computer, der 
blandt andet indeholder gps og betalingssystem, kommer ud på gaderne i 
København og på Frederiksberg. Der bliver desuden opstillet 20 
ladestationer. Allerede her er projektet forsinket. Cyklerne skulle efter 
planen have været på gaden i efteråret 2013. 
</p><p><b>21. august 2014</b></p><p>
Københavns Borgerrepræsentation med teknik- og miljøborgmester Morten Kabell 
(EL) i spidsen beslutter at gøre forsøgsordningen permanent, så der inden 
sommeren 2015 skal være 1.860 bycykler i drift fordelt på 105 ladestationer. 
Dermed frigiver kommunen 40 millioner kroner til projektet. I alt står det 
storstilede bycykelprojekt i en pris på 88 millioner kroner over otte år. 
Københavns Kommune finansierer 855 af i de i alt 1.860 cykler. De resterende 
1.005 cykler finansieres af DSB og Frederiksberg Kommune. Prisen er cirka 
46.000 kroner per cykel inklusiv drift, vedligeholdelse og ladestationer 
over otte år. 
</p><p><b class="ext-link">REPORTAGE </b><a class="embeddedlink" href="http://politiken.dk/indland/ECE2559223/jagten-paa-bycyklens-brugere-god-ide---men-det-ser-besvaerligt-ud/">Jagten på bycyklens brugere: God ide - 
men det ser besværligt ud</a></p><p><b>29. september 2014</b></p><p>
Den tyske leverandør af bycyklerne Mifa (Mitteldeutsche Fahrradwerke) går i 
betalingsstandsning. Dermed bliver de planlagte leverancer af el-bycyklerne 
til GoBike og Danmark forsinket. 
</p><p><b>23. februar 2015</b></p><p>
426 nye el-bycykler og 27 ladestationer er i drift. Tallene for brugen af 
cyklerne ligger generelt lavere end forventet af politikerne. Efter at 
primært turister i sommerperioderne i 2014 kørte et pænt antal ture med 
el-bycyklerne - i både juni og juli over 5.000 ture - så er brugen af 
bycyklerne siden faldet drastisk.
</p><p class=" bl-elem">
I den første halvdel af december 2014 bliver der kun kørt 530 ture med 
bycyklerne. Blot 256 mennesker abonnerer på de nye cykler. By- og 
Pendlercykelfonden, en ny erhvervsdrivende fond, som er bindeled mellem 
Frederiksberg Kommune, Københavns Kommune og GoBike, forventer, at, samtlige 
1.860 nye bycykler og 105 ladestationer vil være i brug til sommer. Planen 
er derefter, at konceptet for el-bycyklerne skal rulles ud til hele landet. 
</p>	
</div>
</div></body></html>
