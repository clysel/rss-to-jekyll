---
layout:     post
title: 	    "Lucy Kellaway: Google-chef har forfattet en uomgængelig opsigelses-klassiker"
post_author:	    
post_date:	    Wed, 18 Mar 2015 08:00:20 +0100
post_site:	    politiken.dk 
post_link:	    http://politiken.dk/oekonomi/oekommentarer/lucykellaway/ECE2590668/lucy-kellaway-google-chef-har-forfattet-en-uomgaengelig-opsigelses-klassiker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da Patrick Pichette i sidste uge skrev et indlæg på Google+ for at meddele, at 
han ville gå på pension og derfor forlade posten som selskabets 
finansdirektør, så han kan tage på vandretur med sin kone, lød der jubel fra 
hele verden. »Nødvendig læsning« og »inspirerende« lød dommen på 
internettet. 
</p><p>
Som påbudt læste jeg, og som påbudt blev jeg inspireret. Ikke til at købe en 
rygsæk, men til at bekendtgøre, at Pichette har forfattet en uomgængelig 
klassiker i den noget tvivlsomme genre ’opsigelsesbreve’. Hertil har han 
skabt debat om, hvor meget man bør dele ud af sine oplevelser med andre, om 
falsk beskedenhed samt den dobbeltmoral, vi alle gør os skyldig i, når det 
gælder balancen mellem arbejde og familie. Jeg opfordrer alle <a target="_blank" href="https://plus.google.com/+PatrickPichette/posts">til 
at læse brevet </a>med det samme, hvis man ikke allerede har gjort det. 
</p><p>
Indlægget begynder således: »Efter knap syv år som finansdirektør siger jeg op 
hos Google, så jeg kan tilbringe mere tid med min familie«. Det er en god 
indledning, men den er ikke helt sandfærdig, som det fremgår senere. 
Pichette fortsætter: »Jeg ønsker at dele de tanker, jeg har gjort mig, da 
rigtig mange mennesker kæmper med balancen mellem arbejde og familie«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/oekommentarer/lucykellaway/ECE2582293/lucy-kellaway-god-respons-vil-altid-vaere-en-mangelvare-for-de-ansatte/">Lucy Kellaway: God respons vil 
altid være en mangelvare for de ansatte</a></p><p>
På dette punkt har han ret. Stort set alle kæmper med at finde den rette 
balance, men det er, fordi den ikke findes. Folk klarer skærene på 
forskellige måder. Og det skal siges, at Pichette tjener omkring hundrede 
gange mere end den gennemsnitlige amerikanske lønmodtager. Det betyder, at 
langt størstedelen af de mennesker, han deler sine tanker med, næppe vil 
blive rørt på hverken den ene eller den anden måde. 
</p><p>
Så fortæller han os, at han blev genfødt en tidlig morgen på toppen af 
Kilimanjaro. »Tamar (min kone) og jeg nød ikke blot bjergets tinde, men på 
en så vidunderlig dag kunne vi se den enorme Serengeti-slette strække sig i 
det fjerne og høre den kalde på os med alle de mange eventyr, Afrika har at 
byde på«. 
</p><h3>
For lidt ilt på toppen af bjerget? 
</h3><p>
To ting falder mig ind her: For det første kan det være svært at få ilt nok på 
toppen af et bjerg. Det kan føre til forvirring, irrationel adfærd og endda 
medføre døden, så det er næppe her, man skal træffe de store beslutninger i 
livet. 
</p><p>
For det andet lyder Pichettes ord underligt bekendt. Jeg griber mig i at synge 
Totos ’Africa’, en af de platteste popsange, der nogensinde er skrevet: »Jeg 
ved, at jeg må gøre det rigtige/ lige så sikkert som Kilimanjaro knejser som 
Olympos over Serengeti-sletten«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/oekommentarer/lucykellaway/ECE2571513/lucy-kellaway-tredjeparts-pral-er-vaerre-end-falsk-beskedenhed/">Lucy Kellaway: 
Tredjeparts-pral er værre end falsk beskedenhed</a></p><p>
Finansdirektøren forklarer, at han ikke straks besluttede sig for at sige op 
hos Google. Han vendte tilbage til arbejdet, og så fandt han tre grunde til 
at sige op. 
</p><p>
»For det første er børnene rejst«. Det slår mig som en smule excentrisk – 
altså at skulle tilbringe mere tid med familien på et tidspunkt, hvor 
familien ikke længere er hjemme. 
</p><div class="art-quote article-box">
<p class="quote"/>
<blockquote>
<p class="quote-txt">
Med andre ord går Pichette slet ikke på pension. Han skal blot på ferie, 
og når den er slut, er han åben for nye jobtilbud
</p>
</blockquote>
</div><p>
For det andet havde han brug for et pusterum efter at have arbejdet uafbrudt i 
1.500 uger som følge af at være »medlem af GBUOP, det Globale Broderskab af 
Usikre Overpræsterende Personer«. Kun Pichette selv ved med sikkerhed, om 
han tilhører dette broderskab med rette, men ud fra budskabet at dømme er 
der ikke mange beviser for u’et i GBUOP.</p><p>
»Jeg elsker mit arbejde (og det gør jeg stadig), mine kolleger, mine venner og 
muligheden for at føre an og ændre verden«. Han førte an og ændrede verden? 
Her kan man vist ikke tale om at være usikker. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/oekommentarer/lucykellaway/ECE2560625/lucy-kellaway-kvinde-du-skal-vaere-lidt-mere-doven/">Lucy Kellaway: Kvinde, du skal 
være lidt mere doven! </a></p><p>
Den tredje grund er Pichettes stærke ægteskab og »de mange fantastiske minder, 
vi allerede har sammen. ... Men jeg vil have mere. Og hun fortjener mere. 
Meget mere«. 
</p><p>
Selv hvis det ikke var mere end blot en anelse usømmeligt at tale om, hvad ens 
kone fortjener, ved at beskrive det i en erhvervsrelateret meddelelse, 
svarer det under alle omstændigheder til at friste skæbnen. Patrick og Tamar 
har ikke set nok til hinanden i de forgangne 25 år. Man kan håbe, at der er 
’Africa’ på den spilleliste, de skal lytte til på deres rygsækrejse, snarere 
end skilsmisseklassikeren ’D-I-V-O-R-C-E’. 
</p><h3>
Skøn og lykkelig midtlivskrise 
</h3><p>
»Tillad mig at skåne jer for resten af sandhederne«, fortsætter Pichette og 
vækker håb, men får det hurtigt slukket igen ved at bekendtgøre, at han vil 
få sig »en ganske udmærket midtlivskrise fuld af lykke og skønhed«, en 
påstand, der er så forrygende ambitiøs, at den afleder opmærksomheden fra 
resten af sætningen, der lyder »... og lader døren stå på klem, så lykken 
kan tilsmile os med nye ledermuligheder, når vores mange rejser og eventyr 
er afsluttet«. 
</p><p>
Med andre ord går Pichette slet ikke på pension. Han skal blot på ferie, og 
når den er slut, er han åben for nye jobtilbud. 
</p><p>
»Det har været intet mindre end et privilegium at arbejde hos Google«, siger 
Pichette og runder af med at takke Larry, Sergey og Erice for at »lade mig 
være mig selv«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/oekommentarer/lucykellaway/ECE2550075/lucy-kellaway-en-fejlansat-boer-man-fyre-hurtigst-muligt/">Lucy Kellaway: En fejlansat 
bør man fyre hurtigst muligt</a></p><p>
Det er alt sammen meget godt, men hvis jeg var aktionær, ville jeg måske 
indvende, at jeg ikke havde betalt Pichette 36,7 millioner kroner om året 
for, at han kunne være sig selv, men for, at han skulle holde styr på 
firmaets omkostningsstruktur. 
</p><p>
Der kan man bare se. En mand, der har arbejdet i syv år som finansdirektør i 
en af verdens største virksomheder, har besluttet sig for at nyde en 
længerevarende ferie med sin kone. 
</p><p>
Det er en privat beslutning og er måske, måske ikke, en god beslutning. Men 
flere har besynderligt nok betegnet ham som en helt. Vild af begejstring 
skrev en mand følgende kommentar til teksten: »Je suis Patrick«. 
</p><p>
Nej, <i>nous ne sommes pas Patrick</i>, og vi bør alle forbeholde os retten 
til at træffe vore egne beslutninger i livet. 
</p><p/><p class=" bl-elem"><i>Oversættelse: Christoffer Østergaard</i><br/><i class=" bl-elem">Med licens fra Financial Times</i></p>	
</div>
</div></body></html>
