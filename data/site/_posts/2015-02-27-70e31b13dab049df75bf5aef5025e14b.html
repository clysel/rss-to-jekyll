---
layout:     post
title: 	    "GMO-myg slår smittebærende artsfæller ihjel"
post_author:	    
post_date:	    Fri, 27 Feb 2015 07:50:04 +0100
post_site:	    politiken.dk 
post_link:	    http://politiken.dk/viden/ECE2565202/gmo-myg-slaar-smittebaerende-artsfaeller-ihjel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>GMO-myg</p>
<div class="fakta-body" data-buildingblock="embedded_factboxlink">
<p>
Disse myg arbejder firmaet Oxitec med:
</p><p><b>Aedes aegypti </b>– overfører dengue og chikungunya.
</p><p class=" bl-elem"><b>Aedes albopictus</b> – overfører dengue og chikungunya. 
</p>
</div>
</div><p>
Omkring et vandhul i Greve lurer en flok myg, som er parat til at flyve ud for 
at lægge æg, når foråret kommer. Det er nilfebermyg, og de har forskernes 
interesse. For hvis denne type myg kommer i nærkontakt med en fugl med 
vestnilvirus, kan myggen sprede sygdommen, der i værste fald kan føre til 
hjernehindebetændelse hos mennesker. 
</p><p>
Heldigvis er videnskaben langt med bekæmpelse af de myggebårne sygdomme. Mange 
års erfaring med insektet, der trods sin uanselige størrelse er blevet kaldt 
for verdens farligste, har resulteret i udvikling af flere metoder. Det 
nyeste skud på stammen vækker for tiden voldsom debat i USA. Her diskuterer 
myndigheder, forskere og borgere i Florida, om gmo-myg skal lukkes ud i 
naturen, hvor den skal bekæmpe sin egen art. 
</p><div class="art-quote article-box">
<p class="quote"/>
<blockquote>
<p class="quote-txt">
Det er en meget elegant metode, hvor man rammer lige præcis den myg, der udgør 
problemet
</p>
<p class="sender">
</p><p class=" bl-elem">René Bødker, DTU</p> 

</blockquote>
</div><p/><p>
Myggen flyver allerede på frie vinger i Brasilien, hvor verdens største 
myggefabrik ligger. 
</p><p>
I det østlige Brasilien producerer det britiske firma Oxitec to millioner 
genmodificerede myg om måneden. Firmaet får i øjeblikket meget omtale, fordi 
fødevare- og lægemiddelforvaltningen i USA (FDA) skal tage stilling til, om 
myggen skal lukkes ud i Florida for at bekæmpe denguefeber. 
</p><h3>
50 millioner rammes af sygdommen 
</h3><p>
Hvert år bliver 50 millioner mennesker ramt af sygdommen, og omkring en halv 
million får en særlig alvorlig form med indre blødninger, som resulterer i 
cirka 25.000 dødsfald årligt. Det perfekte myggevenlige klima, som følger 
med Floridas sumpe og høje temperaturer, betyder, at en epidemi spreder sig 
lynhurtigt, hvis et smitteudbrud bevæger sig fra Caribien til fastlandet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/velvaere/ECE1351030/her-er-16-myter-om-myg-og-myggestik/">Her er 16 myter om myg og 
myggestik</a></p><p>
Myndighederne overvejer derfor en kuriøs form for våben: En myg, der har 
nedbragt sin egen bestand med helt op til 92 procent. Myggen er sat ud i 
flere områder i Brasilien samt på Cayman Islands i Caribien. Den er blandt 
andet konstrueret af dna-fragmenter fra koral, kål, herpesvirus og e-koli og 
er bare en af de syv genmodificerede insektarter, som Oxitec udvikler på 
fabrikken i byen Campinas, Sao Paulo. 
</p><p>
Myggen har været under udvikling i 12 år, og siden 2009 har man 
eksperimenteret med konceptet i praksis. I 2012 blev myggearten lukket ud i 
den brasilianske by Jacobina, der har knap 80.000 indbyggere, hvor den 
reducerede myggebestanden med 79 procent. 
</p><h3>
Frankensteinsmonster 
</h3><p>
Men ikke alle er begejstrede. 
</p><p>
»Myggen er ganske enkelt et frankensteinsmonster. At åbne buret og lade de her 
menneskeskabte væsner flyve er at løbe en risiko med farer, som vi ikke slet 
ikke kan forestille os«, har den britiske miljøaktivist Helen Wallace fra 
organisationen GeneWatch udtalt til det amerikanske magasin The New Yorker. 
</p><p>
En dansk forsker er langtfra enig. 
</p><p>
»Det er meget elegant metode, hvor man rammer lige præcis den myg, der udgør 
problemet – man rammer ikke andre dyr, miljø eller mennesker«, forklarer 
René Bødker, epidemiolog ved DTU. 
</p><p>
»Denguefeber er et stort problem i Sydamerika og har været et stigende problem 
i ti år. I modsætning til for eksempel malaria er det en sygdom, hvor 
tallene for smittede bare stiger og stiger«, tilføjer han. 
</p><h3>
Hanmyg slår ihjel med særligt gen 
</h3><p>
Forsøgene med at benytte gensplejsede myg som et våben imod denguefeber er en 
videreudvikling af en såkaldt steril han-teknik. 
</p><p>
Metoden er blandt andet brugt til at udrydde tsetsefluen på Zanzibar. 
Bekæmpelsen skete ved at sterilisere enorme mængder af hanfluer ved hjælp af 
radioaktiv stråling og slippe dem løs blandt deres vilde artsfæller på øen. 
Men den samme metode fungerer ikke med myg, fordi man ikke kan finde den 
rigtige stråledosis. 
</p><div class="art-quote article-box">
<p class="quote"/>
<blockquote>
<p class="quote-txt">
Vi løber en risiko, for vi kan ikke forudse præcis, hvad der sker. Men lad os 
forestille os det tankeeksperimentet, at det dødelige gen bliver overført 
til andre arter. Hvad vil der så ske? Så vil det jo bare dø ud.
</p>
<p class="sender">
René Bødker, DTU 
</p>
</blockquote>
</div><p/><p>
Det lignende koncept for myg foregår derfor ved genmodificering. Myggene har 
fået indsat et gen, der slår dem ihjel i puppestadiet, medmindre de bliver 
behandlet med store doser af et antibiotikum (tetracyklin) i løbet af deres 
opvækst. Det indsatte gen producerer et protein, som skaber en cyklus, der 
får genet til at producere stadig mere protein, og denne mekanisme slår til 
sidst myggelarven ihjel. 
</p><h3>
Jurassic Park 
</h3><p>
Nogle husker måske endnu fra fiktionens verden ’Jurassic Park’ – 
dinosaurusparken med de genetisk manipulerede dinosaurer. Parken skulle være 
helt sikker, og alligevel finder naturen en vej, siger de i filmen fra 1993. 
</p><p><i class=" bl-elem">Løber vi den risiko med myggen? </i></p><p>
»Vi løber en risiko, for vi kan ikke forudse præcis, hvad der sker. Men lad os 
forestille os det tankeeksperimentet, at det dødelige gen bliver overført 
til andre arter. Hvad vil der så ske? Så vil det jo bare dø ud. Og det lyder 
ikke umiddelbart særlig farligt«, siger René Bødker. 
</p><p>
Desuden er de andre metoder, vi bruger til bekæmpelse, ikke nødvendigvis mere 
sikre. Vi ved heller ikke, hvad der sker, når vi sprøjter kemikalier ud med 
lavtgående fly eller dræner hele miljøet omkring myggene. 
</p><p>
»Det handler nok mest om, at vi er bange for at prøve noget nyt af – selv om 
de andre metoder til bekæmpelse kan gøre mere skade«, siger René Bødker. 
</p><h3>
Naturligt for myggearten at summe i Sydamerika 
</h3><p>
Frygten for at gå op imod det naturlige har altid været en del af diskussionen 
om gmo, fortæller han. Men faktisk er det ikke naturligt for den omtalte 
myggeart at summe rundt i Sydamerika. 
</p><p>
Det er mennesker, der har indført myggen Aedes aegypti i Sydamerika. Måske har 
myggelarverne gemt sig i importvarer og gradvist fundet fodfæste i både by- 
og landområder. 
</p><p>
»Hvis man er imod at udrydde myggen i de her områder, så er det også synd at 
fjerne bjørneklo langs de danske vandløb. Den type myg hører ikke til i 
Sydamerika, så vi gør ikke nogen skade, selv hvis vi skulle ende med at 
udrydde den på det kontinent«, siger han. 
</p><p>
René Bødker har selv tidligere arbejdet med at forhindre smittespredning i 
Tanzania i Afrika. »For mig at se er skepsis mod en gmo-myg lidt 
studentikos. Det tyder på, at man ikke har været ude i landsbyerne og se 
børn og voksne gå raske rundt den ene uge for ugen efter at ligge døde på et 
klæde med landsbyen samlet rundt om«, siger han og tilføjer, at det er nemt 
at sidde i Vesten og moralisere over brug af gmo-myg, mens fattige folk 
lider under eller dør af de myggebårne sygdomme i ikkeindustrialiserede 
lande. 
</p><h3>
Gmo til malariabekæmpelse? 
</h3><p>
Malaria er en af verdens største dræbere, og derfor kunne sygdommen ligne et 
oplagt mål for bekæmpelse med gmo-myg. Flemming Konradsen, professor ved 
Københavns Universitet, har i mange år arbejdet med forhindre spredningen af 
malaria. Politiken taler med ham, mens han er på en konference i Washington. 
</p><p>
»Gmo-myggen er virkelig et hot emne herovre lige nu«, fortæller han. 
Amerikanske forkæmpere og modstandere kæmper på sociale medier og på 
avisernes debatsider om, hvorvidt man skal lukke myggen ud i Florida. 
</p><p>
Selv om Flemming Konradsen synes, at ideen om at arbejde med myg mod spredning 
af sygdomme er interessant, mener han ikke, det er et realistisk scenario at 
bekæmpe malaria ad den vej. 
</p><p>
»Jeg skelner imellem ideen, som jeg synes er meget fascinerende, og så hvordan 
man i praksis undgår, at malaria spreder sig. Vi har allerede effektiv 
malariakontrol, som vi skal sikre bliver udbredt. Der skal mange millioner 
myg til at hamle op med de store områder ude på landet, hvor malaria spreder 
sig. Flere myggearter spreder sygdommen, og det gør det endnu mere 
kompliceret«, siger Flemming Konradsen. 
</p><h3>
Hvad koster det?
</h3><p>
Omkostningerne og hvordan man i praksis kan understøtte en stabil produktion 
af myg til større områder, er René Bødkers største bekymring ved brugen af 
gmo-myg. 
</p><p>
Og så er der effektiviteten. For selv om en reduktion af myggearten med 92 
procent lyder af meget, så er det ikke nødvendigvis nok. Typisk skal der 
endnu mere til, for at man kan forhindre spredningen af smitten. 
</p><p class=" bl-elem">
»En person kan måske smitte 100 nye mennesker i byer, hvor der er mange 
myg. Så der behøver ikke at være så mange myg, for at smitten bliver 
opretholdt. Men så kan man kombinere gmo-metoden med net eller andre 
forholdsregler«, siger René Bødker. 
</p>	
</div>
</div></body></html>
