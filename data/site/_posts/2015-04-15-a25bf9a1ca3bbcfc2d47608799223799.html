---
layout:     post
title: 	    "Officielt: EU drager Android ind sin monopolsag mod Google"
post_author:	    Martin Bernth
post_date:	    Wed, 15 Apr 2015 11:13:10 +0000
post_site:	    www.version2.dk 
post_link:	    http://www.version2.dk/artikel/officielt-eu-drager-android-ind-sin-monopolsag-mod-google-142144?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Udmeldingen fra EU’s konkurrencekommissær Margrethe Vestager landede som forventet ved middagstid onsdag, og dermed står Google nu officielt anklaget af den europæiske union for at have forbrudt sig mod EU’s konkurrenceregler. <a href="http://europa.eu/rapid/press-release_MEMO-15-4781_en.htm">Det skriver EU Kommissionen i en pressemeddelelse.</a></p>



<p>Mere konkret går anklagerne på, at Google fra og med 2008 har misbrugt sin dominans på markedet for internetsøgninger ved at skævvride søgeresultater til sin egen fordel, hvis søgningen gik på et produkt som virksomheden selv tilbød.</p>

<p>Dermed frygter Kommissionen, at brugere ikke bliver præsenteret for det mest relevante søgeresultat, hvilket både er til skade for forbrugeren og konkurrenterne og dermed hæmmende for den overordnede innovationskraft.</p>



<p>Ud over de generelle anklager af Googles sortering af søgeresultater er det mobile styresystem Android nu også kommet på listen over mistænkte. Her anklages søgegiganten for at have tvunget hardware-producenter til at give Googles egne applikationer såsom YouTube en fremtrædende plads på Android-telefoner.</p>

<p>Anklagerne er sendt afsted i form af en såkaldt ‘protest-tilkendegivelse’, som ikke er ensbetydende med retsforfølgelse, men snarere en mulighed for Google til at give igen på anklagerne.</p>

<p>»Google vil nu have mulighed for at overbevise Kommissionen om det modsatte. Hvis undersøgelsen bekræfter vores mistanke, vil det få retslige følger for Google og kræve, at selskabet ændrer den måde, hvorpå den driver virksomhed i Europa,« lyder det fra den danske kommissær i pressemeddelelsen.</p>

<p>Ifølge et lækket internt notat til Googles ansatte ryster søgegigantens juridiske direktør Kent Walker ikke på hånden. Han mener, at firmaet har en god sag og stærke modargumenter over for begge overordnede anklager.</p>
  </section>

  
  
  
  </div></body></html>
