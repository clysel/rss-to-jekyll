---
layout:     post
title: 	    "Kendrick Lamar har skabt et hovedværk i amerikansk hiphop"
post_author:	    
post_date:	    Sat, 21 Mar 2015 07:33:15 +0100
post_site:	    politiken.dk 
post_link:	    http://politiken.dk/kultur/musik/cd-beat/ECE2597773/kendrick-lamar-har-skabt-et-hovedvaerk-i-amerikansk-hiphop/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/6_hjerter_red.png" alt="Politiken synes"/></div>
<b>Kendrick Lamar</b><p>: To Pimp a Butterfly. Top Dawg/ Interscope
</p></div>
</div><p>
Kendrick Lamar var fem år gammel, da han første gang så et mord. En pusher 
blev skudt ned foran bygningen, han boede i. Siden har han set flere blive 
likvideret på gaden i Los Angeles-bydelen Compton, hvor Lamar er vokset op. 
</p><p>
Samme sted som west coast-pionererne i N.W.A. Og ligesom Dr. Dre og Ice Cube 
har Lamar brugt hiphoppen som vejen ud af dyb fattigdom, rå vold og bilture 
med pistoler under sæderne. Men modsat sine forgængere har Lamar givet slip 
på Compton. 
</p><p>
På sit forrige album, ’good kid, m.A.A.d city’ berettede Kendrick Lamar om at 
overleve skelsår i Compton. Det blev hans store gennembrud og placerede ham 
i rappernes superliga. 
</p><h3>
Hiphoppens redningsmand 
</h3><p>
I dag er Lamar 27 år og bliver kaldt hiphoppens redningsmand. Ikke mindst i 
lyset af at han nu følger sit gennembrud op med mesterværket, ’To Pimp a 
Butterfly’. Men skal hiphoppen overhovedet reddes? 
</p><p>
Den har det vist strålende for tiden. Kanye West, Nicki Minaj og Drake 
dikterer popmusikken, og et stort kuld af nye rappere som Joey Bada$$, 
Change The Rapper og Earl Sweatshirt giver fremtiden perspektiv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2594529/kendrick-lamar-slaar-streaming-rekord-paa-spotify/">Kendrick Lamar slår 
streaming-rekord på Spotify</a></p><p>
Alligevel er der noget redningsaktion over 'To Pimp a Butterfly'. Dels 
genrejser Lamar en af hiphoppens søjler, dels udvider han sin kampzone fra 
det personlige til hele det sorte Amerika. 
</p><h3>
Bringer bevidstheden tilbage 
</h3><p>
Kendrick Lamar har bragt den samvittighedsfulde hiphop tilbage i centrum. Uden 
at være kedelig og prædikende, har han med reflektioner og blæret rimteknik 
bragt hiphoppen til bevidsthed igen. 
</p><p>
De godt 80 minutters rap, sang, spoken word og interview (!) er som en roman. 
En af de store amerikanske af slagsen. 
</p><div class="art-quote article-box">
<p class="quote"/>
<blockquote>
<p class="quote-txt">
Kendrick Lamar har mere til fælles med J.D. Salinger og Harper Lee end med Flo 
Rida og Rick Ross
</p>
<p class="sender">
Simon Lund 
</p>
</blockquote>
</div><p>
Kendrick Lamar har mere til fælles med J.D. Salinger og Harper Lee end med Flo 
Rida og Rick Ross.</p><p>
Mens han driver ubesværet og rytmisk rundt i sproget, tager han sigte på 
problemer med materialisme, ghettoens forkvaklede forbilleder og udstiller 
sin egen menneskelige sårbarhed. Modstykket til værnet af selvtillid på 'I' 
er det nådesløse selvhad på 'U'. Med fuldemandsklynkende stemme giver han 
sig selv skylden for at svigte Compton, da han fik succes: 
</p><p>
»You ain’t no brother, you ain’t no disciple, you ain’t no friend/ A friend 
never leave Compton for profit or leave his best friend«. 
</p><h3>
Den sorte identitetskamp 
</h3><p>
Der er raseri i ordene, når Lamar giver udtryk for vreden og los for 
frustrationerne over undertrykkelse af sorte i USA. På 'For Free?' fletter 
han et kæresteskænderi sammen med konfrontationen med det (hvide) Amerika: 
</p><p>
»Oh America, you bad bitch, I picked cotton that made you rich/ Now my dick 
ain't free«. 
</p><p>
De historiske tråde i Lamars rim strækker sig tilbage gennem hele den sorte 
identitetskamp, på samme måde som hans musik indrager elementer fra den 
sorte musikhistorie: funk, jazz, soul, blues. Der er fragmenter fra The 
Isley Brothers, James Brown og Michael Jackson. Lamar spænder fra Martin 
Luther King til 2Pac. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/cd-beat/ECE2166556/hiphoppen-er-midt-i-en-ny-guldalder/">Hiphoppen er midt i en ny 
guldalder</a></p><p>
Især er Los Angeles’ avantgardistiske hiphopscene rykket ind i hans lyd. 
</p><p>
Flying Lotus har ikke kun produceret rumrejsefunken med George Clinton på 
åbningsnummeret, men også inspireret Lamar til en lyd, der ikke søger store 
hits, men smelter free jazz og g-funk ned i fundamentet til sine rytmiske 
udladninger. 
</p><p>
Det groover, knækker og sumper. Det er ikke fladpandet hiphop, men sammensatte 
forløb, der med gearskift og lag af detaljer skaber en nærmest vægtløs 
tilstand mellem ørerne. 
</p><h3>
Lamar er de store linjer 
</h3><p>
Hvis Run the Jewels sidste efterår var den umiddelbare reaktion på 
urolighederne i Ferguson, udråbstegnet og opråbet midt i kampens hede, er 
Kendrick Lamar de store linjer, eftertanken og selvransagelsen. 
</p><p>
Da singlen, 'The Blacker The Berry' udkom tidligere i år, lød en af 
ordsalverne: 
</p><p>
»So why did I weep when Trayvon Martin was in the street?/ When gang banging 
make me kill a nigga blacker than me?/ Hypocrite!«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2554032/drake-tyvstarter-kampen-om-hiphop-tronen-i-2015/">Drake tyvstarter kampen om 
hiphop-tronen i 2015</a></p><p>
Han ser kritisk indad og kalder sig selv for hykler, men de linjer har 
allerede kastet kontroverser af sig. Lamar er blevet slået i hartkorn med 
højrefløjens afvisning af raceuroligheder som andet end selvforskyldte 
problemer. 
</p><p>
Men Kendrick Lamar holder fast i sin pointe. Og henter hjælp hos både 2Pac (i 
en iscenesat samtale, der afrunder albummet) og sin bedstemor, som med 
Bilals knirkende stemme synger: 
</p><p>
»Shit don't change until you get up and wash your ass nigga«. 
</p><h3>
Et komplekst værk 
</h3><p>
Lamar peger på, hvordan kampen for penge i sig selv gør ghettoen til et 
fængsel og sætter spørgsmålstegn ved hiphoppens sejr som kultur. 
</p><p>
Se på albummets cover. På plænen foran det hvide hus står en flok sorte 
hiphoppere. Under dem ligger en dommer. De har brudt den strukturelle 
racisme, men fejrer det med champagne flasker, dollarsedler og fjogede grin. 
</p><p>
Kendrick Lamar gør racespændingerne til mere end en sort-hvid konflikt og 
bryder det stereotype billede af Compton.
</p><p class="art-ext-other">

</p><p/><p>
'To Pimp a Butterfly' er et komplekst hovedværk. Et værk der bugner af 
ambitioner og myldrer af synspunkter. Lamar er moralsk, men aldrig kvælende. 
Han erkender sin egen kamp med djævlen, men som han siger på et gennemgående 
lydfragment: 
</p><p>
»I remember you was conflicted/ Misusing your influence/ Sometimes I did the 
same«. 
</p><p>
Han ved, hvad han taler om. Som dreng sad Lamar på sin fars skuldre, da Dr. 
Dre og 2Pac skød videoen til 'California Love' i Compton. 
</p><p class=" bl-elem">
I dag er det Lamar, der bærer hiphoppen på sine samvittighedsfulde skuldre. 
Han gør det med et besættende album, der gør os klogere og lægger nye alen 
til hiphop som kunstform. 
</p>	
</div>
</div></body></html>
