---
layout:     post
title: 	    "Reform kan give stor lægemangel"
post_author:	    
post_date:	    Thu, 16 Apr 2015 06:53:48 +0200
post_site:	    politiken.dk 
post_link:	    http://politiken.dk/indland/uddannelse/ECE2629675/reform-kan-give-stor-laegemangel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Orlovsregler </b></h4>
<h5>
<b>Fakta </b></h5>
<div class="fakta-body" data-buildingblock="embedded_factboxlink">
<p>
Fremdriftsreformen ændrer universiteternes orlovsregler. 
</p><p>
I takt med at de skal reducere studietiden, har de ikke råd til at give orlov 
til vikariater, forklarer Allan Flyvbjerg, der er dekan ved Det 
Sundhedsvidenskabelige Fakultet i Aarhus, til Jyllands-Posten. 
</p><p class=" bl-elem">
De studerende vil dog altid have mulighed for orlov til barsel, adoption, 
værnepligt eller sygdom. 
</p>
</div>
</div><p>
Arne Cyron, der er sygehusdirektør på Nykøbing Falster Sygehus, har i årevis 
haft studerende i læge- eller sygeplejevikariater på hospitalet, og det 
meste af tiden har det lydt, at der var for få pladser til rådighed. Men når 
fremdriftsreformen træder i kraft til sommer, er sygehuset i fare for ikke 
at få besat de vante vikariater. 
</p><p>
»Det vil få en særdeles negativ konsekvens, hvis vi ikke er i stand til at 
kunne ansætte studentervikarer. Vi vil have meget svært ved at kunne bemande 
vores afdelinger tilstrækkeligt, og vi vil få svært ved at klare dagligdagen 
med vores patientarbejde«, siger sygehusdirektøren. 
</p><p>
Op mod 2.500 vikariater for læger, sygeplejersker og social- og 
sundhedspersonale risikerer at forsvinde, i takt med at reformen kræver en 
reducering af studietiden. Det viser tal fra Kommunernes og Regionernes 
Løndatakontor (KRL). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2424622/laegemangel-forvaerres-markant/">Lægemangel forværres markant </a></p><h3>
Tyve vikarer om sommeren 
</h3><p>
Medicinstuderende vil efter reformen automatisk blive tilmeldt alle eksaminer 
uden mulighed for at framelde sig. Det gør det svært for dem at skabe et rum 
mellem to semestre til at tage et vikariat, vurderer Foreningen af Danske 
Lægestuderende (FADL). 
</p><p>
»Vi kræver orlov af mange årsager, men det er primært for at få mere erfaring 
og perspektiv. Det vil være ærgerligt at miste for den enkelte studerende«, 
siger Kasper Kjær Gasbjerg, der er formand for FADL. 
</p><p>
På Nykøbing Falster Sygehus er fem lægestuderende lige nu ansat i et 
lægevikariat. I sommermånederne er der tale om godt tyve vikarer. 
</p><p>
Fælles for alle vikarer er, at de deltager i det daglige arbejde på sygehuset 
på lige fod med de andre læger – og uden dem vil der være »en massiv 
lægemangel«, forklarer Arne Cyron: 
</p><p>
»Universiteterne er ikke forpligtede til at forsyne os med arbejdskraft, men 
vi er dybt afhængige af dem. Det vil blive et meget stort problem, og det 
vil ramme rigtig mange sygehuse, især i provinsen. Derudover vil det blive 
endnu sværere for os at rekruttere nye læger. Mange af dem, der har været i 
et vikariat hos os, kommer tilbage. De vender tilbage, fordi de har fået et 
godt kendskab til stedet«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2424764/udkantsforening-om-laegemangel-uddan-nogle-flere-laeger/">Udkantsforening om lægemangel: 
Uddan nogle flere læger</a></p><p>
Også på Aabenraa Sygehus vil puslespillet om ledige læger blive sværere at 
lægge efter sommerferien. Selv om sygehuset ikke har brug for samme antal 
vikarer som tidligere, er de ifølge Søren Aggestrup, der er lægelig direktør 
på Aabenraa Sygehus, stadig afhængige af at kunne ansætte studerende i 
vikariater. 
</p><p>
»Lige nu har vi ti studerende ansat på vores sygehus, som vi er rigtig glade 
for. De er super motiverende, og det ville være en skam at undvære dem«. 
</p><h3>
Lægevikariat giver større ansvar 
</h3><p>
Regeringen åbnede i sidste uge for, at en treårig bacheloruddannelse på 
universitetet ikke med det samme behøver at blive fulgt af en 2-årig 
kandidatuddannelse. 
</p><p>
Uddannelsesminister Sofie Carsten Nielsen (R) meddelte, at studerende på 
landets universiteter skal have mulighed for at holde en pause i op til to 
år efter deres bachelorgrad. 
</p><p>
Men Søren Aggestrup tror ikke på, at regeringens udspil har nogen god effekt. 
</p><p>
»Det hjælper ikke medicinstuderende at tage fri mellem bachelor og kandidat, 
da de først har mulighed for at tage et vikariat efter 8. semester på 
kandidaten. Mange af de studerende finder under vikariatet ud af, hvad de 
gerne vil specialisere sig i. Det afkorter den tid, der går fra deres 
basisforløb, til de påbegynder speciallægeuddannelse. Vi får altså hurtigere 
de speciallæger, vi har brug for«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2424805/regeringen-vi-holder-oeje-med-laegemanglen/">Regeringen: Vi holder øje med 
lægemanglen</a></p><p>
En af de lægestuderende, der har påtaget sig et lægevikariat, er 24-årige 
Clara Barfod Parellada, som går på 9. semester på Københavns Universitet. 
Hun er ansat på Nykøbing Falster Sygehus’ akutafdeling i et 5-måneders 
vikariat. 
</p><p>
»Jeg kan blive skræmt ved tanken om at skulle stå med et andet menneskets liv, 
men ved mit lægevikariat kan jeg meget bedre forberede mig på det ansvar. 
Samtidig har jeg fundet ud af, at jeg godt kan lide praktisk arbejde. Jeg 
føler mig mere klar, mere sikker og mere robust til at vælge mit speciale«, 
siger Clara Barfod Parellada, der lige nu overvejer at blive fødselslæge 
efter at have fulgt og assisteret en fødselslæge til et kejsersnit. 
</p><p>
»Det var meget fascinerende. Det satte helt sikkert nogle tanker i gang, som 
jeg ikke ville have fået på skolebænken«. 
</p><h3>
Uddannelsesminister: Venter på reelle erfaringer 
</h3><p>
Kasper Kjær Gasbjerg hører ofte om lignende historier. 
</p><p>
»Hvis det bliver sværere at tage et vikariat, mindsker det muligheden for den 
enkelte studerende at finde sin vej som læge. Det er et vigtigt instrument, 
hvor flere mulige veje bliver afklaret«, siger han. 
</p><p><i class=" bl-elem">Hvorfor er det ikke bedre, at studerende kommer hurtigere igennem deres 
uddannelse?</i></p><p>
»Det er en maskinel tanke. Uanset om de studerende vil tage vikariater eller 
ej, er tvangstilmeldingen et problem. Hvis studerende ikke har mulighed for 
at læse ordentligt op på teorien, men i stedet bliver tvunget videre, løser 
det ikke problemet. Det griber ind i muligheden for at kvalificere sig for 
at blive en god læge«, siger Kasper Kjær Gasbjerg.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2424895/regioner-haaber-maaske-bliver-laegemanglen-ikke-saa-slem/">Regioner håber: Måske bliver 
lægemanglen ikke så slem</a></p><p>
Men ifølge uddannelsesminister Sofie Carsten Nielsen (R) bør studerende, 
sygehuse og FADL vente med deres opråb, til regeringen har fået »reelle 
erfaringer« med fremdriftsreformen. 
</p><p class=" bl-elem">
»Vi ved ikke, hvordan reformen kommer til at influere på det. Det skal vi 
følge. Vi må se på, om der er nogle konkrete ting, vi skal justere. Det 
kunne være, om orlov skal tælle med eller ej. Men jeg synes lige, at vi skal 
have nogle reelle erfaringer med reformen og se på, om det giver de 
udfordringer eller ej«. 
</p>	
</div>

</div></body></html>
