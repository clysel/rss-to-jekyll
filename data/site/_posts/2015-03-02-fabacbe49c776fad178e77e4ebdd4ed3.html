---
layout:     post
title: 	    "Brøndbys sportsdirektør: Rullegræs er for dyr en løsning"
post_author:	    
post_date:	    Mon, 02 Mar 2015 11:32:35 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2569749/broendbys-sportsdirektoer-rullegraes-er-for-dyr-en-loesning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Det lignede i bedste fald en pløjemark, da Brøndby lagde hjemmebane til kampen 
mod FC Midtjylland søndag aften. 
</p><p>
Oplægget fra begge holds trænere var da også, at det ville være omsonst at 
spille smuk pasningsfodbold langs med jorden. I stedet fik bolden en over 
nakken i forsøget på at ramme en af frontangriberne, hvorefter andenbolden 
skulle vindes. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/superligaen/ECE2569098/broendby-og-fcm-deler-i-drama-paa-raedselsfuld-bane/">Brøndby og FCM deler i drama 
på rædselsfuld bane</a></p><p>
Så det blev langtfra en spillemæssig oplevelse at se 1-1-kampen, der til 
gengæld blev underholdende på grund af intensitet og fight. 
</p><h3>
Jordlaget er blevet komprimeret 
</h3><p>
Men hvorfor har Brøndby ikke for længst erstattet den grønsvær, der blev 
ødelagt i regnvejrsopgøret mod FC Vestsjælland 19. oktober 2014? 
</p><p>
Det fortæller klubbens sportsdirektør, Per Rud, om i en blog på Brøndby IF's 
hjemmeside i weekenden. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/superligaen/ECE2428936/broendby-imponerer-med-storsejr-trods-afbraendere-paa-ploejemark/">Brøndby imponerer med storsejr 
trods afbrændere på pløjemark</a></p><p>
»Banens udfordringer kan ikke isoleres til kampen mod FC Vestsjælland alene, 
selv om det var der, græstæppet led alvorlig overlast. Nej, problemerne med 
banen går noget længere tilbage. I efteråret fik vi foretaget flere eksterne 
analyser, der med al tydelighed pegede på, at den er gal med laget under 
græstæppet«, skriver Per Rud. 
</p><p>
Ifølge Per Rud er jordlaget mellem græsset og drænet så komprimeret, at vandet 
ikke kan trænge igennem. Fans og andre iagttagere har foreslået, at den 
lemlæstede grønsvær erstattes med rullegræs, som andre hold har valgt det. 
</p><h3>
Sparer penge til rullegræs 
</h3><p>
Men det er en meget dyr løsning, så på det punkt kommer økonomien i vejen for 
Brøndby, der ikke har tænkt sig at skifte græstæppet før sommeren 2016. 
</p><p>
»Som de fleste er klar over, har vi i Brøndby IF fokus på at agere økonomisk 
ansvarligt og nå i balance i 2017. Derfor vil det ikke give mening at bruge 
mange penge på noget, der ikke virker på den lange bane. Rullegræs er for os 
en dyr løsning, der ikke vil løse det reelle problem«, skriver Per Rud. 
</p><div class="art-fakta article-box">
<h4 class="">
Danmarks Bedste Bane</h4>
<div class="fakta-body" data-buildingblock="embedded_factboxlink">
<p>
Stilling i 'Danmarks Bedste Bane' inden forårssæsonen: 
</p><ul><li>FC Midtjylland (MCH Arena): 4,33</li><li>AaB (Nordjyske Arena): 4,11</li><li>FC København (Telia Parken): 4,0</li><li>Esbjerg fB (Blue Water Arena): 3,75</li><li>Silkeborg IF (Mascot Park): 3,63</li><li>Randers (AutoC Park): 3,38</li><li>OB (TREFOR Park): 3,38</li><li>Hobro (DS Arena): 3,38</li><li>Brøndby IF (Brøndby Stadion): 2,67</li><li>FC Vestsjælland (HARBOE ARENA Slagelse): 2,63</li><li>SønderjyskE (Sydbank Park): 2,63</li><li class=" bl-elem">FC Nordsjælland (Farum Park): 1,56</li></ul><p class=" bl-elem"><b>Kilde: </b>Spillerforeningen 
</p>
</div>
</div><p/><p><b class="ext-link">Læs også</b><a class="embeddedlink" href="http://politiken.dk/sport/fodbold/superligaen/ECE2569450/fodboldredaktoeren-fcm-boer-sende-takkekort-til-odense-og-silkeborg/">Fodboldredaktøren: FCM bør 
sende takkekort til Odense og Silkeborg</a></p><p>
Den store renovering i sommeren 2016 skal derfor skifte jordlaget under 
græsset, mens der er lang fodboldpause på grund af EM. 
</p><p>
I mellemtiden kommer Brøndbys hjemmebane sandsynligvis til at dumpe endnu 
længere ned på Spillerforeningens løbende afstemning om 'Danmarks Bedste 
Bane'. 
</p><p class=" bl-elem">
I øjeblikket føres den konkurrence af FC Midtjyllands hjemmebane, mens FC 
Nordsjællands kunstgræsbane ligger på sidstepladsen. 
</p>	
</div>
</div></body></html>
