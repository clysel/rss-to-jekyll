---
layout:     post
title: 	    "Norwegian-strejke breder sig"
post_author:	    
post_date:	    Wed, 04 Mar 2015 10:29:38 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2572847/norwegian-strejke-breder-sig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I første omgang forlød det fra Norwegian, at flyselskabet på grund af strejken 
blandt selskabets piloter har indstillet al flytrafik i Skandinavien. 
</p><p>
Men nu breder de aflyste flyafgange sig til andre steder i Europa. 
</p><p>
Las Palmas på Gran Canaria 9.10 blev aflyst. Det samme gjorde afgangen til 
Prag (8.20). Ligeledes er Salzburg (10.40) og Paris (19.05) nu også aflyst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2571030/norwegian-strejke-saadan-er-du-stillet/">Norwegian-strejke: Sådan er du 
stillet</a></p><p>
»Det er klart, at når vi har så massiv en strejke, får det store konsekvenser 
for vores flytrafik. Vi rokerer rundt så meget, vi kan, og henter folk ind 
fra andre selslaber, men det rammer mange flyafgange«, siger 
kommunikationsrådgiver i Norwegian Daniel Kirchhoff. 
</p><p>
Han fortæller, at det indtil videre er planlagt, at 18 afgange ud af København 
bliver ramt, mens seks fra Aalborg og en fra Billund er aflyst. 
</p><p>
Flytrafikken i morgen 
</p><p>
Hvordan situationen kommer til at se ud i morgen, vil Daniel Kirchhoff ikke 
forholde sig til. Heller ikke om der vil være et efterslæb fra dagens 
aflysninger, selv om strejken skulle blive afblæst senere i dag. 
</p><p>
Han understreger, at selskabet forsøger at gøre alt, hvad de kan, for at få 
deres passagerer ud til destinationerne. 
</p><p>
En af dem, der her til morgen skulle have været af sted til Las Palmas var 
Morten Pedersen fra Køge. Han var ikke begejstret for den pludselige 
aflysning. 
</p><p>
»Jeg føler ikke, der er nogen der tager ansvar herude«, lød det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2572590/norwegian-passagerer-i-lufthavnen-der-er-ikke-nogen-der-tager-ansvar-herude/">Norwegian-passagerer i 
lufthavnen: »Der er ikke nogen, der tager ansvar herude«</a></p><p>
I alt ventes det, at 35.000 passagerer vil blive ramt af strejken, der 
gennemføres af omkring 700 piloter - heraf omkring 100 danske. 
</p><p class=" bl-elem">
Konflikten handler blandt andet om, hvor i Norwegian-koncernen piloterne skal 
være ansat. I dag er piloterne ansat i forskellige datterselskaber, men 
kravet fra piloterne nu er at blive ansat i moderselskabet. I den 
forbindelse har piloterne truet med at trække Norwegian retten for at få 
medhold i, at de skal have ansættelse i moderselskabet. 
</p>	
</div>
</div></body></html>
