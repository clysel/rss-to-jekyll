---
layout:     post
title: 	    "Herremand i hængerøvsbukser "
post_author:	    
post_date:	    
post_site:	    politiken.dk 
post_link:	    http://politiken.dk/rejser/storbyogkultur/ECE1753993/herremandi-haengeroevsbukser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
5 attraktioner i Mecklenburg-Vorpommern </h4>
<div class="fakta-body" data-buildingblock="embedded_factboxlink"><p>
Det dansk-tyske par Christina Ahlefeldt-Laurvig og Knut Splett-Henning, der 
driver det lille herresæde Gutshaus Rensow som et Bed &amp; Breakfast, 
foreslår følgende oplevelser under et besøg i Mecklenburg-Vorpommern.</p><b>1. Dargun</b><p>
Cistercienserkloster grundlagt 1172 af danske munke fra Esrum, efter at 
Absalon og kong Valdemar havde besejret venderne i byen Dargun. Klostret 
blev den første kirke i Circipanien, som vendernes rige hed på det 
tidspunkt. Klostret blev brændt ned af sovjetiske soldater i 1945, efter at 
vinkælderen var tømt. dargun.de </p><b>2. Herregården og parkanlægget i Wesselstorf</b><p>
Et tidligere gods tilhørende slægten von Moltke. I huset findes en gammel 
barokpejs med et billede af Frederik IV og Louise af Mecklenburg. 
Parkanlægget går tilbage til baroktiden og er cirka 6 hektar stort. 
Wesselstorf har gæsteværelser. </p><a href="http://www.gutshauswesselstorf.de" target="_blank">gutshauswesselstorf.de 
</a><b>3. Godsanlæg og Ruin Vogelsang</b><p>
Enestående tudor-gotisk anlæg ved Lalendorf fra 1840 ombygget 1893. Anlægget 
er komplet med sidebygninger fra 1800-tallet, gamle godsmure og haveanlæg. 
Besøg muligt efter aftale. </p><a href="http://www.herrenhaus-vogelsang.de" target="_blank">herrenhaus-vogelsang.de</a><b>4. Herregården Rossewitz</b><p>
Stammer fra 1657 og er den første barokke herregård i Nordeuropa. Bygherren 
var den danske general Johann Heinrich von Vieregge. Huset er bygget i 
stilen nederlandsk ?paladsarkitektur?. De italienske freskomalerier er 
enestående nord for alperne. Huset blev forladt under DDR tiden, og i 1982 
styrtede taget sammen. Huset blev til en ruin. I 1992 begyndt man den første 
renovering af huset. </p><b>5. Ivenacker Eichen</b><p>
Rester af urskoven, som dækkede hele Mellem- og Nordeuropa. Egetræerne i 
denne skov er op til 1.000 år gamle. Skoven er fredet og meget smuk med 
stier. I skoven findes mange dådyr. I Ivenack findes også et slot, en kirke 
og et parkanlæg, som er seværdige. 
</p></div>
</div><p>
Iklædt baggy bukser, sort forvasket bluse og sutsko ligner Knut Splett-Henning 
ikke just en herremand, men ikke desto mindre driver han sammen med sin lige 
så uformelle hustru, Christina Ahlefeldt-Laurvig, et Bed &amp; 
Breakfast på herregården Gutshaus Rensow 40 kilometer sydøst for byen 
Rostock i delstaten Mecklenburg-Vorpommern i det nordøstlige Tyskland.<br/><br/>
Parret har selv sat den nedslidte herregård i stand og udlejer i dag fire 
ferielejligheder – bibliotekssuiten, apoteket, madonnasuiten og 
skolelejligheden – på 60 til 130 kvadratmeter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/tgtsaersektion/droemmerejser/ECE1729004/10-spektakulaere-hjem-du-kan-holde-ferie-i/">10 spektakulære hjem, du kan 
holde ferie i </a><br/><br/>
Middag kan også arrangeres, siger Splett-Henning, som selv står ved 
kødgryderne:<br/><br/>
»Jeg er ikke uddannet kok, men kan godt lide at gå på markeder og har altid 
interesseret mig for at lave mad. Vi dyrker også selv grøntsager og urter i 
vores køkkenhave, og gæsterne må gerne hjælpe til med at høste afgrøderne. I 
princippet driver vi kun et B&amp;B, men hvis gæsterne er søde og rare, 
laver vi også gerne middag sammen med dem og spiser sammen. Ud over at tjene 
penge på B&amp;B-driften giver det også noget at være sammen med 
gæsterne, for de har truffet et bevidst valg ved at bo hos os frem for på 
hotel«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00678/rejsFamilien_p__Ren_678749x.jpg" alt="" border="0"/><span class="caption"><span class="f-img-caption">FOTO: 
</span>Poul Husted</span></span><br/><br/>Svinge med kødgryderne kan Splett-Henning, og det uden at brænde fingrene, for 
grydelapperne er et par gamle pengesække fra Deutsche Bank, som værten dog 
forsikrer, at han har erhvervet på helt lovlig vis. 
</p><p>
På menuen står der denne dag kartoffelsuppe med lindetræsspirer efterfulgt af 
et sandt kødorgie af vildsvin og dådyrryg med en salat af lokal spinat med 
en dressing lavet på æbler, rødbede i tern og friske rabarber i eddike samt 
pastinakker og gulerødder. Den solide kost skylles ned med hjemmelavet 
hyldebær- og æblesaft. 
</p><p><b>Ruin med 30 værelser</b><br/>
Helt uerfaren med madkunst var Splett-Henning dog ikke, da værtsparret 
begyndte at udleje lejligheder i 2008. Splett-Henning har læst statskundskab 
og økonomi, og efter at have arbejdet i it-branchen kom han til det danske 
Aarstiderne, som leverer økologiske grøntsager til kunderne, for at åbne 
dørene til det tyske marked. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00678/rejs3424_web_678751x.jpg" alt="" border="0"/><span class="caption"><span class="f-img-caption">FOTO: 
</span>Poul Husted</span></span><br/><br/>Splett-Henning og Ahlefeldt-Laurvig boede nemlig på Frederiksberg i København, 
inden de blev herregårdsfolk i Mecklenburg-Vorpommern. Gutshaus Rensow købte 
de allerede i 2002, og i lang tid kørte de ned til herregården hver anden 
weekend for at genopbygge den 850 kvadratmeter store bygning med 30 
værelser, for herregården var nærmest en ruin. 
</p><p><br/><span class="img-contimg-fl-left"><img class="image inlineLightBox" src="http://multimedia.pol.dk/archive/00678/rejsRensow_2_web_678750b.jpg" alt="" border="0"/><span class="caption"><span class="f-img-caption">FOTO: 
</span>Poul Husted</span></span>
»Først var der tale om et sommerhusprojekt, og vi vidste ikke rigtig, hvad vi 
ville med huset. Så opdagede vi, at der var flere, som var interesseret i at 
leje sig ind. Det gav os ideen til et Bed &amp; Breakfast. Vi kan ikke leve 
af det, men det er en fin hobby«, siger værten, og værtinden tilføjer: »Der 
er aldrig to dage, som er ens, og det giver os mulighed for at være meget 
sammen med børnene, Vilhelmine på tre et halvt og Bendix på halvandet«. <br/><br/><b>En hemmelig dør</b><br/>
Renovering af bygningen fra 1690 er sket med nænsom hånd og med sans for 
husets alder og detaljer. Lejlighederne er møbleret med antikviteter, og 
moderne installationer er skjult i bl.a. skabe. Et amerikanerkøleskab har 
fundet sin plads i en gang bag køkkenet. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00678/rejsDen_hemmelige_d_678746x.jpg" alt="" border="0"/><span class="caption"><span class="f-img-caption">FOTO: 
</span>Poul Husted</span></span>
Spøgelser har ægteparret endnu ikke oplevet på Gutshaus Rensow, men 
Splett-Henning har indsat en reol, som kan trækkes ud, og så er der en dør 
bagved. Desuden har han og kammeraten Stefan muret en flaske Eiswein årgang 
1990 ind i en af de gamle mure. Vinflasken er pakket ind i avisen Bild fra 
3. oktober 1990 – Tysklands genforening. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/sydamerika/argentina/buenosaires/ECE1519127/hold-herregaardsferie-paa-argentinsk-manr/">Hold herregårdsferie på 
argentinsk manér </a></p><p>
»Måske er der nogen, som finder flasken og avisen om 50-100 år og spørger: 
»Hvem pokker mon har muret den flaske ind?’«, griner Splett-Henning.<br/><br/>
Selv om Knut Splett-Henning ikke er af adelig herkomst og er opvokset i 
Hamburg-området, har han alligevel tilknytning til området, for hans mor 
stammer fra Pommern. Efter Anden Verdenskrig flygtede familien mod vest. 
Også på anden vis er der tale om en tilbagevenden til rødderne og det endda 
med adelig herkomst 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1121455/opdag-15-af-europas-hemmelige-feriesteder/">Opdag 15 af Europas hemmelige 
feriesteder</a></p><p>
En af Christina Ahlefeldt-Laurvigs forfædre, Bendix den Ældre von Ahlefeldt, 
tjente ved det mecklenburgske hof i Bad Doberan lidt vest for Rostock i 
slutningen af det 13. århundrede. Omkring år 1300 flyttede han til Holsten, 
som indtil krigen i 1864 med Preussen og Østrig var en del af det danske 
kongerige, og sådan havnede Christina Ahlefeldt-Laurvig i Danmark.<br/><br/>
Parrets søn født i København, Bendix den Yngre er opkaldt efter Bendix den 
Ældre, og således er ringen sluttet. 
</p><p class=" bl-elem"><i class=" bl-elem">Politiken var inviteret af Scandlines og Tourismusverband Mecklenburg- 
Vorpommern.</i></p>	
</div>

</div></body></html>
