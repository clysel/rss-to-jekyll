---
layout:     post
title: 	    "En af Danmarks dyreste vinyler bliver genoptrykt"
post_author:	    
post_date:	    Sat, 28 Mar 2015 08:39:20 +0100
post_site:	    politiken.dk 
post_link:	    http://politiken.dk/kultur/musik/ECE2601738/en-af-danmarks-dyreste-vinyler-bliver-genoptrykt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Blå bog: Carsten Meinert</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Født 13. september 1944. </li><li>Uddannet på det Kongelige Danske Musikkonservatorium. </li><li>Tenorsaxofonist og orkesterleder. </li><li>Har spillet med en lang række danske og udenlandske jazz- og beat-musikere. </li><li>Medstifter af pladeselskabet Spectator Records. </li><li>Har i en lang årrække boet i Esbjerg og undervist på Syddansk 
Musikkonservatorium. </li><li>I dag er han pensioneret, men underviser stadig nu og da. </li><li class=" bl-elem">Har udgivet: 'To You', Spectator Records SL 1011, 1969, samt 'CM Musictrain', 
Spectator Records SL 1007, 1970 </li></ul></div>
</div><p>
På coveret står et par på en snedækket Sortedams Dossering ud for Fugleøen. 
</p><p>
Kontrasten i fotoet er så grel, at man ikke kan ane deres ansigtstræk, men det 
ser ud som om, de har solbriller på. Den ene bærer en jordemodertaske i 
højre hånd, mens den anden har en instrumentkasse over venstre skulder. 
Ellers er der ikke meget musik på coveret til en af Danmarks mest sjældne og 
efterspurgte jazzplader. Øverst står med håndtegnede, buede bogstaver 
’Carsten Meinert Kvartet’ – med et hjerte mellem hver af ordene - og neden 
under titlen ’To You’. 
</p><p>
»Det var mit barndomskvarter. Jeg løb og legede nede ved Dosseringen, og jeg 
havde altid ønsket mig et billede derfra. Min veninde Kirsten (Weinoldt, 
red.) kom og tog det billede. Nu kalder jeg det ’Udsigt over Leningrads 
fjord’, for det ligner sådan noget fra Sankt Petersborg«, fortæller 
tenorsaxofonist og bandleder Carsten Meinert, der var 24, da billedet blev 
taget af ham og hans kæreste. I dag er han 70. 
</p><p>
Det er denne Coltrane-inspirerede debutplade – og ikke værker af danske 
jazzikoner som NHØP, Leo Matthiesen eller Svend Asmussen – der i dag er en 
af landets mest efterspurgte blandt samlere. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00923/meinert_cover_923242d.jpg" alt="" border="0"/></span></h3><h3><b>7.500 kroner for et eksemplar </b></h3><p>
Tidligere på året kunne man på <a target="_blank" href="http://www.discogs.com/blog/most-expensive-items-sold-in-discogs-marketplace-for-january-2015">internetsiden 
Discogs</a> se, at det næsten uopdrivelige samlerobjekt ’To You’ var blandt 
januars 20 dyrest solgte LP´er. Den gik for 904 dollars (altså cirka 6.300 
kroner) foran sjældne LP-udgaver af klassiske rocknavne som Rolling Stones, 
Iron Maiden samt black metal-bandet Osculum Infame. 
</p><p>
»Jeg har moret mig meget over, at pladen er blevet et samlerobjekt«, fortæller 
Carsten Meinert. 
</p><p>
»Der er rigtigt mange, der har opsøgt mig og ville snakke om pladen og den 
tid. Det er foregået gennem hele mit voksne liv. Med mellemrum er der dukket 
nogle op, der ville snakke om den. Det er jeg virkelig glad for«. 
</p><p>
En hurtig søgning viser, at der aktuelt kun er ét eksemplar til salg af 
vinylpladen fra 1969, nemlig hos Clemens Antikvariat i Aarhus. Her 
specialiserer man sig i skandinavisk jazz, og indehaver Lars Rørbæk var 
begejstret, da han fandt albummet i en samling, antikvariatet opkøbte. 
</p><p>
»Ja, for søren! Det er et af de mest sjældne danske jazzalbum. Den har en 
meget speciel historisk. Musikalsk set er det en af de tidligste avantgarde 
jazzudgivelser i Danmark«, fortæller han. 
</p><h3>
Grandprixhit á la Coltrane 
</h3><p>
På albummet kan man blandt andet høre en 12 minutter lang Coltrane-inspireret 
version af grandprix-vinderen ’Dansevise’, titelnummeret ’To You (Susanne)’ 
(som var Carsten Meinerts kæreste og kvinden på coveret) og ’Before Sunrise 
(Nætter på Vallekilde)’. 
</p><p>
Antikvariatet vil sælge sit eksemplar for 7.500 kroner eller 1.000 euro, og 
Lars Rørbæk mener, at samlere betaler for musikken og historien, og ikke kun 
fordi, den er sjælden og derfor en investering. 
</p><p>
»Der er jo rigtigt mange plader i Danmark, der er udkommet i meget, meget små 
oplag. Men hvis der ikke er nogen interesse for det musikalske indhold, så 
sker der jo ikke noget med efterspørgslen, selv om pladen er nok så sjælden. 
Der har været stor efterspørgsel internationalt efter den her plade i mange 
år, så den kunne godt være genoptrykt for fem eller ti år siden«, påpeger 
han. 
</p><p>
At det endelig sker, kan vennerne og jazzentusiasterne Søren Skov og Andreas 
Vingaard tage æren for. Andreas Vingaard ejer Frederiksberg Records, som 
står bag udgivelsen, og Søren Skov fik ideen til genudgivelsen. 
</p><p>
»Jeg fandt pladen i 1999 i et antikvariat i Vejle eller Esbjerg. Jeg havde 
samlet plader i mange år, og når man finder noget, man ikke har set før, så 
tager man det. Jeg gav vist en tyver for den, men så var det også uden 
cover«, husker Søren Skov. 
</p><p>
»Jeg var ung og var begyndt at interessere mig for jazz. Det her var sådan en 
slags dansk jazz, jeg aldrig havde hørt før. Så jeg blev nysgerrig og fandt 
ud af, at samlere var gået efter den i mange år. Det er jo en rigtig god 
plade. Altså teknisk bliver de (Carsten Meinert på saxofon, Ole Matthiessen 
på piano, Henrik Hove på bas og Ole Streenberg på trommer, red.) bedre op 
gennem 1970’erne, men der er den her energi, fandenivoldskhed og 
sammenspillethed, som gør det til en unik plade«. 
</p><h3>
Takket være mor 
</h3><p>
At musikken overhovedet kom på plade i første omgang, er Carsten Meinerts mors 
fortjeneste. For det var hende, der gav den unge hippie et lån, så han kunne 
få sin kvartets musik udgivet, efter en række pladeselskaber havde takket 
nej. 
</p><p>
»Jeg kendte flere fra Steppeulvene og tænkte, at når de kunne udgive deres 
egen plade, så kunne jeg også. Så jeg tænkte, at det skulle være løgn og 
undersøgte, hvor meget det ville koste at lave 300 eksemplarer, og så lånte 
jeg pengene af min mor«, fortæller han. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/meinert_Bandphoto___923624y.jpg" alt="" border="0"/><span class="caption"><span class="f-img-caption">Koncert. 
</span>Carsten Meinert Kvartet, Montmartre, oktober 1969. Fra venstre Ole Streenberg på trommer, Henrik Hove på bas, Meinert på Sax og Ole Matthiessen på klaver. Foto: Frederksberg Records.</span></span></p><p>
For en plade var nødvendig, hvis man ville frem på scenen. 
</p><p>
»Det hed sig, at hvis man havde en plade, så kunne man få job, og hvis man 
havde jobs, så kunne man få lov at lave en plade. Så det bed sig selv i 
halen, og man måtte handle selv«. 
</p><p>
Det tog ikke mere end uge, så var pengene tjent hjem igen, og lånet betalt 
tilbage. 
</p><p>
»Jeg cyklede selv rundt til samtlige pladebutikker i København. Bristol købte 
50, Fona købte 40 eksemplarer, Fredgaard og Bagger købte 8-15 eksemplarer 
hver. Og så viste det sig, at trykkeriet havde nogle plader i overskud, for 
de kunne ikke nå at stoppe maskinen ved sådan et lille oplag, så jeg fik 
lige 150 ekstra«. 
</p><p>
Siden blev det til endnu et par mindre oplag, og der eksisterer i alt 1.000 
eksemplarer af ’To You’. Med genudvigelsen er der lagt 300 cd’er oven i, og 
yderligere 1.000 vinyler er på vej. 
</p><h3>
Ekstranumre 
</h3><p>
For Andreas Vingaard og Søren Skov tog det flere år - og ikke en uge - fra ide 
til handling for at få ’To You’ genoptrykt. De to havde begge kendt 
saxofonisten igennem en årrække - blandt andet fordi Søren Skov havde havde 
taget musiktimer hos ham - og det viste sig, at den nu 70-årige Carsten 
Meinert havde de oprindelige spolebånd, der ligger til grund for albummet, 
liggende. 
</p><p>
»Og så var det bare’ yes!’ Der var ingen vej tilbage, det skulle laves«, 
fortæller Søren Skov. 
</p><p>
Ud over de syv numre, de kendte fra albummet fra 1969, var der på båndene fire 
ekstra numre, som der dengang ikke var plads til. De kommer nu med som 
ekstramateriale på den ny cd-version, der har 70 minutters spilletid over 
for vinylens 42-45 minutter. Derudover kan fans glæde sig til en bedre 
lydkvalitet. 
</p><p>
»Den originale plades masterering (efterbehandling, red.) er ikke vildt god. 
Den står bedre nu – både på den ny vinyl og på cd-udgaven«, forklarer Søren 
Skov. 
</p><p>
På den ny udgaves omslag ser man samme vinterbillede fra Dosseringen som på 
førsteudgaven, men det er trykt ud fra originalfotoet og i bedre kvalitet, 
så man nu kan se, at parret er Carsten Meinert og hans daværende kæreste. 
</p><p>
»Det lykkedes Carsten efter flere år at finde det originale print. Sådan nogle 
småting er vi rigtigt glade for. Vi føler, vi har givet pladen et nyt liv«, 
siger Andreas Vingaard. 
</p><h3>
Håndtegnet på kollegiet 
</h3><p>
Ét ting har makkerparret dog ikke kunne gøre den originale udgivelse efter. Og 
det er de kulørte tusch-håndtegninger og farvelægninger, som omkring 40 af 
pladerne fra 1969 er udsmykket med. 
</p><p>
»Jeg er oprindeligt uddannet boghandler, og jeg købte en pakke tuscher 
med hjem. Da jeg sad og kiggede på omslagene en aften på kollegiet, satte vi 
os til at farvelægge, som vi selv ville. Vi sad fire-fem mennesker en hel 
aften … jeg kan huske, at min kusine Ulla var med«, mindes Carsten Meinert. 
</p><p>
Resten af omslagets kunst stod kollegianeren Clovis Gaugain for. 
</p><p>
»Han fik frit spil. Til bagsiden tegnede han en kat, der siger ’mjav’ foran en 
grammofontragt i stedet for hunden fra His Masters Voice. Den kunne jeg godt 
lide«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/meinert_923622y.jpg" alt="" border="0"/><span class="caption"><span class="f-img-caption">Stille. 
</span>Carsten Meinert er i dag 70 år og kan på grund af gigt ikke dyrke sit saxofonspil. Foto: Andreas Vingaard / Frederiksberg Records.</span></span></p><p>
Kvartetten udgav kun den ene plade sammen. Forskellige interesser, nye 
strømninger som psykedelisk rock samt medvirken i andre bands tog over. 
</p><p>
»Men vi har aldrig opløst kvartetten, og vi mødes indimellem. Vi er bare kun 
tre, for Henrik Hove lever desværre ikke mere«, fortæller Carsten Meinert. 
</p><p><i class=" bl-elem">Hvordan er det som 70-årig at stå over for en mulig revival som musiker? </i></p><p>
»Det er mægtig fint, men jeg kan ikke spille meget. Jeg har kolossalt meget 
gigt, det man kalder kuskefingre, så fingrene bøjer sig indad. Jeg er blevet 
opereret to gange. Og så har jeg ikke så meget luft, så det bliver ikke 
noget med at genoptage en karriere«. 
</p><p>
Frederiksberg Records håber dog på, at Carsten Meinert vil dukke op og give et 
nummer eller to, når de holder releasefest for ’To You’ version 2015 til 
sommer. 
</p><p>
__________________________________________ 
</p><p class=" bl-elem"><b class="ext-link">NB:</b> Efterlysning! Frederiksberg Records har planer om at udgive mere af 
Carsten Meinerts tidligere materiale og vil i den forbindelse meget gerne 
høre fra folk, der ligger inde med flyers, plakater, billeder eller andet af 
Meinert. Man kan <a target="_blank" href="mailto:wewantrecords@gmail.com">kontakte 
pladeselskabet via email</a>. 
</p>	
</div>
</div></body></html>
