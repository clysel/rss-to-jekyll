---
layout:     post
title: 	    "Sverige stopper våbenleverancer til Saudi-Arabien"
post_author:	    
post_date:	    Tue, 10 Mar 2015 18:51:10 +0100
post_site:	    politiken.dk 
post_link:	    http://politiken.dk/udland/ECE2581971/sverige-stopper-vaabenleverancer-til-saudi-arabien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sverige vil ikke forlænge en aftale om våbenleverancer til Saudi-Arabien, 
erfarer nyhedsbureauet TT.
</p><p>
Regeringen vil i aften selv give besked, efter der er opstået en diplomatisk 
krise mellem de to lande.
</p><p>
Regeringens beslutning om at afbryde den såkaldte samarbejdsaftale med 
Saudi-Arabien kommer, efter de arabiske udenrigsministre har fordømt 
udtalelser, som udenrigsminister Margot Wallström angiveligt skal være 
kommet med om Saudi-Arabien.
</p><p>
Wallström var inviteret til at tale på et udenrigsministermøde i Den Arabiske 
Liga, men det blev mandag aflyst, tilsyneladende efter pres fra 
Saudi-Arabien.
</p><h3>
»Fordømmelse og overraskelse«
</h3><p>
Da Den Arabiske Liga mandag aften afsluttede et udenrigsministermødet, blev 
der udsendt en fælles udtalelse, skriver det statslige saudiske nyhedsbureau 
SPA.
</p><p>
Her udtrykker ministrene deres 'fordømmelse og overraskelse over, at man 
fremsætter sådanne udtalelser, som ikke stemmer overnes med sandheden' om 
Saudi-Arabien og sharialove.
</p><p>
Det fremgår ikke tydeligt, hvilke udtalelser ministrene henviser til. Men den 
11. februar fremsatte Wallström denne kommentar under en udenrigspolitisk 
debat i Riksdagen:
</p><p>
»Det er indlysende, at politikken i Saudi-Arabien ligger langt fra en 
feministisk politik. Frem for alt kvinders rettigheder«.
</p><p>
» De må ikke køre bil. Man pisker bloggere, og man har en kongefamilie med 
absolut magt. Da er det klart, at vi ikke kan anvende noget andet ord end 
diktatur«, sagde hun.
</p><p>
Den svensk-saudiske samarbejdsaftale, der blev indgået i 2005, har været 
stærkt kontroversiel i Sverige.
</p><p class=" bl-elem">
Fra 2010 til 2014 eksporterede Sverige våben for fem milliarder svenske kroner 
til Saudi-Arabien, og det har sikret svenske arbejdspladser.
</p>	
</div>
</div></body></html>
