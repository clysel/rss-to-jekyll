---
layout:     post
title: 	    "Sportsdøgnet: U21-angriber slipper med skrækken og bliver EM-klar"
post_author:	    
post_date:	    Mon, 11 May 2015 13:38:39 +0200
post_site:	    politiken.dk 
post_link:	    http://politiken.dk/sport/ECE2664200/sportsdoegnet-u21-angriber-slipper-med-skraekken-og-bliver-em-klar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>FODBOLD.</b> Frygten for deltagelsen i sommerens EM-slutrunde for U21 
lurede, da Uffe Bech i fredags udgik i Superligakampen med Randers FC, så FC 
Nordsjælland måtte spille færdig med ti spillere på banen. Uffe Bechs skade 
i baglåret er dog ikke alvorlig, viste dagens skanning. »Bech 
forventes tilbage i fuld træning indenfor to-tre uger, hvis genoptræningen 
forløber efter planen, og han kan dermed nå at deltage i de sidste kampe af 
Alka Superligaen. Allerede på fredag skal Uffe Bech starte løbetræningen 
ifølge genoptræningsprogrammet«, oplyser klubben på sin hjemmeside.
</p><p><b>BUNDESLIGA: </b>Den tyske storklub, Schalke 04, er løbet ind i en række 
skuffende resutater efter at have ligget til Champions League-fodbold langt 
hen i sæsonen. Og nederlaget søndag til FC Köln var endnu en slem bet. 
Indstillingen var ikke i orden på banen, og manager Horst Heldt lovede at 
tage affære. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/vm2014/ECE2327591/opgoer-i-vm-lejr-vulgaere-gloser-og-overfald-foerer-til-to-udelukkelser/">Opgør i VM-lejr: Vulgære 
gloser og overfald fører til to udelukkelser</a></p><p>
Det har han gjort nu ved at <a href="http://politiken.dk/sport/fodbold/1bundesliga/ECE2665076/schalke-04-fyrer-stjernespillere-efter-nederlag/" target="_self">fritstille 
spillerne Kevin-Prince Boateng og Sidney Sam med øjeblikkelig virkning</a>. 
Tilliden til de to spillere var der ikke længere, udtaler Horst Heldt. 
</p><p>
Boateng var på Ghanas VM-hold sidste år, men blev smidt hjem fra Brasilien på 
grund af disciplinære problemer. Han var sammen med Sidney Sam, der har 
spillet seks landskampe for Tyskland, en af de højestlønnede i Ruhr-klubben. 
En tredje spiller, Marco Höger, er samtidig blevet midlertidigt suspenderet 
fra træning og kamp. 
</p><p><b>ISHOCKEY-VM: </b>Den vigtigste mission er fuldført, men VM er ikke helt 
overstået for det danske ishockeylandshold, der mandag aften tager afsked 
med VM i Tjekkiet med kampen mod Slovenien. Det lignede længe en potentiel 
knald-eller-fald-kamp om nedrykningen, men efter Danmarks sejr over Norge og 
Sloveniens nederlag til USA står det klart, at slovenerne skal en tur ned i 
næstøverste VM-lag. 
</p><p><b class="ext-link">Læs også</b><a class="embeddedlink" href="http://politiken.dk/sport/ishockey/ECE2663789/slovensk-nederlag-sikrer-dansk-redning-i-a-gruppen/">Slovensk nederlag sikrer dansk 
redning i A-gruppen</a></p><p>
»Det er vigtigt, at vi tager kampen alvorligt, for der er point på spil i 
forhold til verdensranglisten. Det betyder noget for seedningen til VM og 
til OL-kvalifikationen«, siger Jesper B. Jensen. 
</p><p><b>TENNIS: </b>Da Rafael Nadal søndag tabte finalen i Madrid Open til skotten 
Andy Murray, blev det dyrt for den spanske tennisspiller. 
</p><p><b class="ext-link">Læs også</b><a class="embeddedlink" href="http://politiken.dk/sport/tennis/ECE2663910/andy-murray-ydmyger-gruskongen-nadal-i-madrid/">Andy Murray ydmyger gruskongen 
Nadal i Madrid</a></p><p>
Nederlaget og de point til verdensranglisten, som han gik glip af, betyder 
nemlig, at Nadal er røget helt ned på syvendepladsen på verdensranglisten, 
hvilket er spanierens dårligste placering i 10 år. 
</p><p><b>SUPERLIGA:</b> AaB-målmand Nicolai Larsen holder med FCK i pokalfinalen i 
torsdagens pokalfinale mod FC Vestsjælland. Men vel at mærke fordi, AaB så 
kan 'nøjes' med at gå efter en fjerdeplads i ligaen for at spille europæisk 
fodbold i næste sæson. Hvis FCV bliver pokalvinder, så kræver det en 
tredjeplads at komme til at spille europæisk. 
</p><p>
»Vi skal i hvert fald håbe på, at FCK vinder pokalen, for så er der en 
fjerdeplads at spille om. Den er der lidt større chance for at nå end 
tredjepladsen« siger Nicolai Larsen til Ritzau. 
</p><p><b class="ext-link">CYKLING:</b> Den australske cykelrytter Richie Porte går nye veje og <a href="http://politiken.dk/sport/cykling/ECE2664636/contador-rival-dropper-hotelsengen-og-sover-mobilt/" target="_self">overnatter 
i en autocamper </a>i sine bestræbelser på at vinde årets Giro d'Italia. 
</p><p><b>RONING: </b>Danmarks guldfirer tager til EM i roning i Poznan, selv om 
bådens mest rutinerede, Morten Jørgensen, må blive hjemme. Nu har man nemlig 
fundet en erstatning. Som et forsøg valgte landstræner Bent Fransson og 
sportschef Lars Christensen at erstatte Morten Jørgensen med Jens 
Vilhelmsen. Det har givet testresultater, som er så positive, at båden 
alligevel stiller op ved EM. 
</p><p><b class="ext-link">PRIMERA: </b>Det er hårdt at være højtbetalt superstjerne i Real Madrid. 
Især, hvis man ikke taler godt spansk. <a href="http://politiken.dk/sport/fodbold/laprimera/ECE2664581/superstjerne-isoleret-i-real-madrids-omklaedningsrum/" target="_self">Gareth 
Bale er blevet isoleret i truppen </a>på grund af manglende 
spansk-kundskaber. 
</p><p class=" bl-elem"><b class="ext-link">BADMINTON: </b>Verdens måske nok bedste badmintonspiller, Lee Chong Wei, 
var rykket så langt ned på verdensranglisten efter sin dopingdom, at han 
ikke kunne blive udtaget til VM. Men nu har det malaysiske forbund 'ordnet' 
det, <a href="http://politiken.dk/sport/ECE2664708/dopingdoemt-badmintonspiller-faar-kontroversiel-vm-plads/" target="_self">så 
verdensstjernen får en af de tidligere udtagnes plads</a>. 
</p>	
</div>

</div></body></html>
