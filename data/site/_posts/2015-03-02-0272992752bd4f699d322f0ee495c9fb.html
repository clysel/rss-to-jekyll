---
layout:     post
title: 	    "Venstre lancerer kampagne: Kontanthjælpen er for høj"
post_author:	    
post_date:	    Mon, 02 Mar 2015 06:27:55 +0100
post_site:	    politiken.dk 
post_link:	    http://politiken.dk/indland/politik/ECE2569253/venstre-lancerer-kampagne-kontanthjaelpen-er-for-hoej/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
454.215 kroner. 
</p><p>
Det beløb kommer mange danskere formentlig til at stifte bekendtskab med i 
denne uge, hvor Venstre iværksætter en kampagne, der skal sætte fokus på 
satsen for kontanthjælp, rapporterer flere medier. 
</p><p>
Det konkrete tal refererer til det beløb, som et par på kontanthjælp med tre 
børn modtager årligt fra det offentlige, hvis man regner ting som 
boligsikring, tilskud til dagtilbud og børnecheck med. 
</p><p>
Kampagnen kommer til at sprede sig fra blandt andet avisannoncer og bannere på 
busser. 
</p><p><b class="ext-link">LEDEREN</b><a class="embeddedlink" href="http://politiken.dk/debat/ledere/ECE2567619/krisen-er-slut-hvorfor-beloenne-de-borgerlige/">Krisen er slut, hvorfor belønne de 
borgerlige?</a></p><p>
Ifølge Venstres politiske ordfører, Inger Støjberg, er beløbet alt for stort. 
</p><p>
»Jeg synes, vi har fået skabt et skævt samfund, hvis det ikke altid kan betale 
sig at arbejde. Og det kan det jo ikke, hvis man som kontanthjælpsægtepar 
med tre børn får 454.215 kroner om året samlet set fra det offentlige«, 
siger Inger Støjberg til DR. 
</p><h3>
S: Groft vildledende 
</h3><p>
Over for Berlingske kalder Socialdemokraternes finansordfører, Jesper 
Petersen, Venstres kampagne for »groft vildledende«. 
</p><p>
»Venstre prøver at give indtryk af, at der i Danmark går horder af arbejdsløse 
rundt, som har en gigantisk indtægt. Men også for den her familie vil der 
være en økonomisk gevinst ved at komme i arbejde. Og sådan skal det være«, 
siger han til avisen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2566362/regeringen-skyder-vs-mobbeforslag-ned-laerere-og-paedagoger-skal-ikke-vaere-betjente/">Regeringen skyder V's 
mobbeforslag ned: Lærere og pædagoger skal ikke være betjente</a></p><p>
Ifølge Berlingske viser tal fra Beskæftigelsesministeriet, at en tilsvarende 
familie, hvor forældrene er på HK-mindsteløn, vil have 2000 kroner mere til 
rådighed om måneden efter skat. 
</p><h3>
Vil ikke afsløre egne planer 
</h3><p class=" bl-elem">
Venstre arbejder i øjeblikket på et forslag til et »nyt og moderne« 
kontanthjælpsloft. Men da partiet ikke har færdiggjort forslaget, ønsker 
Inger Støjberg hverken over for DR eller Berlingske at lægge sig fast på, 
hvor meget folk på kontanthjælp skal kunne modtage gennem offentlige 
ydelser. 
</p>	
</div>
</div></body></html>
