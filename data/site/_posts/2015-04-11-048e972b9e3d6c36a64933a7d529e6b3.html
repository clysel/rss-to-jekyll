---
layout:     post
title: 	    "Børn i alle aldre har brug for deres forældre hver dag"
post_author:	    
post_date:	    Sat, 11 Apr 2015 17:30:16 +0200
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2621511/boern-i-alle-aldre-har-brug-for-deres-foraeldre-hver-dag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Sådan får du mere børnetid</p>
<div class="fakta-body" data-buildingblock="embedded_factboxlink">
<p><b>Brug kalenderen</b>. Gør det til en vane at tænke samvær med dine børn ind i den daglige kalender. </p><p><b>Prioritér samvær.</b> Sæt ikke børnene sidst efter vasketøj, mad og andre hverdagsting. Stå f.eks. lidt tidligere op.</p><p><b>Inddrag børnene.</b> Lav det praktiske sammen med børnene. Gode samtaler opstår tit under madlavningen eller når man ordner vasketøj. </p><p><b>Spis sammen.</b> Spis mindst ét måltid om dagen sammen i familien. </p><p><b>Læg elektronikken væk</b>. Fjernsyn, iPads og telefoner er nærværsrøvere, så lad elektronikken fylde mindre. </p><p><b>Brug flekstid. </b> Kan du organisere dit arbejde, så det giver mere børnetid? </p><p><b>Sænk barren.</b> Halser du rundt for at have et perfekt hjem, krop, mad? Slæk på kravene, og få mere børnetid. </p><p><b>Lav ingenting</b>. Lad lysten bestemme. Det giver tit de bedste stunder.</p><p class=" bl-elem"><i class=" bl-elem">Kilder: Børnepsykologerne Charlotte Diamant og Gitte Haag</i></p>
</div>
</div><p>
Når børn ikke har daglige aktiviteter med deres forældre, går det ud over 
barnets naturlige udvikling og barnets selvværd. Det mener flere eksperter, 
Politiken har talt med i forbindelse med offentliggørelsen af en ny 
undersøgelse, der viser, at halvdelen af alle forældre ikke foretager sig 
noget sammen med deres børn hver dag. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/livsstil/familieliv/ECE2531233/unge-savner-at-tale-med-foraeldre/">Unge savner at tale med forældre</a></p><p>
»Når forældre hverken spiser sammen med deres børn, laver mad sammen med dem, 
spiller et spil, læser højt eller bare sætter sig ned og har øjenkontakt og 
taler med dem hver dag, går der en masse vigtig og helt afgørende 
menneskelig læring tabt«, siger familievejleder Lola Jensen, som har 
rådgivet familier gennem 30 år. 
</p><p>
»For de helt små børn gælder det især om, at tilknytningsevnen skal trænes, og 
det kræver intensivt samvær med forældrene. For de lidt større børn er der 
en masse sociale spilleregler, der skal læres. Alene sådan noget som 
bordskik, vente på tur og almindelig høflighed kræver øvelse igen og igen. 
Når børn når 6-års alderen, kan de godt tåle, at forældrene løsner grebet 
lidt, men børn har brug for opmærksomme forældre hver dag, helt til de 
flytter hjemmefra«, slår hun fast. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00926/L_RDAG_for_ldresamv_926985y.jpg" alt="" border="0"/></span></p><h3>
Gælder børn i alle aldre 
</h3><p>
Den nye undersøgelse er foretaget af analysebureauet Corcom for 
Psykiatrifonden blandt 1.400 repræsentativt udvalgte danskere med børn i 
alderen 0-18 år. Tallene viser, at manglen på fælles aktiviteter er gældende 
for forældre med børn i alle aldre, men jo større børnene bliver, jo mere 
udtalt bliver tendensen. Blandt teenageforældre er det kun en tredjedel, der 
er sammen med deres børn daglig, mens det gælder for to tredjedele af 
forældre til børn mellem 4 og 6 år. 
</p><p>
»Jeg er bekymret for alle børn, der ikke har daglige aktiviteter med deres 
forældre«, siger børnepsykolog i Psykiatrifonden Charlotte Diamant. 
</p><p>
»Hjemmet er der, hvor man skal lære spillereglerne for, hvordan verden er. Man 
skal lære de forskellige spilleregler i forskellige aldre, og derfor er det 
så vigtigt, at forældrene er der, både når børnene er små og skal opnå alle 
de basale færdigheder, og når de bliver ældre og får behov for forældrenes 
hjælp til at sortere i stort og småt, som livet byder på«, forklarer hun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/familieliv/ECE2344845/hver-fjerde-fortryder-for-lidt-tid-med-deres-boern/">Hver fjerde fortryder for lidt 
tid med deres børn</a></p><p>
Charlotte Diamant mener, der er overhængende fare for, at forældre mister 
følingen med, hvordan deres barn har det, når de ikke har tæt daglig 
kontakt, som det giver at spise et måltid sammen, stå i køkkenet sammen 
eller foretage sig noget helt tredje. 
</p><p>
»I dag, hvor der er en udpræget tendens i samfundet til, at enhver er sin egen 
lykkes smed, er der faktisk mere behov end nogensinde for, at børn kan stole 
på, at de har deres forældres opbakning og kan trække på deres hjælp og 
erfaringer, når de skal lære at navigere«, siger hun. 
</p><p>
»Børn har brug for en sikker havn, hvor de kan komme ud med de ting, der går 
dem på i deres liv. Ellers kan problemerne hurtigt vokse sig så store, at de 
fører til den omsiggribende mistrivsel, vi faktisk ser blandt børn og unge i 
dag, der i stigende grad døjer med for eksempel stress, ensomhed, 
søvnproblemer, depression og mobning«. 
</p><p>
Psykiatrifonden lancerer i dag en ny indsats, der skal inspirere forældre til 
at få et bedre samvær med børnene. På hjemmesiden forældre.dk kan man teste, 
hvilken forældertype man er, og små film og tekster giver gode råd. Der er 
også knyttet en telefon- og mailrådgivning til indsatsen, som kommer til at 
køre de kommende år. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/familieliv/ECE1555775/familiehygge-udvikler-sig-ofte-til-kontrolmaaltider/">Familiehygge udvikler sig ofte 
til »kontrolmåltider«</a></p><p>
Børnepsykolog og forfatter til bogen ’Forstå din teenager’ Gitte Haags 
erfaring er, at alle forældre gør det så godt, de kan, men de kan også have 
en tendens til at misforstå børn. Især teenagere, som er dem, der ifølge 
Psykiatrifondens undersøgelse har allermindst samvær med deres forældre. 
</p><p>
Når kun en tredjedel af forældrene laver noget sammen med deres teenagebarn 
daglig, kan en del af forklaringen være, at teenagere kan have en tendens 
til at virke tvære og signalere, at de ikke har lyst til forældrenes 
selskab. Men det kan i virkeligheden betyde, at de har brug for at være 
sammen med forældrene, forklarer Gitte Haag. 
</p><p>
»Afvisninger kan i nogle tilfælde være de unges måde at vise på, at de 
grundlæggende er i tvivl om, hvor vigtige de er i familien. I tvivl om, 
hvorvidt de voksne elsker og værdsætter dem rigtigt. Teenagealderen er for 
mange kendetegnet ved konflikter, og måske har den unge fået en følelse af 
at være ’den besværlige’ eller ’familiens sorte får’, som forældrene i 
virkeligheden ikke rigtig gider. På den anden side står forældrene og føler, 
at det er teenageren, der ikke gider dem«. 
</p><p>
Virker den beskrivelse genkendelig, er det bare med som forælder at holde fast 
og blive ved med at tilbyde nærvær og samvær, så bøtten vendes og barnet 
igen føler sig set og elsket, råder Gitte Haag. 
</p><h3>
Teens vil også ses 
</h3><p>
Hun henviser til en nyligt offentliggjort undersøgelse fra Sex og Samfund, der 
viste, at 80 procent af unge mener, at øget interesse fra forældre vil være 
en ’god’ eller ’rigtig god’ metode til at hjælpe unge, der trives dårligt. 
</p><p>
»Det er uomtvisteligt, at det primært er i familien, et menneskes 
følelsesmæssige udvikling foregår, og derfor er det så vigtigt, at 
forældrene bruger tid med børnene. Derfor kan det også være en god idé at se 
på, om den unge har for meget om ørerne og brug for at drosle ned. Hvis han 
eller hun går til tre-fire forskellige ting om ugen, kan det jo reelt være 
tid, der er mangel på«, siger Gitte Haag. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/familieliv/ECE1212582/tweens-er-ikke-faerdige-med-at-lege/">Tweens er ikke færdige med at 
lege </a></p><p>
Professor og familieforsker på RUC Jan Kampmanns vurdering er, at vi fremover 
i stigende grad vil se, at familiemedlemmer bruger mindre tid sammen. 
</p><p>
»Det ligger i tidsånden, at vi – børn som voksne – mere og mere har hver sit 
individuelle liv og finder vores egen mening med livet. Det er en 
omstillingsproces, vi befinder os i lige nu«, mener han. 
</p><p>
Han frygter, at når forældre og børn får mindre og mindre med hinanden at 
gøre, så vil nogle helt grundlæggende menneskelige kerneværdier gå tabt. 
</p><p>
»Det går ud over vores evne til at knytte tætte relationer og være nærværende 
sammen med andre mennesker, når vi fokuserer så meget på os selv og vores 
egne projekter«, siger Jan Kampmann og kalder det »voldsomt«, at halvdelen 
af alle danske familier ikke spiser et måltid sammen hver dag. 
</p><p class=" bl-elem">
»Vi må jo se, om vi som mennesker er i stand til at finde andre muligheder for 
at knytte emotionelle bånd og dyrke fællesskabet, som man traditionelt har 
gjort i en familie. Eller om vi simpelthen er ved at miste en dimension af 
det at være menneske; den dimension, hvor vi forpligter os over for andre 
end os selv«. 
</p>	
</div>

</div></body></html>
