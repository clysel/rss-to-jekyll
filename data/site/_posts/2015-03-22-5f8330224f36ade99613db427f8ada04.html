---
layout:     post
title: 	    "USA evakuerer ambassade efter voldsomt selvmordsangreb"
post_author:	    
post_date:	    Sun, 22 Mar 2015 07:18:23 +0100
post_site:	    politiken.dk 
post_link:	    http://politiken.dk/udland/ECE2598674/usa-evakuerer-ambassade-efter-voldsomt-selvmordsangreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
USA har evakueret den resterende del af personalet - herunder 100 
elitesoldater - fra sin ambassade i Yemens hovedstad, Sanaa. 
</p><p>
Det oplyser Udenrigsministeriet i Washington natten til søndag dansk tid 
ifølge Reuters. 
</p><p>
»På grund af den forværrede sikkerhedssituation i Yemen har USA's regering 
midlertidigt trukket sit personale ud af Yemen«, siger talsmand Jeff Rathke 
i en udtalelse. 
</p><h3>
140 dræbt i selvmordsangreb
</h3><p>
Den ustabile sikkerhedssituationen i Yemen fik allerede tidligere på måneden 
USA til at suspendere ambassadens aktiviteter i landet og evakuere den 
diplomatiske del af ambassadens personale. 
</p><p>
Det skete, efter at shiamuslimske oprørere fra Houthi-bevægelsen tog magten i 
Sanaa og sendte præsident Abd-Rabbu Mansour Hadi og hans regering på porten. 
</p><p>
Fredag mistede over 140 personer landet, da selvmordsbombere angreb to moskeer 
i Sanaa. Islamisk Stat har taget skylden for angrebene. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2598013/voldsomt-dobbelt-selvmordsangreb-skraemmer-eksperter/">Voldsomt dobbelt selvmordsangreb 
skræmmer eksperter</a></p><p>
FN holder i dag hastemøde om situationen i Yemen. USA støtter sammen med andre 
medlemmer af Sikkerhedsrådet den afsatte præsident og opfordrer de 
shiamuslimske Houthi-oprørere til at stoppe deres voldelig oprør i landet. 
</p><p>
Hastemødet er indkaldt på begæring af Abd-Rabbu Mansour Hadi, som lørdag 
opfordrede sine landsmænd til at gribe til våben mod Houthi-oprørerne. 
</p><p class=" bl-elem">
Flere lande har lukket deres ambassader på grund af Houthi-militsen, som i 
flere år kæmpede mod det tidligere styre i Yemen og nu kontrollerer store 
dele af det fattige land. 
</p>	
</div>
</div></body></html>
