---
layout:     post
title: 	    "Løkkes »dræberblik« førte til fusionsfuser"
post_author:	    
post_date:	    Mon, 16 Mar 2015 16:17:04 +0100
post_site:	    politiken.dk 
post_link:	    http://politiken.dk/indland/politik/skyggekabinettet/politiskmemorandum/ECE2588897/loekkes-draeberblik-foerte-til-fusionsfuser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Alvoren gik op for mange i Kommunernes Landsforening (KL) 26. september 2014. 
Lars Løkke Rasmussen var inviteret til Odense i forbindelse med 10-års 
jubilæet for Strukturkommissionen. 
</p><p>
Den kommission, som banede vejen for en storstilet reform, hvor den tidligere 
VK-regering skar i antallet af kommuner. Og dernæst lukkede amterne for at 
oprette fem regioner. 
</p><p>
Løkke var den politiske hovedfigur bag strukturreformen. I manges øjne 
oppositionslederens politiske svendestykke. Derfor var spændingen stor i 
lokalet på Syddansk Universitet, da Løkke tog ordet. Hvilke planer har han 
mon, hvis han bliver statsminister igen? 
</p><p>
Og Løkke leverede varen. Venstres formand talte mere frit end normalt. 
</p><h3>
Væk med regionerne? 
</h3><p>
Løkke fortalte om den besværlige proces med at få strukturreformen vedtaget. 
Jokede med Anders Foghs kontante afvisning af planerne om strukturreformer. 
Og lod derefter publikum forstå, at hvis Løkke kommer til magten, skal 
regionerne ikke regne med at eksistere, som vi kender dem i dag. 
</p><div class="art-quote article-box">
<p class="quote"/>
<blockquote>
<p class="quote-txt">
Topledelsen i KL så pludselig en mulighed for at agere proaktivt ved at 
fusionere med regionerne
</p>
<p class="sender">
Sigge Winther Nielsen 
</p>
</blockquote>
</div><p>
Ifølge flere tilhørere sagde Løkke med et »dræberblik« 
i øjnene, at han i bagklogskabens lys nemlig ville have fastholdt sine ideer 
om tre sygehusregioner med professionelle bestyrelser. </p><p>
Det var en opsigtsvækkende udtalelse for den indbudte kreds af tilskuere. En 
udtalelse Løkke hverken havde eller siden har leveret i medierne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/skyggekabinettet/ECE2409235/showtime-for-embedsmaend/">Showtime for embedsmænd</a></p><p>
Og det fik flere i KL til at tænke i offensive baner. I et gevaldigt tempo. 
</p><p>
Topledelsen i KL så pludselig en mulighed for at agere proaktivt ved at 
fusionere med regionerne i stedet for at vente på, hvad en ny borgerlig 
regering kunne finde på. 
</p><p>
Skrækscenariet var, at en ny regering ville oprette en statslig 
sygehusstyrelse, som KL daglig skulle kæmpe mod, hver gang finansministeren 
uddelte velfærdskroner. Her ville det være bedre for KL at samle det hele i 
en superorganisation. Således kunne man klare slagsmålene om prioritering 
mellem eksempelvis kræftbehandling og ældrepleje internt frem for med en 
stærk statslig sygehusstyrelse, lød rationalet. 
</p><h3>
Hansens eftermæle 
</h3><p>
Disse planer om en fusion havde cirkuleret i en længere periode mellem de to 
administrerende direktører i KL og Danske Regioner, henholdsvis Kristian 
Wendelboe og Adam Wolf. De kender begge hinanden fra en fjern fortid i 
Finansministeriet, hvor Wolf var afdelingschef og Wendelboe kontorchef. 
Denne gang var rollerne dog byttet om. Regionerne var lillebror, KL 
storebror. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/skyggekabinettet/politiskmemorandum/ECE2409594/fire-begivenheder-de-snakker-om-paa-slotsholmen/">Fire begivenheder de snakker 
om på Slotsholmen</a></p><div class="art-quote article-box">
<p class="quote"/>
<blockquote>
<p class="quote-txt">
I regionerne har man længe set en fordel i at stå stærkere sammen med KL frem 
for at være det syge dyr på prærien, som alle politikere har kastet sig 
over, hver gang der var problemer med sygehusene.
</p>
<p class="sender">
Sigge Winther Nielsen 
</p>
</blockquote>
</div><p>
Især blev tankerne om en fusion aktualiseret, når de to topbureaukrater rejste 
til møder med deres nordiske kollega. For her mødte kun én mand op. I Norge 
og Sverige er kommuner og regioner nemlig samlet i én interesseorganisation. 
</p><p>
Hos Danske Regioner har tankerne om en fusion længe rumlet. Ikke mindst hos 
organisationens politiske førstemand, Bent Hansen. Imidlertid har lysten hos 
KL for det meste været til at overse. 
</p><p>
I regionerne har man længe set en fordel i at stå stærkere sammen med KL frem 
for at være det syge dyr på prærien, som alle politikere har kastet sig 
over, hver gang der var problemer med sygehusene. Derfor så Danske Regioner 
nu sit snit til endnu en gang at bringe fusionsideen på bordet, eftersom KL 
i denne situation havde sammenfaldende interesser. 
</p><p>
3. oktober 2014 bevægede kontakten sig derfor fra topbureaukraterne til det 
politiske niveau. Bent Hansen mødtes med KL’s formand, Martin Damm, til et 
arrangement i Kalundborg om en ny Kattegat-forbindelse. De to mænd fandt her 
et hjørne i lokalet, hvor de over en bedre frokost følte hinanden på 
tænderne. Begge parter var i dette øjeblik klar til at rykke mod en fusion. 
</p><p>
Herefter fulgte seks uger med strategilægning for lukkede døre blandt de to 
organisationers allerøverste ansatte. Det hele kulminerede på et møde i 
Tivoli Kongreshotel i København, hvor topposterne i den nye fusion blev 
fordelt ved et forståelsespapir. 
</p><p>
KL satte sig solidt på formandsstolen og direktørposten, mens det skulle 
undersøges, hvilken ny adresse man skulle have hovedsæde på. 
</p><h3>
»Det bedste forsvar er et angreb«
</h3><p>
Herefter kunne Martin Damm og Bent Hansen 21. november 2014 klokken 9 indkalde 
deres medarbejdere for at orientere om fusionsplanerne. 
</p><p>
Især Hansen var klar i mælet: »Det bedste forsvar er et angreb«, sagde han til 
de ansatte. Planen er at agere først – og derved tvinge politikerne til at 
forholde sig til KL og regionerne, frem for at en ny Løkke-regering efter 
forgodtbefindende kunne fjerne regionerne helt fra landkortet. Sådan lød 
beskeden til de sammenstimlede embedsmænd i Danske Regioners hovedsæde på 
Dampfærgevej. 
</p><p>
For Hansen er der også mere på spil end en fusion: hans eftermæle. Hellere 
være ham, der viste fremsyn og fusionsvilje, end manden, der lukkede og 
slukkede Danske Regioner. 
</p><div class="art-quote article-box">
<p class="quote"/>
<blockquote>
<p class="quote-txt">
Det, der skulle have været et overraskelsesangreb, er nu endt med et selvmål.
</p>
<p class="sender">
Sigge Winther Nielsen 
</p>
</blockquote>
</div><p>
For Damm er der omvendt muligheden for at blive en endnu mere magtfuld spiller 
i Velfærdsdanmark. </p><p>
Det hele skulle så være kulmineret i fredags i Aalborg, hvor de delegerede på 
KL’s topmøde stemte om, hvorvidt man skulle gå videre med fusionsplanerne. 
Men med et snævert flertal på 7 stemmer blev et ændringsforslag vedtaget, 
som ønsker at udskyde beslutningen om en fusion. 
</p><p>
Det kommunale bagland var altså langtfra interesseret i Damm og Hansens 
flygtige og fikse fusionsidé. 
</p><p>
Dermed blev planen om en sammenlægning mellem de to decentrale mastodonter i 
denne uge skudt ned, lige så hurtigt som den var nedgriflet. Det, der skulle 
have været et overraskelsesangreb, er nu endt med et selvmål. 
</p><p>
Historien er slut for nu. Men en ny Løkke-regering vil formentlig åbne et nyt 
kapitel. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/indland/politik/skyggekabinettet/ECE2569472/vaelgerne-er-ganske-utaknemmelige/">Vælgerne er ganske 
utaknemmelige</a></p>	
</div>
</div></body></html>
