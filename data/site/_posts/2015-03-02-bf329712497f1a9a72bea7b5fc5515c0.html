---
layout:     post
title: 	    "Minister om V-udspil: Alle har gevinst ved at arbejde"
post_author:	    
post_date:	    Mon, 02 Mar 2015 10:12:55 +0100
post_site:	    politiken.dk 
post_link:	    http://politiken.dk/indland/politik/ECE2569585/minister-om-v-udspil-alle-har-gevinst-ved-at-arbejde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når Venstre i en ny kampagne får det til at lyde, som om det ikke kan betale 
sig at arbejde på grund af en høj kontanthjælpsydelse, er partiet helt galt 
på den.
</p><p>
Det mener beskæftigelsesminister Henrik Dam Kristensen (S), efter at 
oppositionspartiet i kampagnen sætter fokus på beløbet 454.215 kroner.
</p><p><b class="ext-link">UDSPILLET</b><a class="embeddedlink" href="http://politiken.dk/indland/politik/ECE2569253/venstre-lancerer-kampagne-kontanthjaelpen-er-for-hoej/">Venstre lancerer kampagne: 
Kontanthjælpen er for høj</a></p><p>
Det konkrete tal refererer til det beløb, som et par på kontanthjælp med tre 
børn modtager årligt fra det offentlige, hvis man regner boligsikring, 
tilskud til dagtilbud og børnecheck med.
</p><h3>
Beskæftigelsesminister svarer igen
</h3><p>
På baggrund af beløbet mener Venstres politiske ordfører, Inger Støjberg, at 
kontanthjælpssystemet skal ændres, så det altid kan betale sig at arbejde.
</p><p>
Men det forslag skyder beskæftigelsesministeren ned og understreger, at der er 
en kontantgevinst at hente ved at være i arbejde.
</p><p><b class="ext-link">FAKTA </b><a class="embeddedlink" href="http://politiken.dk/indland/politik/politikfakta/ECE2569315/fakta-derfor-kan-en-boernefamilie-paa-fem-faa-454000-i-offentlig-stoette/">Derfor kan en børnefamilie på fem få 
454.000 i offentlig støtte</a></p><p>
Det understøttes af tal fra Beskæftigelsesministeriet, som viser, at en 
tilsvarende familie, hvor forældrene er på HK-mindsteløn, vil have 2000 
kroner mere til rådighed om måneden efter skat.
</p><p>
»Pointen er, at det for stort set alle kan betale sig at arbejde. Også for de 
personer vi taler om i dette eksempel«.
</p><p>
»For dem er der mere end 1.000 kroner ekstra til rådighed om måneden, hvis de 
er i arbejde«, siger Henrik Dam Kristensen.
</p><h3>
Ydelser sikrer børnehave
</h3><p>
Ministeren siger også, at størstedelen af de 454.215 kroner er ydelser til 
familier med børn, som har meget forskellige vilkår i Danmark, og at 
ydelserne blandt andet sikrer, at børnene kan komme i børnehave, selv om 
forældrene tjener lidt.
</p><p>
»Det samme gør sig gældende, hvis forældrene var på arbejdsmarkedet på nogle 
af de laveste overenskomster«.
</p><p>
»Det er simpelthen, fordi det ikke skal gå ud over børnene, hvis forældrene 
enten får kontanthjælp eller er på de laveste lønninger på arbejdsmarkedet«, 
siger ministeren.
</p><p class=" bl-elem">
Venstre arbejder på at færdiggøre et forslag til et "nyt 
og moderne" kontanthjælpsloft, fortæller Inger Støjberg, som endnu ikke 
ønsker at lægge sig fast på, hvor meget folk på kontanthjælp skal kunne 
modtage gennem offentlige ydelser.
</p>	
</div>
</div></body></html>
