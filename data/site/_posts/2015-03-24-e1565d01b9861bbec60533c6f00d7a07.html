---
layout:     post
title: 	    "Politiet: Gennemgang af terrorangreb er klar primo maj"
post_author:	    
post_date:	    Tue, 24 Mar 2015 19:26:11 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2602663/politiet-gennemgang-af-terrorangreb-er-klar-primo-maj/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
En evaluering af politiets egen indsats og ageren under og efter 
terrorangrebene i København 14. og 15. februar forventes at være færdig i 
slutningen af april eller senest i begyndelsen af maj.
</p><p>
Det oplyser Rigspolitiet til Ritzau.
</p><p>
Evalueringen vil ifølge politidirektør for politiområdet i Rigspolitiet, Svend 
Larsen, indeholde en gennemgang af, hvad der præcist skete, da den formodede 
gerningsmand, Omar El-Hussein, skød og dræbte to civile og sårede seks 
politifolk, inden han selv blev dræbt.
</p><p>
»Vi vurderer, at vi kan lave en ret grundig gennemgang af de faktiske 
hændelser og på baggrund af det vurdere, hvad vi kan lære af det, og hvad vi 
skal gøre anderledes«, siger han til Ritzau.
</p><h3>
Langsigtede forslag til forbedringer
</h3><p>
Evalueringen udarbejdes parallelt med selve efterforskningen af angrebene, som 
endnu ikke er færdig. For nylig har der været flere anholdelser og 
ransagninger i forbindelse med sagen.
</p><p>
»Men der har været et ønske om at se, hvad kan vi lære af det. Det er 
alvorlige begivenheder, og hvis der er noget, vi kan forbedre, så skal vi 
finde ud af det«, siger han.
</p><p>
Ifølge politidirektøren vil evalueringen ud over en gennemgang af forløbet 
bestå af mere langsigtede forslag til forbedringer.
</p><p>
»Der er mange andre ting, som man inddrager i evalueringen. Hvordan er 
samarbejdet mellem de forskellige dele af organisationen? Hvordan sikrer vi 
os, at vi deler oplysninger så godt som overhovedet muligt?«.
</p><p>
»Der gives ingen garantier for, at det vil kunne forhindre en gentagelse, men 
vi skal gøre det så godt som muligt. Og det er dét, den her øvelse går ud på 
- hvad skal der gøres«, siger han.
</p><h3>
Hurtigere til at samle videomateriale ind
</h3><p>
Der er efter angrebene allerede taget skridt hen imod forbedring i forhold til 
mere skydetræning og bedre udrustning - forhold som har været stærkt 
kritiseret efterfølgende.
</p><p>
Hvad der vil komme af yderligere tiltag, kan politidirektøren kun halvt løfte 
sløret for:
</p><p>
» I evalueringen vil der være fokus på vores deling af oplysninger og også 
noget om vores brug af teknik i efterforskningen. Vi har blandt andet 
tidligere sagt, at vi skal være bedre til hurtigt at samle videomateriale 
ind«, fortæller Svend Larsen.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/politik/ECE2595877/mette-frederiksen-fremlaegger-11-tiltag-for-at-undgaa-ny-omar/">Mette Frederiksen fremlægger 11 
tiltag for at undgå ny Omar</a></p><p class=" bl-elem">
Regeringen har efter attentaterne fremlagt en antiterrorpakke, som den 
forsøger at få flertal bag i Folketinget.
</p>	
</div>
</div></body></html>
