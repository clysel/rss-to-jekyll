---
layout:     post
title: 	    "Jonatan Spang: »Jo bedre det går for kvinderne, jo sjovere er det at lave sjov med at være mand«"
post_author:	    
post_date:	    Fri, 03 Apr 2015 08:18:36 +0200
post_site:	    politiken.dk 
post_link:	    http://politiken.dk/kultur/filmogtv/ECE2615032/jonatan-spang-jo-bedre-det-gaar-for-kvinderne-jo-sjovere-er-det-at-lave-sjov-med-at-vaere-mand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Jonatan Spang ville gerne have haft miniature-toiletruller sneget ind på 
landets offentlige toiletter. 
</p><p>
Så kunne folk sidde der og slumre på lokum, rutinemæssigt stikke hånden ind i 
toiletrulleholderen, trække til og så stirre forvirret på den lillebitte 
fangst. 
</p><p>
Den følelse af at sidde helt underlivsdryppende og sårbar, den komiske 
fornemmelse af at være for stor til papiret i hånden var tænkt som et 
reklamestunt for Spangs nye comedyserie ’Lillemand’ på TV2 Zulu. 
</p><p><b class="ext-link">LÆS ANMELDELSE</b><a class="embeddedlink" href="http://politiken.dk/kultur/filmogtv/tvanmeldelser/ECE2615028/pikspilleri-i-poul-kjaerholm-moebler-jonatan-spang-planker-seinfeld-med-held/">Pikspilleri i Poul 
Kjærholm-møbler: Jonatan Spang planker 'Seinfeld' med held</a></p><p>
Nu har man i stedet installeret et vaskeægte ’Lillemand’-sponsoreret 
busstoppested i miniputstørrelse ved Kongens Nytorv. Vi tripper derhen med 
en kaffe og får som det første øje på tre unge fyre, der standser 
forbløffede op ved installationen, fniser og sætter sig prøvende ind på den 
lillebitte bænk. 
</p><p>
Derinde ligner de tre Gullivers i miniputland - eller små, sammenkrøbne 
drengebørn med gigantiske gummisko. Det er lidt komisk at se sig selv i så 
fjollet en situation. Ikke tragisk, bare komisk. 
</p><h3>
Forandringens komik 
</h3><p>
I tidligere generationer var manderollen givet. Nu skal man finde sin egen 
måde at være mand på, siger Spang: 
</p><p>
»Motoren i ’Lillemand’ er følelsen at ikke at træde i karakter som en ’voksen 
mand’ på samme måde som forældrenes og bedsteforældrenes generation. Jeg 
synes, at det er noget mere klædeligt at lave sjov med forandringen end at 
beklage sig over den. Det betyder ikke, at der ikke er noget, der er svært. 
Men jeg kan slet ikke have, når mænd mærker efter og også synes, at det går 
ondt«. 
</p><div class="art-quote article-box">
<p class="quote"/>
<blockquote>
<p class="quote-txt">
Nogen gange ligger man altså i et hus i Brøndby og knalder med nogen og synes, 
at man gør det rigtige. Og når man så sætter sig ud i bilen, så er det 
pludseligt ikke det rigtige længere
</p>
</blockquote>
</div><p>
Spangs comedyserie ’Lillemand’ handler om mindreværdskomplekser, ensomhed og 
forvirring i en verden, hvor mænd er lidt mindre selvfølgeligt 
overprivilegerede end tidligere. Men det er ikke synd for manden. Det er 
komisk.</p><p>
Skrækeksemplet på den privilegeredes selvynk er for Spang den mand, der indgav 
klage til Ligestillingsnævnet over, at der skulle etableres en kvindeetage 
på Bella Sky: »Han trækker jo os alle sammen ned i skidtet«. 
</p><p>
Spangs ’Lillemand’ er ikke tabermanden, han er ikke den totalt ydmygede Frank 
Hvam-agtige stakkel fra ’Klovn’, siger Spang selv. Serien handler om 
ensomhed, ikke ydmygelse. Han er ikke den person, der igen og igen kommer 
til kort og ydmyges pinagtigt overdrevet, når han skal spille rollen som 
stodder og følsom kæreste: 
</p><p>
»Tragedien handler helt fra antikken om mennesker, som er bedre end os, som er 
renere og ædlere og klogere, men som det alligevel går galt for, fordi 
verden er forfærdelig. Komedien handler derimod om de små mennesker, dem, 
der har værre intentioner end os, men som alligevel klarer den«, siger 
Spang. 
</p><h3>
Olfert af virkeligheden 
</h3><p>
’Lillemand’ er altså den komiske mand, han er ikke tragediens store, heroiske 
helt. 
</p><p>
’Lillemand’, der havde premiere i mandags, skifter mellem scener fra 
stand-up-scenen og dramatiske scener. Forbilledet er tydeligt 90’ernes 
sitcom ’Seinfeld’ (1989-1998) og Louis C.K.’s comedyserie ’Louie’ (2010-). 
</p><p>
I 1989 gjorde Seinfeld op med komedieseriens sødladne tendens til at lade alle 
karakterer forsone sig med hinanden til slut: ’Hugging and learning’, kalder 
man det. I ’Lillemand’ skal man heller ikke lære en skid. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE1780798/jonatan-spang-maend-er-usexede-naar-de-klynker/">Jonatan Spang: »Mænd er 
usexede, når de klynker«</a></p><p>
Her mister karakteren Jonatan konstant sin moralske GPS, når virkeligheden 
giver ham en olfert. Er det for eksempel ok at knalde en ung fan, der har en 
hjerneskade? Man kan jo godt være både liderlig og lækker, selvom man ikke 
har så meget at rutte med. Og hvis nu hendes forældre inderligt ønsker, at 
man gør det? ´
</p><p>
Og er det så også ok at modtage dyre gaver for at gøre det? Hvad er 
overhovedet ok? Hvad skal en mand gøre? 
</p><p>
»Nogen gange synes man, at man gør det rigtige, men det rigtige er ikke en 
fast størrelse«, siger Spang. 
</p><p>
»Det er det, der er så grinagtigt, når voksne mennesker i fjernsynet 
postulerer objektivitet - som om rigtigt og forkert er noget statisk i 
verden. Men nogen gange ligger man altså i et hus i Brøndby og knalder med 
nogen og synes, at man gør det rigtige. Og når man så sætter sig ud i bilen, 
så er det pludseligt ikke det rigtige længere. Sådan er verden også«. 
</p><h3>
Tempo som fagskade 
</h3><p>
Et andet stort forbillede er for serien er comedyserien ’Louie’, der er 
skrevet, instrueret, spillet og klippet af Louis C.K. 
</p><p>
»Louie er en ynkelig mand, men han er en mand, der udstiller ynkeligheden. Det 
er ikke en mand, som stiller sig op og kræver at blive taget alvorligt i al 
sin ynkelighed«. 
</p><p>
Og så har Louis C.K. modet til ikke at jage grinene, der skal ikke være et 
lille ordspil til at slutte hver scene. Han tør bryde radikalt med sin egen 
form – og for eksempel lade scener udspille sig i lange indstillinger helt 
uden at klippe. 
</p><p>
»Det vil jeg i princippet også gerne på settet. Men når vi sidder og skal 
klippe det, så bliver jeg bange for, at det hele bliver for tungt i røven«, 
siger Spang og knipser utålmodigt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/portraetter/ECE2293872/onanist-beskidt-i-kaeften---og-usas-morsomste-mand/">Onanist, beskidt i kæften - og 
USA's morsomste mand</a></p><p>
»Det er en fagskade, som rigtig mange standup-komikere har. Man har stået på 
klubber, hvor man pludseligt har kunnet mærke, at ’crowdet’ er begyndt at 
rykke lidt på stolene. Og så begynder man at snakke hurtigere. Man bliver 
bange for ikke at underholde. Noget jeg derimod har lært ved at spille meget 
teater er at dæmpe den angst. Der er man ikke bange for, at folk går i 
baren, hvis ikke grinet falder med det samme. Og så kan man få andre 
kvaliteter frem.«
</p><p><i class=" bl-elem">Joker man på en anden måde om køn nu end tidligere?</i></p><p>
»Jeg har en veninde, som var blevet enig med sin kæreste om, at hun skulle 
kneppe ham i røven med en strap-on. Det hørte man sjældent om for 15 år 
siden, og hun fortæller helt fantastisk om det. De havde på forhånd aftalt 
at være forsigtige. Men da hun først kom i gang, kunne hun ikke styre det«, 
forklarer han og spjætter af begejstring. 
</p><p>
»Det bor der jo en masse fantastisk komik i!«. 
</p><p class=" bl-elem">
»Det er kun blevet sjovere. Jo bedre det går for kvinderne, jo sjovere er det 
at lave sjov med at være mand«. 
</p>	
</div>

</div></body></html>
