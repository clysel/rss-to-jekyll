---
layout:     post
title: 	    "Dansk netbutik lukket efter salg af ulovligt slankemiddel"
post_author:	    
post_date:	    Thu, 05 Mar 2015 19:49:38 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2575159/dansk-netbutik-lukket-efter-salg-af-ulovligt-slankemiddel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Indtil nu har man kunnet købe slankemidlet SlimeX15 på hjemmesiden 
powerfulbody.dk. 
</p><p>
Men Statsadvokaten for Særlig Økonomisk og International Kriminalitet (SØIK) 
har nu lukket hjemmesiden ned, eftersom SlimeX15 er ulovligt. Man mistænker 
slankemidlet for at indeholde det ulovlige stof sibutramin, der har været 
forbudt i EU siden 2010 på grund af risikoen for en række alvorlige 
bivirkninger. 
</p><p>
Webshoppen powerfulbody.dk var på dansk og registreret på et dansk domæne, men 
under et asiatisk navn. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/internet/ECE784825/netbutikker-vrimler-med-ulovlige-fejl/">Netbutikker vrimler med 
ulovlige fejl</a></p><p>
Ifølge statsadvokat Morten Niels Jakobsen er den ulovlige webshop ikke et 
enkeltstående tilfælde 
</p><p>
»Vi ser i stigende grad handel på internettet med alle mulige former for 
ulovlige lægemidler. De er ofte produceret i Østen og bliver solgt til 
godtroende kunder – nogle gange via en dansk hjemmeside. Der kan være tale 
om såvel kopivarer som direkte sundhedsskadelige produkter, der kan 
forårsage voldsomme sundheds- og helbredsmæssige konsekvenser for de 
personer, som indtager produkterne«, siger statsadvokat Morten Niels 
Jakobsen i en pressemeddelelse. 
</p><h3>
Farlig global tendens 
</h3><p>
Senioranklager i SØIK Dorte Frandsen, der er fagansvarlig for fagansvarlig for 
cybercrime, kan oplyse, at salg af ulovlige lægemidler på nettet et globalt 
stigende problem. 
</p><p>
»Tendensen med netbutikker, der sælger ulovlige lægemidler er desværre meget 
udbredt både i Europa og på globalt plan. Det drejer sig både om salg af 
ulovlig medicin og kopimedicin«, siger Dorte Frandsen. 
</p><p>
Udover slankemidler er det især kopier af potenspillen Viagra, der i stor stil 
sælges kopier af på nettet, fortæller Dorte Frandsen. Hun mener, at man som 
forbruger skal være meget varsom. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE840659/stor-politiaktion-afsloerer-ulovlig-medicinhandel/">Stor politiaktion afslører 
ulovlig medicinhandel</a></p><p>
»Man aner rent ud sagt ikke, hvad det er, man får. I bedste fald kan det bare 
være mel i pilleform. Men i værste fald kan pillerne være inficeret med alt 
muligt. Man gambler virkelig med sit helbred, når man køber de her 
lægemidler over nettet«, siger Dorte Frandsen 
</p><p>
Dorte Frandsen spår desuden, at problemet kun vil blive større i fremtiden. 
Online salg af ulovlige lægemidler er nemlig en lukrativ forretning for de 
kriminelle. 
</p><p class=" bl-elem">
»For de kriminelle er fortjenesten på dette område mange gange større end ved 
handel med eksempelvis narkotika. Derfor har vi fra dansk side også øget 
indsatsen på dette område, og efterforskningen af salg af ulovlig medicin på 
internettet fortsætter«, siger Dorte Frandsen. 
</p>	
</div>
</div></body></html>
