---
layout:     post
title: 	    "I regnskoven kan du bo med brøleaber og bæredygtighed"
post_author:	    
post_date:	    Fri, 10 Apr 2015 06:00:21 +0200
post_site:	    politiken.dk 
post_link:	    http://politiken.dk/rejser/hoteller/ECE2602989/i-regnskoven-kan-du-bo-med-broeleaber-og-baeredygtighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<div class="art-fakta article-box">
<h4 class="">
<b>Om hotellet:</b></h4>
<div class="fakta-body" data-buildingblock="embedded_factboxlink">
<p><i class=" bl-elem"><a target="_blank" href="http://www.pachiralodge.com">Pachira Lodge</a>, 
Tortuguero, Limón, Costa Rica. </i></p><p><b>Plus: </b></p><ul><li>Roligt og god følelse af plads trods mange besøgende (føler man 
sig ikke overrendt/eksklusivt)</li><li>Lækker buffet</li><li class=" bl-elem">Behageligt personale</li></ul><p><b>Minus: </b></p><ul class=" bl-elem"><li>Wi-fi kun ved reception og ustabil forbindelse, når mange prøver 
samtidig</li><li>Mørkt værelse (stikkontakt i den anden ende af værelset end 
der, man går ind)</li><li class=" bl-elem">Vækning ved daggry af dyrelivet</li></ul>
</div>
</div><p>
Klokken er 4.50, og lyden af en luftsirene med åndenød trænger ind i værelse 
20. 
</p><p>
I går aftes faldt Politikens udsendte i søvn til lyden af skræppende fugle 
(var det tukanen ved restauranten eller et par papegøjer?) og græshopper, 
der filede løs. Nu er det brøleabens tur, fem minutter før vækkeuret ringer. 
</p><p>
På Pachira Lodge ved nationalparken Tortuguero på Costa Ricas caribiske kyst 
bor man bogstavelig talt i regnskoven. Brøleaber våger i træerne over den 
skildpaddeformede pool, tukaner er farvestrålende pletter i træerne ved 
restauranten, og den insektædende salamander er værelseskammerat. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2584409/her-er-10-lande-du-maaske-ikke-lige-havde-overvejet-til-din-ferie/">Her er 10 lande, du måske ikke 
lige havde overvejet til din ferie</a></p><p>
På stierne, der fører fra hovedhuset og rundt til de 88 hytter/værelser, 
klikker tennisboldstore krabber forbi som på høje hæle, små frøer hopper ind 
i gæsternes ben, og gule hibiscus, vild ingefær med pink blomst og lilla 
orkideer lyser op langs de snoede stier. 
</p><p>
Det er ikke kun i omgivelserne, at naturen spiller en stor rolle. I hotellets 
tykke velkomstmappe står der blandt andet: »Målet er at fremme bæredygtig 
turisme ved at gøre samfund, medarbejdere og turister bevidste om 
vigtigheden af at leve i harmoni med naturen.«
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2494697/strandtur-i-moerke-se-costa-ricas-skildpadder-kaempe-for-livet/">Strandtur i mørke: Se Costa 
Ricas skildpadder kæmpe for livet</a></p><p>
Det betyder, at maden så vidt muligt købes lokalt, der er affaldssortering på 
værelserne, som i øvrigt køles ned af vifte i loftet, og på toiletterne skal 
det brugte papir i skraldespanden, ikke i toilettet. 
</p><p><b>Beliggenhed og pris:</b> Hotellet ligger 5 minutter fra nationalparken 
Tortuguero lige over for Tortuguero by og stranden, hvor skildpadder kommer 
for at lægge æg. Man kan kun komme til hotellet ad vandvejen fra ’byen’ La 
Pavona. Fra hovedstaden San José tager det knap fire timer, inklusive bustur 
på tre timer. 
</p><p>
En overnatning i dobbeltværelse koster 229 dollars. Inkluderet er alle 
måltider, besøg i Tortuguero by, guidet bådtur i junglen samt transport til 
og fra hotellet. 
</p><p><b>Indretning:</b> De kunstfærdigt foldede håndklæder strøet med pink hibiscus 
er fascinerende og skrivebord og natbord i mørkt træ, der lugter lidt af 
kolonitid, gedigent. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/IMG_0603_JPG_923529w.jpg" alt="" border="0"/><span class="caption"><span class="f-img-caption">Hjem 
</span>for en kort periode. Værelset er enkelt og uden en masse dikkedarer. FOTO: Maja Kiener</span></span>
Knap så charmerende, men prisværdige er de tre sorteringsskraldespande og sæbe 
og shampoo i dispensere. Mærkværdigt nok sad lyskontakten modsat indgangen, 
men så kan man passende spare på lyset. 
</p><p><b>Faciliteter og service:</b> Der er gratis wi-fi ved receptionen, men når 
mange er på, er forbindelsen så langsom, at den reelt ikke kan bruges. 
</p><p>
Alle måltider er buffet, og maden lækker og varieret. Prøv en traditionel 
costaricansk morgenmad: <i>gallo pinto</i> af stegte ris og bønner. Hertil 
omelet, pølser, friskskåret papaya, vandmelon og ananas samt juice og en 
evig strøm af kaffe <i>con leche </i>eller <i>negro</i>. 
</p><p>
Personalet er meget venligt og opmærksomt – kaffekoppen er altid fuld, og når 
man mister orienteringen på vej til hytten, dukker der altid en op ud af det 
grønne for at vise vej. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2445952/faa-det-vildeste-adrenalinsus-over-costa-ricas-taageskov/">Få det vildeste adrenalinsus 
over Costa Ricas tågeskov</a></p><p class=" bl-elem"><b>Konklusion:</b> Pachira Lodge er et godt udgangspunkt for oplevelser i 
Tortuguero Nationalpark: Både i regnskov, på strand og selv på hotellets 
grund føler man, at man lever i pagt med naturen. Af antallet af spisende i 
restauranten kan konkluderes, at hotellet er populært, men her føles aldrig 
overrendt, for de mange træer og buske skaber grønne lommer af fred. 
</p>	
</div>

</div></body></html>
