---
layout:     post
title: 	    "Klaus Riskær vil i Folketinget for Alternativet: Vi skal nytænke den måde, vi opkræver skatter på"
post_author:	    
post_date:	    Mon, 09 Mar 2015 13:51:24 +0100
post_site:	    politiken.dk 
post_link:	    http://politiken.dk/indland/politik/ECE2579434/klaus-riskaer-vil-i-folketinget-for-alternativet-vi-skal-nytaenke-den-maade-vi-opkraever-skatter-paa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Normalt elsker partierne at sætte kendte personligheder på valgplakaten. 
</p><p>
Men da erhvervsmand en, iværksætteren og tidligere bedrageridømte Klaus Riskær 
i sidste uge tilbød sig som folketingskandidat at for Uffe Elbæks nye parti 
Alternativet, fik han et nej. 
</p><div class="art-quote article-box">
<p class="quote"/>
<blockquote>
<p class="quote-txt">
I virkeligheden er vores samfundsøkonomi båret på skuldrene af de svageste
</p>
<p class="sender">
Klaus Riskær 
</p>
</blockquote>
</div><p>
Jeg er <i>for</i> kendt og <i>for</i> alternativ til Alternativet, sagde 
Riskær efter afvisningen. </p><p><b class="ext-link">PORTRÆT</b><a class="embeddedlink" href="http://politiken.dk/oekonomi/virksomheder/ECE2089962/portraet-manden-der-enten-blev-statsminister-eller-roeg-i-spjaeldet/">Manden, der enten blev statsminister 
eller røg i spjældet</a></p><p>
Men i dag trodsede han partilederen og meldte sig som kandidat for 
Alternativet i Københavns Omegns Storkreds. 
</p><p>
»Man kan sgu ikke sidde i et mødelokale på Christiansborg og beslutte, om jeg 
kan bidrage eller ej«, siger han. 
</p><p>
Derfor bliver det op til partiets medlemmer ved en ekstraordinær 
generalforsamling 17. marts at bestemme, om de vil have Klaus Riskær som 
repræsentant. 
</p><h3>
De svage bærer samfundsøkonomien 
</h3><p>
Vil de det, får Alternativet en folketingskandidat, der blandt andet vil ændre 
Danmarks skattesystem fuldstændig. Klaus Riskær kritiserer det for at være 
unfair, uigennemsigtigt og ineffektivt. 
</p><p>
»Vi skal nytænke den måde, vi opkræver skatter på. Det kræver, at man er 
forandringsvillig - og det er de eksisterende partier ikke«, siger 59-årige 
Klaus Riskær. 
</p><h3 class="tvheader">Klaus Riskær Pedersens tale om fri hash: Politikerne på Christiansborg er nogle tosser</h3>
<p/><p>
»Dem, der betaler skatterne, er de hårdtarbejdende, mens højindkomsterne 
investerer sig ud af det, og virksomhederne sender deres penge til udlandet, 
så de ikke skal betale skat i Danmark«. 
</p><p>
»I virkeligheden er vores samfundsøkonomi båret på skuldrene af de svageste, 
mens de rige og forretningslivet bidrager alt for lidt i forhold til, 
hvordan de bruger deres ressourcer«. 
</p><p>
Og det er bare begyndelsen. 
</p><h3>
Alternativet - med et twist af business 
</h3><p>
Klaus Riskær vil forandringen. Han vil tænke nyt og ikke bygge videre på det 
eksisterende. Det siger han i hvert fald. Derfor er han også »så glad« for 
Alternativet, som han mener »tænker ud af boksen på midten af dansk 
politik«. 
</p><div class="art-fakta article-box">
<h4 class="">
KLAUS RISKÆRS POLITISKE CV</h4>
<div class="fakta-body" data-buildingblock="embedded_factboxlink">
<p><b>I perioden 1989 til 1994</b> var Klaus Riskær Europaparlamentspolitiker for 
Venstre. 
</p><p><b>Da han blev efterforsket</b> pga. hans personlige konkurs, blev hans 
politiske immunitet ophævet, og samtidigt valgte han at stå udenfor Venstres 
gruppe i Europaparlamentet, hvorfor han heller ikke forsøgte genvalg i 1994. 
</p><p class=" bl-elem"><b>Udgav sidste år debatbogen</b> 'Socialkapitalisme', som Informations 
anmelder beskrev som »et originalt grundlag for en ideologisk tredje vej 
mellem markedskræfter og planøkonomi«. 
</p>
</div>
</div><p/><p>
»Der er masser af <i>peace and love</i> i Alternativet. Jeg kommer selv 
fra den bevægelse, da jeg var ung, og jeg vil gerne tilbage til det igen«. 
Men, siger han: 
</p><p>
»Jeg mangler et twist af business«. 
</p><p><b class="ext-link">FOTO</b><a class="embeddedlink" href="http://politiken.dk/fotografier/ECE518311/foto-klaus-riskaers-storhed-og-fald/">Klaus Riskærs storhed og fald</a></p><p>
Han mener ikke, at partiet har været gode nok til at fortælle danskerne, 
hvordan »økonomien skal hænge sammen«. Vælgerne skal forstå, at »de gutter 
her vil lave om på hele måden, man driver skattepolitik på - ikke bare 
bundgrænser og procenter«. 
</p><p><i class=" bl-elem">Tror du, danskerne har tillid til dig? </i></p><div class="art-quote article-box">
<p class="quote"/>
<blockquote>
<p class="quote-txt">
Alternativet skal være et troværdigt alternativt, hvis det skal gå godt. Men 
jeg tror, vi bliver valgt ind med en større procentdel, end folk drømmer om.
</p>
<p class="sender">
Klaus Riskær 
</p>
</blockquote>
</div><p>
»Jeg ved ikke, hvorfor de ikke skulle. Jeg har politisk erfaring fra min tid i 
EU (læs faktaboks, <i>red</i>.), og jeg har bevist, at jeg kan skabe en 
lang række virksomheder og projekter, der har skabt forandring«, siger han. 
</p><p>
»Ja, jeg har haft noget modgang i mit liv, men jeg mener, det skal være slut 
med at have saniterede politikere, puritanere. Almindelige mennesker laver 
fejl indimellem, det kan der også være i politik. Det, at man har haft noget 
modgang, skærper ens sans for retfærdighed og rimelighed, og det er meget 
godt, at man har fået nogle smæk, for så opfører man sig ordentligt«. 
</p><p><i class=" bl-elem">Hvordan tror du, at det vil gå Alternativet ved Folketingsvalget?</i></p><p>
»Alternativet skal være et troværdigt alternativ, hvis det skal gå godt. Men 
jeg tror, vi bliver valgt ind med en større procentdel, end folk drømmer om. 
Jeg tror, en del danskere vil sige: Åh, endelig! Og jeg tror en masse af de 
unge mennesker, der er gået til Liberal Alliance, helt har misforstået, hvor 
de er gået hen, og de fatter ikke, hvad det er for et projekt, de er gået 
ind i«. 
</p><h3>
Derfor sagde Elbæk nej 
</h3><p>
Det har ikke været muligt at få en kommentar fra Alternativets leder og 
stifter Uffe Elbæk, men til Politiko forklarer partiets pressechef Magnus 
Haslebo, at Klaus Riskær blev afvist, fordi han ville opstilles som 
spidskandiat. Den gik ikke, fordi partiet allerede havde valgt Ulla Sandbæk 
som spidskandidat for Københavns Omegn i efteråret. 
</p><p>
»Vi kan ikke særligt tilgodese nogen som helst, uanset hvad deres fortid måtte 
være, og om de er kendte eller ej. Det peger i en anden retning end vores 
projekt«, siger Haslebo. 
</p><p>
Samtidig tilføjer pressechefen, at Riskær er velkommen som kandidat - han skal 
bare vælges på demokratisk vis. 
</p><p class=" bl-elem">
»Så det er fuldkommen i vores medlemmers hænder, hvor vidt de vælger at stemme 
ham ind«. 
</p>	
</div>
</div></body></html>
