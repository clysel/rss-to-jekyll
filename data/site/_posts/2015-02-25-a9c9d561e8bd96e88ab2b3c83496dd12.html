---
layout:     post
title: 	    "Hollænder uden job på jagt efter verdensrekord"
post_author:	    
post_date:	    Wed, 25 Feb 2015 15:49:42 +0100
post_site:	    politiken.dk 
post_link:	    http://politiken.dk/sport/cykling/ECE2563094/hollaender-uden-job-paa-jagt-efter-verdensrekord/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Som den tredje inden for knap en måned giver den 30-årige hollænder Thomas 
Dekker sig i aften dansk tid i kast med timeverdensrekorden, når han på 
cykelbanen i den mexicanske by Aguascalientes skal forsøge at komme længere 
ud end de 52.491 km, australieren Rohan Dennis noteredes for 8. februar. 
</p><p><b class="ext-link">SUCCES:</b><a class="embeddedlink" href="http://politiken.dk/sport/cykling/ECE2539521/australier-slaar-timerekord-med-639-meter/">Australier slår timerekord med 639 meter</a></p><p>
En uge inden Dennis’ vellykkede forhavende prøvede også landsmanden Jack 
Bobridge – verdensrekordholder på 4 km – at få ram på østrigeren Mathias 
Brändles rekord på 51.852 km. 
</p><p>
Bobridge, der i weekenden erobrede sølv i 4 km individuelt forfølgelsesløb – 
eller måske rettere tabte guldet, eftersom han på sidste omgang blev 
overtrumfet af den voldsomt spurtende schweizer Stefan Küng – ved VM i 
Saint-Quentin-en-Yvelines, måtte imidlertid se i øjnene, at han manglede 
cirka 500 m, da den udmarvende time var overstået. 
</p><h3>
Har udelukkende koncentreret sig om rekordforsøget 
</h3><p>
Dekker og Dennis var holdkammerater i lidt over år på det amerikanske 
Garmin-Sharp mandskab, men lige nu befinder de sig i deres 
landevejskarrierer på et vidt forskelligt punkt. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/cykling/ECE2539540/fakta-timerekord-slaaet-for-tredje-gang-paa-fem-maaneder/">FAKTA: Timerekord slået for 
tredje gang på fem måneder</a></p><p>
Faktisk er Dekkers i øjeblikket ikke eksisterende, eftersom han ikke er 
tilknyttet noget firmahold, mens Dennis kort inden sin succesrige 
rekordkørsel i den schweiziske by Grenchen sejrede for BMC både på en etape 
og sammenlagt i sæsonens første WorldTour-løb Tour Down Under. 
</p><p>
Dekker indgik ikke i planerne, da Garmin-Sharpe fusionerede med Cannondale op 
til denne sæson og er dermed i realiteten arbejdsløs. Allerede for flere 
måneder siden meddelte hollænderen, at han midlertidigt indstillede jagten 
på nyt job for udelukkende at koncentrere sig om rekordattentatet, men han 
er da modtagelig for en ny kontrakt, når den aktuelle opgave er overstået. 
</p><h3>
Bane med ry for verdensrekorder 
</h3><p>
Når den er henlagt til netop den mexicanske velodrom skyldes det, at denne har 
ry for at være særdeles hurtig. Det bevistes således under World 
Cup-afdelingen i december 2013, da ikke færre end fem af de stadig bestående 
verdensrekorder blev sat. 
</p><p>
Franskmanden Fracois Pervis, nykåret dobbelt verdensmester i keirin og 1.000 
m, noteredes på sidstnævnte distance for 56.303 sekunder og på 200 m for 
9.347 sek. 
</p><p>
Ved samme lejlighed forbedrede den tyske trio Joachim Eilers, René Enders og 
Robert Förstemann verdensrekorden i holdspint – 750 m – til 41.871 sekunder, 
ligesom landsmændene Miriam Welte og Kristina Vogel i kvindernes tilsvarende 
disciplin – dog kun over 500 m – nåede ned på 32.153 sekunder og Kristina 
Vogel på 10.384 sekuner på 200 meteren. 
</p><p class=" bl-elem">
Tre år tidligere satte amerikaneren Sarah Hammer i Aguascalientes 
verdensrekord på 3.000 meter med 3.22.269 minutter. 
</p>	
</div>
</div></body></html>
