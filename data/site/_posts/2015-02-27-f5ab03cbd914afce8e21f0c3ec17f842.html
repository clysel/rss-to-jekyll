---
layout:     post
title: 	    "Brødre dømt for forsøg på lejemord i Odense"
post_author:	    
post_date:	    Fri, 27 Feb 2015 11:45:02 +0100
post_site:	    politiken.dk 
post_link:	    http://politiken.dk/indland/ECE2566447/broedre-doemt-for-forsoeg-paa-lejemord-i-odense/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et enigt domspanel og nævninge i Retten i Odense idømmer to tunesiske brødre 
syv års fængsel for at have forsøgt at dræbe en 41-årig mand på åben gade i 
den fynske hovedstad ved at skyde efter ham med en pistol.
</p><p>
Derudover udvises de fra Danmark for bestandig.
</p><p>
Anklagerens teori er, at brødrene på 24 og 36 år er lejemordere, som er blevet 
betalt for at skyde den 41-årige.
</p><p>
Ifølge brødrene selv kender de ikke den mand, de skød efter.
</p><p>
Drabet skulle have fundet sted 11. februar sidste år.
</p><h3>
Skød forbi
</h3><p>
Men da den yngste bror skød mod den 41-årige, ramte den første kugle forbi og 
ned i jorden. Der blev ifølge anklagemyndigheden forsøgt skudt igen, men 
denne gang sad kuglen fast i pistolen. Dermed slap den 41-årige med 
forskrækkelsen.
</p><p><b class="ext-link">AFGØRELSE AF SKYLDSSPØRGSMÅLET</b><a class="embeddedlink" href="http://politiken.dk/indland/ECE2566196/mistaenkte-lejemordere-kendt-skyldige-i-drabsforsoeg/">Mistænkte 
lejemordere kendt skyldige i drabsforsøg</a></p><p>
Dommen ankes på stedet til landsretten af de to brødres advokater, Mette Grith 
Stage og Jesper Storm Thygesen, som havde procederet for ikke mere end seks 
års fængsel.
</p><p>
»Jeg er selvfølgelig ærgerlig over dommen. Og det kommer også bag på mig, at 
de dømmes for drabsforsøg. For vi har tekniske erklæringer, der siger, at 
der blev skudt ned i jorden og ikke mod personen«, siger Mette Grith Stage 
efter domsafsigelsen.
</p><h3>
Dømte skal betale erstatning
</h3><p>
Anklager Annette Korsgaard siger, at man tager dommen til efterretning. Nu 
skal Statsadvokaten afgøre, om man vil kontraanke. Der bliver som regel 
anket til en skærpelse af straffen.
</p><p>
Hun havde procederet for mellem syv og otte års fængsel. Det var en skærpelse, 
mente hun, at de to brødre angiveligt er blevet betalt for at slå den 
41-årige mand ihjel i Odense.
</p><p class=" bl-elem">
Brødrene skal betale over 20.000 kroner i erstatning til den 41-årige mand, 
som blev skudt efter.
</p>	
</div>
</div></body></html>
