---
layout:     post
title: 	    "Europol advarer teknologi-virksomheder mod udbredelse af kryptering"
post_author:	    Martin Bernth
post_date:	    Mon, 30 Mar 2015 12:59:17 +0000
post_site:	    www.version2.dk 
post_link:	    http://www.version2.dk/artikel/europol-advarer-teknologi-virksomheder-mod-udbredelse-af-kryptering-126476?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Når teknologi-virksomheder i stigende grad tilbyder sine kunder avanceret kryptering i brugervenlige formater, så giver det også mere spillerum for terrororganisationer til at holde kommunikation uden for efterretningstjenesternes rækkevidde. Og det kan være farligt.</p>



<p>Sådan lyder det fra chefen for den fælleseuropæiske politienhed Europol Rob Wainwright, der <a href="http://www.bbc.com/news/technology-32087919">i et interview med BBC</a> fortæller, at end-to-end-kryptering er blevet det største problem i kampen mod terrorisme, og det bør ligge teknologi-virksomheder på sinde, inden de gør krypteringsværktøjer tilgængelige i stor skala.</p>

<p>»Vi er skuffet over den holdning, som nogle af disse firmaer udviser, og det føjer kun til vores problemer med at komme i besiddelse af kommunikationen mellem nogle af de mest farlige mennesker, der misbruger internettet,« siger Rob Wainwright til BBC.</p>



<p>Han erkender, at den stigende tendens til at bruge kryptering er et resultat af Edward Snowdens afsløringer af NSA’s omfattende masseindsamling af elektronisk kommunikation uanset mistanke, og det har sat sine spor i efterretningsverdenen, der nu må kæmpe for at genvinde tilliden.</p>

<p>»Det har ændret selve naturen i bekæmpelsen af terrorisme fra at være et felt, der traditionelt har hvilet på at have gode muligheder for overvågning af kommunikation til at være et felt, der essentielt ikke længere har det,« siger Rob Wainwright.</p>
  </section>

      </div></body></html>
