---
layout:     post
title: 	    "Ny rapport: Havmøllebranchen skal skære en fjerdedel af prisen inden 2023"
post_author:	    Sanne Wittrup
post_date:	    Tue, 10 Mar 2015 10:11:00 +0000
post_site:	    ing.dk 
post_link:	    http://ing.dk/artikel/ny-rapport-havmoellebranchen-skal-skaere-en-fjerdedel-af-prisen-inden-2023-174656
---
<html><body><div><section class="body"><p>Hvis strøm fra offshore vindkraft skal være konkurrencedygtig med konventionelle energikilder om ti år, så skal den kunne reducere sine omkostninger med 26 pct. frem til 2023.</p>
			<p>Det konkluderer en ny <a href="http://www.ewea.org/fileadmin/files/library/publications/reports/EY-Offshore-Wind-in-Europe.pdf">analyse</a>, foretaget af konsulenthuset EY , som offentliggøres tirsdag i forbindelse med en stor offshore vindkraft konference  i Bella Centret de kommende dage.</p>
			
			<p>Ifølge rapporten kræver det, at industrien reducerer sine omkostninger på fem nøgleområder allerede over de næste fem år, og her angiver rapporten en række konkrete besparelsespotentialer:</p>
			
			<p>De fem områder er: Implementering af større vindmøller, der øger energiproduktion, skal reducere omkostninger med ni pct.</p>
			<p>Det er fremme af konkurrencen mellem industrielle aktører, der vurderes at kunne give en syv procents besparelse. Nye projekter kan ligeledes bidrage med syv pct og endelig vil effektvisering af forsyningskæden i form af bedre installationsfaciliteter og –udstyr kunne skære tre procent af prisen.</p>
			<p><figure class="plugin right zoomable"><img data-original-image="http://ing.dk/sites/ing/files/costreduktion_offshore_ifoelge_ey.jpg" src="http://ing.dk/sites/ing/files/styles/w1120_media_right/public/costreduktion_offshore_ifoelge_ey.jpg?itok=FOrRXPsB" alt=""/><figcaption>I EY rapporten fremskriver man strømprisen fra offshore vindkraft i takt med udbygningen - forudsat at de anbefalede omkostningsreduktioner bliver gennemført. </figcaption></figure></p>
			<p>Rapporten løfter dog klart en pegefinger: Kun hvis branchen kan levere disse prisreduktioner - og hvis der kommer klare politiske signaler fra lovgiverne -  så kan målet nås og offshore vindkraft blive konkurrencedygtig med gas, kul og kernekraft indenfor de næste ti år.</p>
			<p>Sideløbende med udgivelsen af EY rapport har tre af de største navne i offshore vind igangsat en fælles erklæring - kaldet »United Industry« - som del af en forpligtelse til at reducere omkostningerne i sektoren.</p>
			<p>De tre er Dong Energy, MHI Vestas og Siemens Wind Power og Renewables, som har lovet at iværksætte fælles og individuelle aktioner i hele værdikæden for at levere "større og  langsigtede, konkrete fremskridt.."</p>
			<p>Claus Hviid Christensen, Vice President i DONG Energy Wind Power er overbevist om, at opgaven vil lykkes inden 2023 og at man allerede er på rette spor:</p>
			<p>»Med en klar politisk ramme for udviklingen af offshore vindkraft efter 2020, er jeg overbevist om, at vi vil opfylde vores mål om at gøre offshore vindkraft fuldt konkurrencedygtig med alternative energiteknologier,« siger han i en pressemeddelelse i forbindelse med etablering af industri-samarbejdet.</p>
		</section></div></body></html>
