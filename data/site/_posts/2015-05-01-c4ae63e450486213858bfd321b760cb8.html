---
layout:     post
title: 	    "Ugens 5 sange: Psykedelisk dancehall, stenet rock og klassisk boombaphiphop"
post_author:	    
post_date:	    Fri, 01 May 2015 20:12:04 +0200
post_site:	    politiken.dk 
post_link:	    http://politiken.dk/kultur/musik/ECE2651305/ugens-5-sange-psykedelisk-dancehall-stenet-rock-og-klassisk-boombaphiphop/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>1 Raske Penge: ’Hvem ved’</b></p><p>
Er jeg langt ude, eller er jeg kommet hjem, spørger Raske Penge på sin nye 
single. Han er i hvert fald ikke på Faxe Kondi mere, for sammen med de 
franske producere O.B.F. udvider han den danske dancehallreggae i den 
psykedeliske retning. Et trip hvor Raske Penge passende lader de 
eksistentielle tanker vandre frit – på hele menneskehedens vegne. 
</p><p><a href="http://https://youtu.be/vrrUd09yb5Q" target="_blank">Hør sangen her</a> 
(eksternt link) 
</p><p><b>2 Young Thug (ft. Birdman): ’Constantly Hating’</b></p><p>
I Young Thug har ikke bare Atlanta, men amerikansk hiphop fundet en ny 
superstjerne – mens inspirationskilden Lil Wayne er låst fast i konflikter 
med pladeselskabsbossen Birdman. Det er samme Birdman, der nu fører Young 
Thug frem, og man kan godt forstå Lil Waynes tanker om at gå på pension, når 
man hører Thugs syrede abrupte rapstil hen over et minimalistisk beat, der 
lyder, som om det kommer op gennem gulvet fra underboen. 
</p><p class="art-ext-other">

</p><p/><p><b>3 Baby in Vain &amp; Electric Elephants: ’Cyclops’</b></p><p>
For et par uger siden bød Record Store Day på en lille flodbølge af nye og 
eksklusive sange. En af dem er den her splitsingle mellem Baby in Vain og 
Electric Elephants. Det er pigerne mod drengene, og ingen slipper fra den 
lige så tunge som stenede omgang rock uden skrammer. 
</p><p><a href="http://https://youtu.be/b6G-o8UGw7w" target="_blank">Hør sangen her </a>(eksternt 
link) 
</p><p><b>4 Alessia: ’Here’</b></p><p>
Hen over et Isaac Hayes-via-Portishead-sample giver den 18-årige Alessia 
Caracciolo en situationsrapport fra en »antisocial pessimists« lede ved 
rituelle gymnasiefester. Triphop på amerikanske plader og en intern 
fuckfinger til ungdommens sociale koder. 
</p><p><a href="http://https://youtu.be/YZRPRf84HO4" target="_blank">Hør sangen her</a> 
(eksternt link) 
</p><p><b>5 Raekwon (ft. A$AP Rocky): ’I Got money’</b></p><p>
Wu-Tang-klanens Raekwon tager den unge stjernerapper A$AP Rocky i skole med en 
lektion klassisk New York boombaphiphop. Så kan han – og hele <i>the 
new school</i> – lære det. 
</p><p class="art-ext-other">

</p><p class=" bl-elem"/>	
</div>

</div></body></html>
