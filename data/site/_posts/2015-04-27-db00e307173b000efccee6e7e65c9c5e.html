---
layout:     post
title: 	    "Mew-album er af svimlende, symfoniske dimensioner - og lidt forudsigelig"
post_author:	    
post_date:	    Mon, 27 Apr 2015 16:57:25 +0200
post_site:	    politiken.dk 
post_link:	    http://politiken.dk/kultur/musik/cd-beat/ECE2644988/mew-album-er-af-svimlende-symfoniske-dimensioner---og-lidt-forudsigelig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Engang var bandet Mew intime venner for lytterne af ’Det Elektriske Barometer’ 
søndag aften. Deres skrøbelige og snurrige indie-salmer foldede sig ud som 
lysende luftballoner inde i hovedet på dem, der havde lagt panden mod 
højttalerne med et opgivende suk. 
</p><div class="art-fakta article-box">
<h4 class="">
Musikanmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Mew: + -. A:Larm
</p></div>
</div><p>
Siden debuten i 1997 har det lille mjav udviklet sig i en ret opadgående kurve 
til rockhymner af symfoniske dimensioner. Album for album og med Jonas 
Bjerres halekomet af en falset som gennemgående signatur har bandet fra 
Hellerup udbygget himmelkuplen over dansk rock med ualmindeligt højtragende 
sange. </p><p>
Da den store forbrødring for godt et år siden fandt sted på NorthSide 
festivalen, og bassisten Johan Wohlert vendte tilbage efter syv års fravær, 
trak Mew nu kollektive gisp af begejstring gennem titusindvis af 
festivalgæster. Fra radioens lille rum var de vokset til noget, der lignede 
og lød som Danmarks største rockband. 
</p><h3>
Mere strømlinet og poppet 
</h3><p>
Tilbage som en kvartet i den oprindelige besætning udgiver Mew nu deres sjette 
album. Men for en gangs skyld overgår de ikke sig selv. På et tidspunkt 
måtte kurven jo knække, og i stedet for at søge længere ud i deres originale 
undersøgelser af prog. rockens katedralarkitektur har de rettet en del af 
deres krøllede linjer ud og fundet frem til et mere strømlinet og poppet 
udtryk. 
</p><div class="art-quote article-box">
<p class="quote"/>
<blockquote>
<p class="quote-txt">
Det er stadig sange, man kan bygge Peterskirker ud af, men vejen til den 
vægtløse tilstand, der stadig er essensen af Mew, er mere ligetil og enkel
</p>
</blockquote>
</div><p>
Poppet i den forstand, at modhagerne er trukket tilbage og vægten mere lagt på 
bandets samspil (måske en understregning af Wohlerts tilbagekomst) end det 
moderne studies muligheder for at rejse i lyd og tid i verdensrummet mellem 
vores ører. Det er stadig sange, man kan bygge Peterskirker ud af, men vejen 
til den vægtløse tilstand, der stadig er essensen af Mew, er mere ligetil og 
enkel. </p><p>
Forskellen fra det forrige album til det nye kan næsten aflæses i titlerne. I 
2009 flød Mew i enhver forstand over alle bredder med den alenlange titel 
’No More Stories/ Are Told Today/ I’m Sorry/ They Washed Away// No More 
Stories, The World Is Grey/ I’m Tired/ Let’s Wash Away. 
</p><p>
Seks år senere er de punktligt korte for hovedet med to tegn ’+ -’. Plus og 
minus. En kode til den elektriske strøm, der igen strømmer gennem de 
bombastiske udladninger fra Bo Madsens guitar, men også en markering af et 
mere forenklet Mew. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2643228/blur-overrumpler-med-vitalt-comeback/">Blur overrumpler med vitalt 
comeback</a></p><p>
Selv om der er igen er melodistumper afspillet baglæns og soniske detaljer i 
de lag på lag på lag, en Mew-sang består af, træder en mere traditionel 
sangstruktur igennem. Det er hen til omkvædet, og så slår de vingerne ud! De 
dristige løsninger og opfindsomheden er ganske enkelt fraværende på sange 
som ’The Night Believer’ og ’Interview the Girls’. Det gør ikke deres sange 
mindre bjergtagende, men mere forudsigelige. 
</p><p>
Eksempelvis kan man på en sang som ’Making Friends’ høre en guitar nærmest 
mime den knortede guitarfigur fra ’Introducing Palace Players’ fra ’No More 
Stories ...’. Men hvor det kantede fingerspil blev trukket frem på 
sidstnævnte og gav sangen dens karakter, bliver den nu brugt som en detalje 
i baggrunde på den himmelstræbende sang. 
</p><h3>
Mægtig og kraftfuld som en ørkenstorm 
</h3><p>
De store abstraktioner i den æteriske atmosfære findes dog i teksterne. Bjerre 
synger vist om brudlinjer mellem to mennesker et par steder og udviser 
muligvis bekymring for et barn med »your mother’s eyes«, men meningen 
opløses i de fragmenterede sætningers tåge. Det handler ikke om indholdet af 
beskeden, men leveringen af den. 
</p><div class="art-quote article-box">
<p class="quote"/>
<blockquote>
<p class="quote-txt">
De går efter at tage vejret fra os. Og det lykkes
</p>
</blockquote>
</div><p>
Hele albummet er spændt op som dugen på Orange Scene, og i de store koncerters 
bredformat skal mange af deres sange nok vise sig at fungere. De går efter 
at tage vejret fra os. Og det lykkes. Med en produktion, der er mægtig og 
kraftfuld som en ørkenstorm. </p><p>
De varierer storheden med heavy metal-riffs på den alligevel lidt for 
stillestående ’My Complications’ og kaster et par stjernekastersoloer ind i 
balladen ’Rows’, men forsømmer at udfordre deres egne prog. rockede manerer. 
Kontraster har altid været hovedingrediensen i Mews alkymi. Forholdet mellem 
de hidsige riffs eller det komplekse trommespil fra Silas Utke Graae 
Jørgensen og så de lyse heliummelodier fra Bjerre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2641501/sufjan-stevens-hvisker-en-sidste-smuk-afsked/">Sufjan Stevens hvisker en 
sidste, smuk afsked</a></p><p>
Men modsætningerne er dæmpede. De mange melodier, Mew væver deres avancerede 
kompositioner sammen af, får ikke lov til at skylle hårdt ind over hinanden. 
I stedet for snubletråde og indre spændinger får vi fornemt buede 
spændingskurver og forløsende omkvæd i en lyd med dybdeperspektiv. 
</p><p class=" bl-elem">
Når det er sagt, taler vi om et lille fald i forhold til Mews egen høje 
standard. Deres flimrende nordlyspop finder flere fornemme klimaks under 
vejs. Ikke mindst på åbningsnummeret ’Satellites’ og den fængende ’Water 
Slides’, der kan hoppe rundt en hel dag som en psykedelisk kængurustylte 
inde i hovedet på en. Dét lyder som to kommende klassikere i det nu udvidede 
Mew-katalog. 
</p><p class="art-ext-other">

</p>	
</div>

</div></body></html>
