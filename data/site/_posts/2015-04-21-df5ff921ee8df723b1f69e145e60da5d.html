---
layout:     post
title: 	    "Polen bekræfter køb af militært udstyr til milliarder"
post_author:	    
post_date:	    Tue, 21 Apr 2015 19:23:26 +0200
post_site:	    politiken.dk 
post_link:	    http://politiken.dk/udland/ECE2637414/polen-bekraefter-koeb-af-militaert-udstyr-til-milliarder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Polen er på vej til at indgå kontrakter om leverance af militært udstyr fra 
USA og Europa for milliarder. Det er stigende spændinger i forhold til 
Rusland, der fremskynder købet af de nye våben. 
</p><p>
Forsvarsministeriet i Warszawa oplyser, at regeringen har godkendt at købe 
amerikanske Patriot-raketter fra våbenfabrikanten Raytheon. 
</p><p>
»Regeringen har accepteret forsvarsminister Tomasz Siemoniaks anbefaling om at 
tildele ordren på Patriot-dele til USA's regering«, hedder det i en 
erklæring fra det polske forsvarsministerium. 
</p><p>
To ud af otte Patriot-batterier skal være erhvervet inden tre år, og resten 
senest i 2025. Patriot-raketter er i stand til at nedskyde fjendtlige 
missiler. 
</p><p>
Ifølge præsident Bronislaw Komorowski er det en kontrakt til cirka fem 
milliarder dollar (knap 35 milliarder kroner), som man forhandler med USA 
om. 
</p><h3>
Ændrede sikkerhedsforhold
</h3><p>
Samtidig har Polen valgt at teste helikoptere af typen EC-725 Caracal fra 
Airbus og at droppe et tilbud fra det amerikanske selskab Sikorsky og det 
italienske AgustaWestland. 
</p><p>
Det er 'de ændrede sikkerhedsforhold', som får Polen til at fremskynde 
købet helikoptere, oplyser forsvarsministeriet. 
</p><p>
Ifølge avisen Gazeta Wyborcza er det 70 Airbus-helikoptere til en værdi af tre 
milliarder dollar (21 milliarder kroner), som man forhandler om. 
</p><p>
Der kan være tale om de største forsvarskontrakter, som er indgået på 
europæisk jord siden afslutningen af Den Kolde Krig. 
</p><p>
»Den polske regering vil tilfredsstille de største militære spillere på det 
polske marked: Amerikanerne og franskmændene«, skriver Gazeta Wyborcza. 
</p><p class=" bl-elem">
Polen, der blev medlem af Nato i 1999, har fremskyndet købet af det militære 
udstyr, efter at Rusland sidste år intervenerede i Ukraine til stor 
bekymring for Nato 
</p>	
</div>

</div></body></html>
