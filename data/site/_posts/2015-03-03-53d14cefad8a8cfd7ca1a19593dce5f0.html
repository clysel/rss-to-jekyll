---
layout:     post
title: 	    "Nye retningslinjer skal ændre dynamikken i alkoholramte familier"
post_author:	    
post_date:	    Tue, 03 Mar 2015 19:50:43 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2571965/nye-retningslinjer-skal-aendre-dynamikken-i-alkoholramte-familier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Uden mad og drikke dur helten ikke. Når det gælder alkoholafhængige danskere, 
er det snarere familien, der får helten til at du. For uden familiens 
støtte, bliver det overordentligt svært at lade flasken stå. Det er et af de 
centrale budskaber i helt nye nationale kliniske retningslinjer for 
alkoholbehandling, som Sundhedsstyrelsen i dag har udsendt. 
</p><p>
»Der går i gennemsnit 10-12 år før, alkoholafhængige kommer i behandling. Når 
der går så mange år, er det klart, at alkoholproblemerne når at skabe mange 
konflikter og meget svigt, før der bliver gjort noget ved det. Derfor kan 
man glæde sig over, at der i de nye anbefalinger er en stærk anbefaling om 
familieorienteret alkoholbehandling«, siger Kit Broholm, der er 
Sundhedsstyrelsens chefkonsulent på alkoholområdet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2570722/sundhedsstyrelsen-antabus-er-ikke-et-mirakelmiddel/">Sundhedsstyrelsen: Antabus er 
ikke et mirakelmiddel</a></p><div class="art-fakta article-box">
<h4 class="">
Hvad er famileorienteret alkoholbehandling?</h4>
<div class="fakta-body" data-buildingblock="embedded_factboxlink">
<p>
Behandlingen består typisk af:
</p><ul><li>Indledende afrusning af den alkoholafhængige.</li><li>Derefter terapisessioner med den alkoholafhængige.</li><li>Herefter inddrager man partneren i fælles samtaler med terapeuten, hvor 
man blandt forbereder sig på den næste fase, hvor eventuelle børn 
inddrages i behandlingen.</li><li>Børnene inddrages i et samlet forløb for familien.</li><li class=" bl-elem">Derudover kan der suppleres med gruppeforløb henholdsvis for den, der 
drikker, for de pårørende og for børnene, hvor man møder 
andre i samme situation.</li></ul><p class=" bl-elem">
Kilde: Kit Broholm, specialkonsulent, Sundhedsstyrelsen. 
</p>
</div>
</div><p>
Anbefalingerne i de nye retningslinjer lyder i hovedtræk, at alkoholafhængige 
personer bør tilbydes familieorienteret alkoholbehandling, at pårørende til 
alkoholafhængige bør tilbydes rådgivning, og at den farmakologiske 
behandling af alkoholafhængighed med antabus bør erstattes af andre mere 
effektive lægemidler. </p><p>
»Erfaringsmæssigt er det en meget typisk dynamik i de her familier, at man 
forsøger at dække over alkoholforbruget. Man gemmer flasker væk, hælder 
indholdet ud eller ringer til arbejdet med en sygemelding, når det går galt. 
Det giver et højt konfliktniveau i familien. På den måde kan man i familier 
intuitivt komme til at håndtere et alkoholproblem på en ikke hensigtsmæssig 
måde«, siger Kit Broholm og tilføjer: 
</p><p>
»Når man iværksætter en familieorienteret alkoholbehandling, får man et fælles 
rum for at tale om de problemer, som alkoholen har skabt, så den afhængige 
også får øjnene op for, hvor stor en belastning, det har været for familien. 
Det er i sig selv en motiverende faktor for, at man holder fast i 
behandlingen og drikker mindre«, forklarer Kit Broholm. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2570401/roedvinsgenerationen-er-i-saerlig-grad-ramt-af-skrumpelever/">Rødvinsgenerationen er i 
særlig grad ramt af skrumpelever</a></p><p>
Det skønnes, at der i Danmark er 140.000 alkoholafhængige, men kun ommring 
15.000 er i egentlig behandling. Kit Broholm kalder det »et stort 
underbehandlingsproblem«: 
</p><p>
»Derfor er det meget vigtigt række hånden ud også til de pårørende, så vi 
styrker dem i at komme i gang med at løse alkoholproblemet i familien på et 
meget tidligere tidspunkt«, siger hun. 
</p><p>
Ifølge Sundhedsstyrelsen er der dokumentation for, at familieterapi øger 
familiens trivsel og mindsker alkoholindtaget hos den alkoholafhængige. På 
samme måde øger det sandsynligheden for, at den alkoholafhængige kommer i 
behandling, når den pårørende får tilbudt professionel rådgivning. 
</p><p><b>Familie hjælper al behandling</b></p><p>
Det er alkoholprofessor Morten Grønbæk, direktør for Statens Institut for 
Folkesundhed på Syddansk Universitet, enig i. 
</p><p>
»Det er helt sikkert en god idé at inddrage familien. Alkoholproblemer er ikke 
kun det enkelte individs problem, det er hele familiens. Al anden behandling 
på andre sygdomsområder, som fx cancer, giver også bedre resultater, når 
familien indgår«, lyder det fra Morten Grønbæk, der også er formand for 
Vidensråd for Forebyggelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2566637/8-svar-fra-forskeren-saa-farligt-er-alkohol/">8 svar fra forskeren: Så 
farligt er alkohol</a></p><p>
Retningslinjerne fra Sundhedsstyrelsen indeholder også anbefalinger til den 
farmakologiske behandling af alkoholafhængighed. Sundhedsstyrelsen 
anbefaler, at alkoholafhængige i højere grad behandles med andre præparater 
end antabus, da effekten af antabus er usikker, og der kan være 
bivirkninger. Også her er alkoholprofessor Morten Grønbæk enig. 
</p><p>
»Det er særdeles fornuftigt at bruge andre medicinske behandlinger end 
antabus. Antabus hæmmer et bestemt enzym, der omsætter alkohol. Så når du 
drikker alkohol samtidig med, at du tager antabus, hvad mange gør, så 
ophober man giftstof i kroppen«, forklarer Morten Grønbæk og peger ligesom 
Sundhedsstyrelsen på, at der i dag findes mange andre medicinske præparater, 
der virker langt bedre. 
</p><p>
»Nogle af dem går ind i hjernen og hæmmer trangen til at drikke og har slet 
ikke samme gifteeffekt som antabus«, uddyber han. 
</p><p class=" bl-elem">
Den seneste opgørelse fra Lægemiddelstatistikregisteret viser, at 18.000 af de 
godt 20.500 danskere, der i 2013 modtog medicin mod deres 
alkoholafhængighed, fik antabus. 
</p>	
</div>
</div></body></html>
