---
layout:     post
title: 	    "Usain Bolt løber 10,12 i vådt opvisningsløb"
post_author:	    
post_date:	    Sun, 19 Apr 2015 20:17:13 +0200
post_site:	    politiken.dk 
post_link:	    http://politiken.dk/sport/ECE2634595/usain-bolt-loeber-1012-i-vaadt-opvisningsloeb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den jamaicanske sprintlegende tog en lille forsmag på næste sommers OL, da han 
søndag vandt et 100-meter-løb i Rio de Janeiro. 
</p><p>
Den seksdobbelte OL-guldvinder løb på 10 sekunder og 12 hundreddele, da han 
fik en lidt skidt indledning på sit løb og i øvrigt løb under regnvåde 
forhold. 
</p><p>
Den dårlige start betød, at han først på de sidste meter åd sig forbi 
hollænderen Churandy Martina og amerikaneren Ryan Bailey. 
</p><h3>
Går efter tre gange triple-guld 
</h3><p>
»Min start var ikke god, og det kom jeg til at betale for. Men jeg er glad for 
at have vundet og skal ikke klage«, siger Usain Bolt ifølge nyhedsbureauet 
AFP. 
</p><p><b class="ext-link">Læs også</b><a class="embeddedlink" href="http://politiken.dk/sport/atletik/ECE2375167/usain-bolt-slaar-indendoers-rekord-paa-100-meter/">Usain Bolt slår 
indendørs-rekord på 100 meter</a></p><p>
Foruden at være seksdobbelt OL-guldvinder har jamaicaneren også 
verdensrekorderne på både 100 meter og 200 meter. 
</p><p class=" bl-elem">
Ved næste års OL i Rio vil han forsøge at blive den første, som tre gange 
vinder guld på både 100 meter, 200 meter og fire x 100-meter-stafet. Det har 
han gjort ved de to seneste olympiske lege i London og Beijing. 
</p>	
</div>

</div></body></html>
