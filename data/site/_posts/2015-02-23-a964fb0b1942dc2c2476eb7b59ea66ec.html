---
layout:     post
title: 	    "Fem gode - Händel er mere end 'Messias'"
post_author:	    
post_date:	    Mon, 23 Feb 2015 13:04:30 +0100
post_site:	    politiken.dk 
post_link:	    http://politiken.dk/kultur/musik/ECE2558996/fem-gode---hndel-er-mere-end-messias/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Georg Friedrich Händel var en tysk komponist, der bosatte sig i England, og 
'Messias' er det værk, flest kender ham for. Oratoriet om Jesu liv, død og 
opstandelse er blevet danskernes faste musikalske juletradition. Men 
barokkomponisten Händel skrev omkring 30 oratorier foruden 42 operaer, 
masser af forskellig kammermusik, mere end 120 kantater – for nu bare at 
nævne en del af hans store produktion. Der ligger med andre ord masser af 
store musikskatte gemt i Händelland. 
</p><p>
Politikens klassiske musikredaktør introducerer her fem af sine 
yndlings-Händelværker: 
</p><p><b>Rinaldo (1711) </b></p><p>
Opera på italiensk skrevet af den unge Händel med en handling, der kredser om 
kærlighed og krig på korstogenes tid. Operaen om korsridderen Rinaldo var 
med til at bane vejen for Händels succes i England, og når han kunne skrive 
den og andre værker så rygende hurtigt, var det, fordi han ligesom andre 
komponister i begyndelsen af 1700-tallet ikke var bange for at stjæle idéer 
både fra andre komponister og fra sig selv. Arien 'Lascia ch'io pianga' er 
noget af det smukkeste musik, der overhovedet findes, og Händel stjal den 
såmænd fra et af sine egne italienske oratorier. Hør den på youtube og 
opdag, hvad det er, barokmusik, barokopera og ikke Händel kan. 
</p><p>
Hør musikken <a href="https://www.youtube.com/watch?v=peJxkzPSQFg" target="_blank">her</a><i class=" bl-elem">(eksternt link)</i></p><p><b>Giulio Cesare in Egitto (1724) </b></p><p>
Endnu en af Händels virtuose operaer på italiensk. På dansk oversættes titlen 
bare til 'Julius Cæsar', og rigtig mange danske operapublikummer blev fans 
af den, da den i 2002 gik over Det Kongelige Teaters Gamle Scene med 
kontratenoren Andreas Scholl som Julius Cæsar og Concerto Copenhagen i 
orkestergraven som leverandører af sprængkraftig barokmusikalsk ledsagelse. 
'Julius Cæsar' er forrygende operakunst leveret med Händels særlige, 
professionelle tommelfingeraftryk – sådan som tyskeren havde lært at skrive 
den på studierejser til Italien, inden han blev englænder. 
</p><p>
Hør musikken <a href="https://www.youtube.com/watch?v=yfYxAIjVENM" target="_blank">her</a><i class=" bl-elem">(eksternt link)</i></p><p><b>Music for the Royal Fireworks (1749) </b></p><p>
Generalprøven på dette pompøse værk tiltrak så mange mennesker, at London 
Bridge var stoppet af trafik i mere end tre timer. Alle ville opleve den nye 
festmusik, kong George II havde bestilt. På selve dagen, hvor afslutningen 
på Den Østrigske Arvefølgekrig skulle fejres i Londons Green Park, gik der 
ild i en af pavillonerne. Men bare tanken om Händels musik, slynget mod 
himlen som de vildeste musikalske raketter, er nok til at forestille sig, 
hvordan det må have været at være til stede 27. april 1749 ved den store 
udendørsfest, hvor originaludgaven af Händels 'Music for the Royal 
Fireworks' blev spillet første gang. 
</p><p>
Hør musikken <a href="https://www.youtube.com/watch?v=f-Qeitagb0c" target="_blank">her</a><i class=" bl-elem">(eksternt link)</i></p><p><b>Theodora (1750) </b></p><p>
Händel grundlagde sin berømmelse i England med operaer i italiensk stil, men 
moden skiftede, og hans svar blev oratorierne. De musikalske ingredienser i 
Händels oratorier er de samme som i hans operaer, og hans to sidste af 
slagsen, 'Theodora' og 'Jephta', er nogle af de største perler i 
1700-tallets samlede musikhistorie. 'Theodora' fortæller den tragiske 
historie om en kvindelig kristen martyr og hendes romerske elsker. Modsat 
'Messias' har det en rigtig handling og er derfor også blev sat i scene, som 
om det var en opera. Musikken er dybere og smukkere end nærmest noget andet, 
Händel har skrevet, og han anså selv koret 'He saw the lovely youth' for 
overlegent i forhold til 'Halleluja'-koret. 
</p><p>
Hør musikken <a href="https://www.youtube.com/watch?v=G7Xn8e3MCKQ" target="_blank">her</a><i class=" bl-elem">(eksternt link)</i></p><p><b>Jephtha (1752) </b></p><p>
Som så mange andre af Händels engelsksprogede oratorier er 'Jephtha' baseret 
på en beretning fra Det Gamle Testamente. Titelpersonen Jephtha har lovet 
Gud at ofre den første, han møder, hvis han sejrer i krig, og det er meget 
tæt på at gå ud over hans egen datter. Men i Händels oratorium lægger en 
engel sig imellem og redder den uskyldige. Med 'Jephtha' har den aldrende, 
på dette tidspunkt om mere eller mindre blinde Händel leveret musikalske 
stjernestunder. For eksempel Jephthas dramatisk oprevne overvejelser om at 
skulle ofre sin egen datter i recitativet 'Deeper, and deeper still' og hans 
roligt fredfyldte arie 'Waft her, angels, through the skies'. 
</p><p class=" bl-elem">
Hør musikken <a href="https://www.youtube.com/watch?v=wlWn39eZZng" target="_blank">her</a><i class=" bl-elem">(eksternt link)</i></p>	
</div>
</div></body></html>
