---
layout:     post
title: 	    "Anklager: Fodboldspillere risikerer straf for matchfixing"
post_author:	    
post_date:	    Tue, 05 May 2015 19:25:45 +0200
post_site:	    politiken.dk 
post_link:	    http://politiken.dk/sport/fodbold/ECE2656438/anklager-fodboldspillere-risikerer-straf-for-matchfixing/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En dom for matchfixing mod en 28-årig mand kan meget vel få betydning for fire 
tidligere fodboldspillere fra Hvidovre IF.
</p><p>
Det fastslår anklager og advokaturchef i Københavns Politi, Per Justesen, 
efter at Københavns Byret tirsdag har straffet den hovedtiltalte i 
danmarkshistoriens første sag om matchfixing med et års betinget fængsel.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/ECE2656302/28-aarig-idoemmes-betinget-faengsel-for-matchfixing/">28-årig idømmes betinget 
fængsel for matchfixing</a></p><p>
Retten finder det bevist, at 28-årige MT i samarbejde med fire daværende 
fodboldspillere fra Hvidovre IF og en femte mand arrangerede resultatet af 
to kampe tilbage i 2010, og med tirsdagens dom er der nu grundlag for, at 
også de kan retsforfølges, mener Justesen.
</p><p>
»Nu er der kommet et fornyet grundlag i sagen. MT er blevet dømt for i 
foreningen med de her fire fodboldspillere og en femte mand at have gjort 
det her«, siger Per Justesen.
</p><p>
Sagen drejer sig dels om 1. divisionskampen mellem FC Hjørring og Hvidovre 24. 
oktober 2010.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2655252/national-kampagne-skal-stoppe-matchfixing/">National kampagne skal stoppe 
matchfixing</a></p><p>
Her aftalte de fire Hvidovre-spillere, MT og en femte mand ifølge politiet, at 
der skulle scores minimum fire mål mod Hvidovre. Hvidovre tabte kampen 2-4, 
hvilket angiveligt sikrede de involverede en udbetaling på omkring 300.000 
kroner.
</p><p>
Et lignende setup forelå 14. november 2010, da Hvidovre mødte Vejle. Her endte 
det ifølge politiet med en udbetaling på omkring 600.000 kroner til de fem 
sigtede og den nu dømte MT.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2648390/norske-fodboldspillere-i-faengsel-for-matchfixing/">Norske fodboldspillere i 
fængsel for matchfixing</a></p><p>
»Det næste spørgsmål er at finde ud af, hvad beviserne mod dem er. Men retten 
har altså fundet det bevist, at de var med på den«, siger Per 
Justesen.
</p><p>
MT har tidligere erkendt sin skyld, men har siden trukket tilståelsen tilbage. 
Nu nægter han sig skyldig og har derfor anket dommen til landsretten.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2625754/dansk-spiller-ingen-turnering-er-sikret-mod-matchfixing/">Dansk spiller: Ingen turnering 
er sikret mod matchfixing</a></p><p>
»Jeg mener, at beviserne er blevet bedømt forkert«, siger MT's 
forsvarsadvokat, Henrik Juel Halberg.
</p><p>
I byretten har MT forklaret sin tilståelse med, at han frygtede for sin 
sikkerhed i en afpresningssag, og at politiet betingede sin beskyttelse med, 
at han fortalte om sin viden om matchfixing, påpeger Henrik Juel Halberg.
</p><p class=" bl-elem">
»Han var aldrig nogensinde blevet dømt, hvis han ikke havde følt sig presset 
til at levere det, som politiet krævede, til gengæld for beskyttelsen«, 
mener advokaten.
</p>	
</div>

</div></body></html>
