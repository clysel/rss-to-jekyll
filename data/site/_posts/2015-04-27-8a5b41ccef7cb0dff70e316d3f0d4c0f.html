---
layout:     post
title: 	    "Experimentarium-direktør: »Mere eller mindre det hele er ødelagt«"
post_author:	    
post_date:	    Mon, 27 Apr 2015 21:07:14 +0200
post_site:	    politiken.dk 
post_link:	    http://politiken.dk/indland/ECE2645660/experimentarium-direktoer-mere-eller-mindre-det-hele-er-oedelagt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De gigantiske flammer, som i eftermiddags besatte Experimentarium i Hellerup 
nord for København, har spist det meste af bygningen. 
</p><p>
Brandvæsenet har nu branden under kontrol, men skal bruge mange timer endnu, 
før det afbrændte forlystelsescenter er kølet helt ned. Til den tid vil der 
ikke være meget tilbage. 
</p><p>
»Branden spredte sig rigtig meget. En stor del af Eksperimentarium er ødelagt 
og brændt ned. Der er omfattende skader på store dele af bygningen. Mere 
eller mindre det hele er ødelagt,« siger Ulrik Lindén, der er vagtchef hos 
Nordsjællands Politi: 
</p><p>
»Det bliver en ordentlig omgang at genopbygge stedet«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/Experimentariets_by_931509y.jpg" alt="" border="0"/><span class="caption"><span class="f-img-caption">Røg. 
</span>Det er lykkes brandvæsenet at forhindre branden i at sprede sig til det ikoniske Tuborg-tårn.</span></span></p><p>
Vagtchefen kan endnu ikke sige, præcist hvilke dele af bygningen der står 
tilbage. Men konkret overvejer brandvæsenet lige nu om en af bygningens 
gavle skal væltes, fordi den er brændt helt fri af resten af bygningen. 
</p><h3>
To lettere til skade og flere anholdte 
</h3><p>
Politiet fik 14.45 meldingen om en brand i Tuborg Havn, hvorefter adskillige 
brandbiler fra Lyngby, København, Gentofte og Frederiksberg blev sendt 
afsted. 
</p><p>
I mellemtiden tog branden til i styrke, og en tyk søjle af røg farvede himlen 
mørkegrå over Experimentarium, der for tiden er lukket for besøg på grund af 
en større ombygning. 
</p><p><b class="ext-link">KONTROL</b><a class="embeddedlink" href="http://politiken.dk/indland/ECE2645538/brandfolk-taemmer-storbrand-i-hellerup/">Brandfolk tæmmer storbrand i Hellerup</a></p><p>
To bygningsarbejdere kom lettere til skade i forbindelse med branden. De var i 
gang med at lægge tagpap på en del af bygningen, og selv om årsagen til 
flammerne endnu ikke er kendt, går en af teorierne på, at branden kan være 
opstået i forbindelse med den åbne ild, der anvendes, når tagpap brændes på. 
</p><p>
Ulrik Lindén fra Nordsjællands Politi oplyser, at politiet har foretaget 
afhøringer af de personer, som var til stede i bygningen, da branden brød 
ud. Han vil ikke oplyse, hvor mange der er tale om, og siger, at man endnu 
»ikke vil lægge sig fast på noget«. 
</p><h3>
Opdagede branden på webcam 
</h3><p>
Experimentariums direktør Kim Herlev havde lige gjort klar til et 
bestyrelsesmøde på Frederiksberg, da han opdagede branden. På et webcam 
skulle han vise bestyrelsen planerne for det nye Experimentarium, der skal 
stå klar 15. september 2016. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/Voldsom_brand_ved_T_931588w.jpg" alt="" border="0"/><span class="caption"><span class="f-img-caption">flammer. 
</span>Årsagen til branden i Experimentarium er stadig ukendt.</span></span>
»Jeg fik et enormt chok, da jeg så billederne på webcamet. Vi kunne se, at der 
stod røg op fra bygningen, og efter kort tid var der meget høje flammer«, 
siger Kim Herlev og forklarer, at han straks efter kørte til Tuborg Havn. 
</p><p><b class="ext-link">NYHED</b><a class="embeddedlink" href="http://politiken.dk/indland/ECE2645365/voldsom-brand-i-experimentarium-to-tagarbejdere-tilskadekommet/">Voldsom brand i Experimentarium: To 
tagarbejdere tilskadekommet</a></p><p>
Kort efter kom beroligelsen over, at ingen personer var kommet alvorligt til 
skade i forbindelse med branden. Selv om det har været »trist at se de gamle 
Tuborg-bygninger og historien gå op i røg«, er Kim Herlev fortrøstningsfuld, 
når det gælder fremtiden. 
</p><p>
»Vi var ikke for alvor startet med at bygge det nye Experimentarium op. Så 
branden er gået ud over den gamle bygning, og det er kun en lille del af 
den, der skal bestå i det nye. Jeg skal have dannet mig et overblik i 
morgen. Men det er ikke så voldsomt, da vi ikke er kommet så langt med 
byggeriet endnu«, siger han. 
</p><p class=" bl-elem">
I morgen kl.12 afholder Experimentarium et krisemøde. Indtil videre er der 
ikke nogle ændringer i åbningsplanerne. 
</p>	
</div>

</div></body></html>
