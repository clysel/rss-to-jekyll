---
layout:     post
title: 	    "Sveriges nye popstjerne: »Jeg vil ikke censurere mig selv«"
post_author:	    
post_date:	    Sun, 12 Apr 2015 18:48:13 +0200
post_site:	    politiken.dk 
post_link:	    http://politiken.dk/ibyen/koncert/ECE2621609/sveriges-nye-popstjerne-jeg-vil-ikke-censurere-mig-selv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Koncert</h4>
<div class="fakta-body" data-buildingblock="embedded_factboxlink">
<p>
Tove Lo. 13. apr. Store Vega, Kbh. V.
</p><p class=" bl-elem">
www. vega.dk
</p>
</div>
</div><p>
Hun scorer småbørnsfædre på legepladsen. Æder slik, brækker sig i badekarret 
og går på sexklub. Alt sammen for ikke at mærke smerten over, at kæresten er 
væk. 
</p><p>
Det er i bund og grund essensen af den 27-årige svenske musiker Tove Los 
kæmpehit ’Habits’. Sangen udkom i USA sidste år, hvor den nåede op på en 
tredjeplads på Billboard-hitlisten, hvilket gør Tove Lo til listens højest 
placerede svensker siden Ace of Base. 
</p><p>
Hendes første album udkom sidste år og er delt ind i tre kategorier: sex, 
kærlighed og smerte. Og hun synger lige bramfrit om alle tre emner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/koncert/ECE2619926/future-islands-spiller-paa-smukfest-og-giver-ekstrakoncert-i-vega/">Future Islands spiller på 
Smukfest og giver ekstrakoncert i Vega</a></p><p>
Trangen til at udtrykke sig har fulgt hende siden barndommen, fortæller hun, 
da vi møder hende på Hotel Royal i København. 
</p><p>
»Det var detektivfortællinger, hvor jeg selv var en detektiv, der opklarede 
nogle ret forfærdelige mord på kvinder, som var skåret i stykker og sådan 
noget. Siden kom det til at handle om komplicerede relationer. Da jeg var 
14, vandt jeg en novellekonkurrence med en historie om, at jeg blev besat af 
min bedste ven, fordi vi var ved at glide fra hinanden. Til sidst myrdede 
jeg hende. Der var meget mørke«. 
</p><p><i class=" bl-elem">Hvor kommer mørket fra?</i></p><p>
»Jeg ved det ikke. Jeg er vokset op trygt og fint i en forstad til Stockholm. 
Men jeg har altid været fascineret af det selvdestruktive. Jeg har altid 
gerne villet føle meget«, siger hun. 
</p><p>
Det kommer næppe fra fremmede. Hendes mor er i hvert fald psykolog. 
</p><h3>
Vild med grungens mørke 
</h3><p>
»Jeg er altid blevet spurgt, hvordan jeg har det, og hvorfor. Det blev 
analyseret ret tidligt. Som teenager var jeg sådan klassisk sur. »Ingen 
forstår mig, jeg farver håret sort!«. Det var min mor ret frustreret over«. 
</p><p>
Mens hun gik i gymnasiet, sang hun i et grungerockband, men hun droppede ud 
for at fokusere på at skrive sange, der var mere enkle. Hun blev signet af 
Warner som professionel sangskriver for popgrupper som Icona Pop og Girls 
Aloud. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2615089/trailerpark-offentliggoer-10-nye-danske-navne/">Trailerpark offentliggør 10 
nye danske navne</a></p><p>
I dag mener hun, at hendes rockede baggrund har givet hendes popunivers kant. 
For hende repræsenterer grungen en ærlighed, som poppen ikke altid er så 
kendt for. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00927/IBY-Tove_Lo_927027y.jpg" alt="" border="0"/><span class="caption"><span class="f-img-caption">Farligt. 
</span>»Jeg elsker at være på grænsen«, siger Tove Lo, »At mærke, at det er lidt farligt«. Foto: Ditte Valente</span></span></p><p>
»Jeg kan godt lide at blande tingene sammen. Pop er generelt glad musik, mens 
grunge er mere rå og mørk. Den blanding kan jeg virkelig godt lide. At 
teksten er rå, mens musikken er noget, man kan danse til. Det er som at 
danse tårerne væk. Det er den blanding, jeg gerne vil have«, siger Tove Lo. 
</p><p>
»Mange poptekster tilpasser sig, så flere kan være med. Men der vil jeg være 
100 procent ærlig. Jeg vil ikke censurere mig selv«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/koncert/ECE2620874/roskilde-festival-afsloerer-spilleplan/">Roskilde Festival afslører 
spilleplan</a></p><p><i class=" bl-elem">Men så putter du også lidt ekstra på? Som da du myrdede din veninde i 
novellen?</i></p><p>
»Hvis jeg prøver at forklare en følelse, som jeg gør på ’Love Ballad’, hvor 
jeg siger, at jeg vil skære mine ben af ... Det ville jeg jo ikke gøre 
rigtigt«. 
</p><h3>
Begejstret fetichtilskuer 
</h3><p>
Fascinationen af at gå på sexklub er dog reel nok, forklarer hun. 
</p><p>
»Jeg var på en sexklub i Berlin, som var ret anarkistisk. Det var bare folk, 
der knaldede på kryds og tværs. Det var virkelig mørkt og beskidt. Modsat 
har jeg også været på en i Portland, og det var noget af det mest 
velorganiserede, jeg har set. Der var en buffet med mad og en stor 
orgiemadras. Vi gik derhen hele bandet, og de sagde, at det var en slow 
night, men kinky night. Der var storskærme med s/m og et par, som havde sex 
ved bardisken«. 
</p><p>
Tove Lo vil nu ikke kalde sexklubberne en vane. Hun elsker bare steder, hvor 
folk lever deres feticher ud og ikke skammer sig over det. »Watching freaky 
people getting it on«, som hun synger et sted på ’Habits’. 
</p><p>
»Men jeg deltager ikke«, slår hun fast. »Jeg kigger bare«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/koncert/ECE2619887/moed-x-factor-vinderen-i-tivoli/">Mød 'X Factor'-vinderen i 
Tivoli</a></p><p><i class=" bl-elem">Når du synger ’Stay High’, er det så det samme som med sexklubberne – bare 
noget, du observerer?</i></p><p>
»Nej, der er jeg nok lidt mere involveret. Men for mig er alkohol lige så 
meget et stof, som alle mulige andre stoffer. Man drikker, man mister 
balancen, man brækker sig, man bliver ond og aggressiv, og så vågner man og 
har det ad helvede til. Men det er acceptabelt. Det synes jeg også, der er 
en del andre stoffer, der burde være«, siger Tove Lo. 
</p><p>
Hun vil ikke ind på, hvor hendes grænse går. Men det er ingen hemmelighed, at 
hun godt kan lide at puste lidt til den. 
</p><p>
»Jeg elsker at være på grænsen«, som hun siger. »At mærke, at det er lidt 
farligt. Jeg kommer fra en familie, der er meget stabil, og måske er det 
lettere for en som mig at gå præcis til grænsen og så trække mig tilbage«. 
</p><p class="art-ext-other">

</p><p class=" bl-elem"/>	
</div>

</div></body></html>
