---
layout:     post
title: 	    "Franskmænd i chok over dødeligt helikopterstyrt under reality-optagelser"
post_author:	    
post_date:	    Tue, 10 Mar 2015 11:51:05 +0100
post_site:	    politiken.dk 
post_link:	    http://politiken.dk/udland/ECE2580697/franskmaend-i-chok-over-doedeligt-helikopterstyrt-under-reality-optagelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Ingen ord kan beskrive den smerte, jeg føler. Tårerne strømmer frem og vil 
ikke stoppe«. 
</p><p>
Sådan lyder reaktionen fra den tidligere franske sprinter Muriel Hurtis, der 
vandt guld ved VM i 2003. Og han er ikke den eneste, der er berørt af 
ulykken, der har kostet otte franskmænd livet i Argentina. 
</p><p>
To helikoptere er tilsyneladende kollideret i luften under optagelser til det 
franske realityprogram 'Dropped', og alle ombord blev dræbt i ulykken. 
</p><p>
Blandt de dræbte er OL-guldvinderen i svømning Camille Muffatt, der vandt tre 
medaljer ved OL i London i 2012. 
</p><div class="art-quote article-box">
<p class="quote"/>
<blockquote>
<p class="quote-txt">
Vores franske medborgeres pludselige død er årsag til enorm sorg
</p>
<p class="sender">
Francois Hollande, Frankrigs præsident 
</p>
</blockquote>
</div><p>
»Jeg kunne ikke tro det, men så blev nyheden bekræftet. Hvilken forfærdelig 
tragedie«, siger Richard Papazian, formanden for den svømmeklub i Nice, hvor 
Camille Muffatt plejede at svømme. </p><p>
»Jeg holdt meget af Camille. Jeg kan slet ikke finde ord. Det er en 
forfærdelig skæbne«, siger han med knækkende stemme til BFM tv, skriver AP. 
</p><p>
Udover Camille Muffatt (25) er sejleren Florence Arthaud (57) og den olympiske 
bokser Alexis Vastine (28) også blandt de dræbte. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/London_Argentina_He_919462v.jpg" alt="" border="0"/><span class="caption"><span class="f-img-caption">Dræbt. 
</span>Svømmeren Camille Muffat er blandt de omkomne i Argentina. Foto: AP</span></span></p><p>
Frankrigs præsident, Francois Hollande, udtrykker sin sorg i en erklæring: 
</p><p>
»Vores franske medborgeres pludselige død er årsag til enorm sorg«. 
</p><p>
Også den franske sportsminister Thierry Braillard har kommenteret ulykken. 
</p><p>
»Nogen havde færdiggjort deres karriere, og andre drømte om at vinde guld i 
Rio«, siger Thierry Braillard og fortsætter: 
</p><p>
»Jeg er dybt ulykkelig. Fransk sport har her til morgen mistet tre stjerner«, 
siger han, ifølge britiske BBC, der citerer BFM tv, som de to udtaler sig 
til. 
</p><p><b>Alle deltagere sendes hjem</b></p><p>
Den franske tv-kanal TF1 var i gang med optagelserne til realityshowet 
'Dropped', da ulykken skete. 
</p><p>
'Dropped' er et overlevelsesprogram, hvor deltagerne bliver fløjet til barske 
miljøer, hvor de bliver udsat for diverse prøvelser. 
</p><p>
Folkene bag programmet udtaler, at realityshowet bliver udskudt på ubestemt 
tid, og at alle de medvirkende vil blive sendt hjem til Frankrig. Producerne 
fra Adventure Line Productions har udgivet en erklæring, der bekræfter de ti 
dødsfald. 
</p><p>
»Alle ADL-holdene (Adventure Line Productions, red.) er knuste, og vi deler 
den dybe smerte, som familierne går igennem. Vi er i kontakt med 
produktionsholdene på stedet og med de franske og argentinske myndigheder. 
Vi giver mere information, så snart det er muligt«, lyder det i erklæringen, 
skriver AP. 
</p><p>
Argentinske redningsfolk og havarieksperter befandt sig på ulykkesstedet sent 
i aftes for at forsøge at finde årsagen til ulykken. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00919/Britain_Argentina_H_919461y.jpg" alt="" border="0"/><span class="caption"><span class="f-img-caption">Ulykke. 
</span>Bokseren Alexis Vastine er også blandt de dræbte i det tragiske helikopterstyrt.</span></span></p><p><b>Helikoptere kolliderede i luften </b></p><p>
Otte franske sportsstjerner var ombord på de to helikoptere, og samtlige otte 
sportsstjerner samt de to argentinske piloter, der fløj dem, døde i ulykken. 
</p><p><b class="ext-link">HELIKOPTERSTYRT</b><a class="embeddedlink" href="http://politiken.dk/udland/ECE2580525/franske-sportsstjerner-draebt-under-optagelser-til-reality-program/">Franske sportsstjerner dræbt 
under optagelser til reality-program</a></p><p>
Helikopterstyrtet skete nær byen Villa Castelli i et bjergområde i det 
nordvestlige Argentina. Helikopterne kolliderede cirka 1.100 kilometer fra 
hovedstaden Buenos Aires. 
</p><p>
Ulykken skete under gode vejrforhold, kun få minutter efter helikopterne 
lettede. Årsagen til ulykken er stadig ukendt, men der opstod en eksplosion, 
og det formodes derfor, at de to helikoptere kolliderede. 
</p><p class=" bl-elem">
»Helikopteren fra La Rioja var en ’Eurocopter’ med kapacitet til at have seks 
mennesker om bord. Det lader til, at den er stødt ind i den anden helikopter 
fra Santiago del Estero kort tid efter, den lettede«, lyder det i en 
udtalelse fra La Rioja-provinsregeringen, skriver AP. 
</p>	
</div>
</div></body></html>
