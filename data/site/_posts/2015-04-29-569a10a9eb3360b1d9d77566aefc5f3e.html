---
layout:     post
title: 	    "Forskere tester kunstige hjerteklapper"
post_author:	    
post_date:	    Wed, 29 Apr 2015 21:31:57 +0200
post_site:	    politiken.dk 
post_link:	    http://politiken.dk/viden/ECE2647916/forskere-tester-kunstige-hjerteklapper/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forskere på Aarhus Universitet tester holdbarheden på hjerteklapper i en 
simulator. Hjerteklapperne fungerer som ventiler for blodstrømningen i og 
fra hjertet, og hvis de ikke virker, skal hjertet arbejde hårdere og hårdere 
for at pumpe blodet rundt. 
</p><p>
Derfor har vi i Danmark årligt cirka 900 operationer, hvor man sætter nye, 
kunstige hjerteklapper ind.
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2646884/maeslinge-vaccine-frikendt/">Mæslinge-vaccine frikendt </a></p><p>
Nu er man begyndt at bruge selvudvidende hjerteklapper, som man indopererer 
gennem en pulsåre i lysken. Det er en mildere operation for patienten, men 
endnu ved man ikke med sikkerhed, om de nye hjerteklapper kan holde lige så 
længe som dem, man indoperer direkte i brystet. 
</p><p>
For eksempel folder de selvudvidende klapper sig ikke altid ud, så de bliver 
runde. Netop formen på klappen kan være afgørende for holdbarheden. Så 
forskerne vil gerne vide, hvor længe ovale eller trekantede kunstige 
hjerteklapper holder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2642714/forskere-chokerer-med-genmanipulation-af-menneskefostre/">Forskere chokerer med 
genmanipulation af menneskefostre</a></p><p>
Det undersøger de blandt andet ved at udvikle metoder til at teste 
holdbarheden med 3d-printede modeller i en simulator. 
</p><p class=" bl-elem">
»Kunstige hjerteklapper kan koste op til 150.000 kroner, så vi prøver at 
udvikle konceptuelle kopier, som vi kan bruge til at udvikle testmetoder til 
at vurdere, om der er forhold, der kan påvirke de nye hjerteklappers 
holdbarhed«, siger lektor Peter Johansen, Institut for Ingeniørvidenskab på 
Aarhus Universitet. 
</p>	
</div>

</div></body></html>
