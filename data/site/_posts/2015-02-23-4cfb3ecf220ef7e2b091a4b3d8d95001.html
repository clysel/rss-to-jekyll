---
layout:     post
title: 	    "Fejl på søkabel stopper Anholt Havmøllepark i tre uger"
post_author:	    Sanne Wittrup
post_date:	    Mon, 23 Feb 2015 13:14:35 +0000
post_site:	    ing.dk 
post_link:	    http://ing.dk/artikel/fejl-paa-soekabel-stopper-anholt-havmoellepark-i-tre-uger-174319
---
<html><body><div><section class="body"><p>En fejl i søkablet, der forbinder Anholt Havmøllepark med elnettet på land, afbrød lørdag eftermiddag strømmen til vindmøllerne, der ikke kunne sende strøm i land.  Også borgerne på Anholt mistede strømmen i 31 minutter, indtil øens nødforsyning var oppe at køre.</p>
			<p>Energinet.dk kan endnu ikke sige, hvad årsagen til fejlen er, men selskabet og dets samarbejdspartnere har i weekenden lokaliseret fejlen til at være på søkablet i nærheden af transformerplatformen på havet, der forbinder havmøllerne og søkablet.</p>
			<p><figure class="plugin right zoomable"><img data-original-image="http://ing.dk/sites/ing/files/nettilslutning_anholt.jpg" src="http://ing.dk/sites/ing/files/styles/w1120_media_right/public/nettilslutning_anholt.jpg?itok=o8u6JXBx" alt=""/></figure></p>
			<p>Intet tyder på, at et skib eller et anker er årsag til fejlen.</p>
			<p>To skibe er nu i gang med at forberede reparationen. Det ene skib skal spule kablet, der ligger beskyttet i havbunden, fri. Det andet skib skal hente kablet op til overfladen og foretage reparationen.</p>
			<p>Energinet.dk's Per Hylle, afdelingsleder for Vedligehold Jylland, forklarer, at det er væsentligt vanskeligere og mere langvarigt at udføre reparationer på søkabler end på landkabler:</p>
			<p>»Vi regner med, at selve reparationen vil vare ca. tre uger. Men da vi har brug for to perioder af flere dages varighed med nogenlunde stille vejr, kan det komme til at vare mere end tre uger, før havmølleparken igen kan sende strøm i land«, siger han i en pressemeddelelse.</p>
			<h2>Millioner i erstatning til Dong</h2>
			<p>Afbrydelsen kan blive en dyr fornøjelse for Energinet.dk og dermed for elforbrugerne, idet Energinet. dk skal betale kompensation til ejeren af vindmøllerne, Dong Energy, for den strøm, møllerne ellers ville have produceret.</p>
			<p>Den 30. september sidste år blev Anholt-kablet ramt af en kortslutning i den del af kablet, der er gravet ned i landjorden, og var ude af drift i syv dage.</p>
			
			<p>Det kostede Energinet.dk  9.167.090,95 kroner i kompensation til Dong Energy.</p>
			<p>Hvis vejrforhold og elpriser er som sidst, vil det nye kabelbrud betyde en fremtidig regning på omkring 30 millioner kroner til Energinet.dk for de tre uger. Kompensationen udregnes nemlig efter vind- og produktionsdata og markedspriser i den tid, hvor havmølleparken var ude.</p>
			<p>Det stykke af kablet, der blev ramt af kortslutning sidste år, er siden blevet undersøgt på et laboratorium. På grund af den kraftige varme, der opstod under kortslutningen, er en del af kablet brændt, og det er ikke muligt at fastslå, præcis hvad der var årsag til fejlen.</p>
			<p>Noget kunne dog tyde på en fejl i isoleringen af kablet – en fejl der både kan være opstået, da kablet blev lagt, eller under produktionen af kablet.</p>
			<p>Anholt Havmøllepark blev officielt indviet i september 20</p>
		</section></div></body></html>
