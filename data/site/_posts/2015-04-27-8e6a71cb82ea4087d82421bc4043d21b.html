---
layout:     post
title: 	    "Fodboldredaktøren: Fyaftensprofferne er en fortjenstmedalje værd"
post_author:	    
post_date:	    Mon, 27 Apr 2015 08:39:15 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2644251/fodboldredaktoeren-fyaftensprofferne-er-en-fortjenstmedalje-vaerd/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
I en superligasæson, hvor Hobro har prøvet at ligge på 1. pladsen, mens FC 
København ikke har gjort det på noget tidspunkt, og Hobro med tre 
imponerende sejre i de indbyrdes opgør har vist sig at være Brøndbys 
skrækmodstander, er der grund til endnu en gang hylde og rose oprykkerne – 
inden de måske i slutfasen af turneringen glider lidt nedad tabellen. I 
hvert fald vil det være en overraskelse, hvis Hobro får point i aften, når 
FC Midtjyllands mesterskabsfavoritter kommer på besøg. 
</p><p>
Det er utroligt, at Hobro så langt henne i turneringen er i en position, hvor 
de kan blande sig i bronzestriden. Hobro har været et friskt pust i 
Superligaen. Skulle sensationen ske, og Hobro slutter som treer, vil det 
ikke være første gang, at en oprykker laver en sådan præstation. Farum (FC 
Nordsjælland) gjorde det i 2003 med et hold, hvor Niels Lodberg (nu i 
SønderjyskE), Dennis Sørensen (FC Vestsjælland) og Jacob ’Gaxe’ Gregersen 
(FCV-sportsdirektør) spillede. Og for to år siden fik Randers FC, der var 
rykket op sammen med Esbjerg – som blev nummer fire og vandt 
pokalturneringen – bronze. 
</p><p>
Men at et hold, der aldrig før har været i den bedste række og som består af 
mange spillere, der har deltidsarbejde ved siden af, kan levere taktisk 
dygtigt spil på det niveau, Hobro har gjort, som kan holde til tempoet, 
formår at udvikle sig undervejs, udvise et forbilledligt sammenhold samt en 
stadig voksende selvtillid er på en måde en ’fortjenstmedalje’ værd. 
</p><h3>
Solidt forsvar og gode kontrastød 
</h3><p>
Man hører, at træningskulturen og intensiteten i det daglige arbejde under 
cheftræner Jonas Dal er forbedret og forstærket, og i mange kampe har 
Hobro-holdet vist solidt forsvarsspil, når man med en lavtstående bagkæde 
har mødt offensive modstandere. Og kontrastødene med sprinteren Quincy 
Antipas og topscorer Mads Hvilsom i hovedroller har ofte været udført med 
stor effektivitet. 
</p><div class="art-fakta article-box">
<h4 class="">
Runde 26</h4>
<h5>
Superligaen </h5>
<div class="fakta-body" data-buildingblock="embedded_factboxlink">
<p><b>Fredag</b></p><p><b>Lørdag</b></p><ul><li class=" bl-elem">FC Nordsjælland-Silkeborg 1-0 </li></ul><p><b>Søndag</b></p><ul><li>14.00 SønderjyskE-AaB 0-3 </li><li>17.00 Brøndby-FCV 4-0 </li><li class=" bl-elem">19.00 Randers-FC København 3-0 </li></ul><p><b>Mandag</b></p><ul><li class=" bl-elem">19.00 Hobro-FCM (TV3 Sport 1)</li></ul><p class=" bl-elem"/>
</div>
</div><p>
Målmand Jesper Rask har set godt ud i de seneste kampe, Mads Justesen har 
været suveræn i i det centrale forsvar. De to har været på banen i samtlige 
minutter i de første 25 kampe. Sportschefen Jens Hammer Sørensen vil meget 
gerne snart forlænge kontrakterne med Justesen og venstrebensskytten Martin 
Thomsen, hvorimod man måske ikke kan holde på Mikkel Thygesen (kontraktudløb 
til sommer). Og Antipas og Hvilsom kan blive solgt inden næste sæson, hvor 
spillerne skal købes fri, så de kan træne et par timer tidligere (13.30) 
hver dag, end det har været tilfældet i første sæson i Superligaen. </p><p>
AaB (møder Hobro på fredag) holdt fast i et lille bronzehåb med 3-0-sejren 
over et SønderjyskE-mandskab, der så sløjt ud og ikke har scoret i fire 
kampe (tre i ligaen og det første pokalsemifinale-opgør mod FC Vestsjælland) 
på stribe. Der var viljen og spilleglæden til forskel på de to hold, og 
aalborgenserne viste god kvalitet både i defensiven og offensiven. Alle tre 
AaB-mål kom efter smukt opspil, og den dobbelte målscorer Anders K. Jacobsen 
var i fin form. AaB’s pasningsspil midt på banen og spil i dybden flænsede 
det sønderjyske forsvar helt op efter pausen. 
</p><h3>
FCK nedkæmpet af Keller og Co. 
</h3><p>
Christian Keller, Johnny Thomsen, Elmar Bjarnason, Mads Fenger og Alexander 
Fischer i Randers FC’s startformation mod FCK i aftes var med til at vinde 
bronze i 2013. Kaptajn Keller vendte tilbage efter en skadepause og var en 
stærk leder og inspirator på Randers-holdet, der efter syv kampe uden sejr 
fik en succesoplevelse med 3-0 over FCK. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2644152/dyrt-og-stort-fck-nederlag-giver-midtjyder-mulighed-for-at-lave-en-bayern/">Dyrt og stort FCK-nederlag 
giver midtjyder mulighed for at lave en 'Bayern'</a></p><p>
En fortjent arbejdssejr i et dramatisk opgør, hvor FCK’erne, hårdt ramt af 
skader for tiden, skabte en række gode chancer. Men Nicolai Jørgensen ramte 
ikke topformen og virkede hen i kampen meget frustreret og kunne have fået 
et rødt kort. Og Steve de Ridder viste sig igen som en dårlig afslutter. En 
slem nedtur for FCK, der fik unge Brandur Olsen vist ud til allersidst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2644236/alt-gik-mod-fckerne-der-lod-sig-rive-med/">Alt gik mod FCK'erne, der lod 
sig rive med</a></p><p>
Mikael Ishak lavede to flotte mål og udnyttede dygtigt ved den første scoring, 
at Mikael Antonsson bakkede i stedet for at gå frem mod den svenske 
angriber. Det var forsvarsspil, som Ståle Solbakken ikke brød sig om. Og nu 
skal FCK-træneren snart sende et tillykke-telegram til Herning. I Randers 
nyder Colin Todd og hans mænd, at nedturen er vendt, så kronjyderne står 
rigtig godt i bronzestriden. 
</p><p class=" bl-elem">
FC Midtjylland kan i Hobro, hvor man venter omkring 5.000 på tribunerne 
(tilskuerrekorden hedder 6.596, mod AaB), øge forspringet til FCK med en 
favoritsejr. Siden femte spillerunde har midtjyderne ligget nr. 1. Hobro 
bragte sig sensationelt op på 1. pladsen i fjerde runde med 3-0-sejren i 
Parken, hvor Antipas, Mads Justesen og Hvilsom scorede. I øvrigt har FCK 
ikke ligget nummer ét i den bedste fodboldrække siden afslutningen af 
2012-13-sæsonen. 
</p>	
</div>

</div></body></html>
