---
layout:     post
title: 	    "Kollapsede kulaktier er i frit fald"
post_author:	    
post_date:	    Sun, 29 Mar 2015 14:37:07 +0200
post_site:	    politiken.dk 
post_link:	    http://politiken.dk/oekonomi/2050/energi/ECE2602068/kollapsede-kulaktier-er-i-frit-fald/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En kombination af billig skifergas, miljøkrav og billigere vedvarende energi 
har sendt amerikanske kulaktier ud på en voldsom nedtur. Kulselskaberne har 
mistet 76 procent af deres værdi på blot fem år – i en periode, hvor 
amerikanske industriaktier i øvrigt kunne notere en fremgang på 69 procent. 
Mere effektiv energiudnyttelse har også spillet en rolle. 
</p><p>
Det fremgår af en rapport fra den britiske tænketank Carbon Tracker Initiative 
(CTI). 
</p><p>
CTI vurderer, at der er tale om en strukturel ændring. Det er ikke et 
midlertidigt tilbageslag. Tilbagegangen for kul i USA er kommet for at blive 
og vil blive forstærket i de kommende år, hvor de tre faktorer bag 
prisfaldet vil fortsætte og måske blive styrket med klimakrav. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/lidegaard/ECE2515119/det-dramatiske-fald-i-olieprisen-kan-aendre-verden/">Det dramatiske fald i 
olieprisen kan ændre verden </a></p><p>
Kul er det mest klimabelastende af de fossile brændsler kul, gas og olie. 
Udslippet af CO2 er dobbelt så højt i forhold til den producerede energi, 
hvis man brænder kul, som hvis man brænder gas. 
</p><p class="art-ext article-box">

</p><p>»De amerikanske kulaktier er kollapset. Alarmklokkerne bør ringe for 
investorer i lignende sektorer verden over. Disse første rystelser er blandt 
de hidtil klareste tegn på en dramatisk forskydning på energimarkederne, 
efterhånden som CO2-intensive brændstoffer i stigende grad bliver slået af 
mindre CO2-belastende alternativer«, siger den ene af rapportens forfattere, 
Andrew Grant, som er finansanalytiker hos CTI. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ressourceoekonomi/ECE2510561/finansfolk-advarer-mod-investeringer-i-kul-og-olie/">Finansfolk advarer mod 
investeringer i kul og olie</a></p><p>
Et lignende mønster er ifølge rapporten så småt begyndt at vise sig i resten 
af verden med mere udbud end efterspørgsel og faldende priser. Aktierne i 
udvalgte australske kulfirmaer er også i tilbagegang. 
</p><p>
Den amerikanske kulindustri har satset på at udligne faldet på hjemmemarkedet 
gennem eksport, især til Asien. Men i Kina, hvis kulbehov i årevis forekom 
umætteligt, faldt kulforbruget sidste år med 2,9 procent. Importen droppede 
hele 22 procent, til dels fordi Kina forsøger at beskytte sin egen 
kulproduktion. 
</p><h3>
Indien vil selv 
</h3><p>
Samtidig lægger Indien, verdens tredjestørste kulimportør, op til en voldsom 
reduktion af importen. Indien annoncerede i efteråret planer for en stor 
satsning på vedvarende energi i de næste fem år og udbygger samtidig sin 
egen kulproduktion. 
</p><p>
Den amerikanske kulindustri kom ellers stærkt tilbage efter det kraftige 
prisfald, der fulgte i kølvandet på finanskrisen i 2007-08. Men så kom 
skifergasrevolutionen, der har fået prisen på naturgas i USA til at falde 
med 80 procent siden 2008. Samtidig er vedvarende energi blevet billigere, 
og kuls andel af den amerikanske elproduktion er faldet med 10 procent. 
</p><p>
Alene i de seneste tre år er 264 kulminer i USA blevet lukket. I samme tidsrum 
er over 20 kulselskaber er gået fallit. Flere kan være på vej ifølge fra 
Macquarie Research, der er en del af den australske Macquarie-gruppe. I en 
note til investorer skrev analysefirmaet i sidste uge, at fremtiden for 
kulindustrien forekommer stadig mere dyster, og at »en bølge af fallitter« 
ser ud til at være lige om hjørnet. 
</p><p>
Carbon Tracker Initiative er stiftet af personer med bred erfaring fra 
finanssektoren. Tænketankens budskab til investorer som pensionsfonde og 
lignende er, at de skal overveje deres investeringer i selskaber inden for 
fossil energi nøje. 
</p><p class=" bl-elem">
Investeringerne kan vise sig at blive en dårlig forretning, fordi 
kombinationen af klimakrav, energibesparelser og grøn energi kan gøre mange 
af selskabernes reserver overflødige. Det gælder især de dyreste 
udvindingsprojekter. 
</p>	
</div>
</div></body></html>
