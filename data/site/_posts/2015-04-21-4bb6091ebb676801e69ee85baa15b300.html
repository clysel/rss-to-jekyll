---
layout:     post
title: 	    "Da lavpriskongerne indtog København"
post_author:	    
post_date:	    Tue, 21 Apr 2015 21:55:33 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2636977/da-lavpriskongerne-indtog-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fra to sider drog de ind i byen som kampberedte krigerkonger for at udfordre 
den gamle magthaver på tronen. Den ene fra nord, de andre fra vest. 
</p><p>
Det kunne ligne et drama af middelalderlige dimensioner, da Norwegians og 
Ryanairs topchefer i dag indtog København. 
</p><p>
Nok var rammen to anonyme konferencelokaler og den næsten samtidige ankomst 
til lufthavnen i Kastrup angiveligt helt tilfældig. Men Bjørn Kjos og 
Michael O’Leary var mødt op for personligt at kaste sig ind i kampen om den 
danske hovedstad. 
</p><p>
Med få timers mellemrum lancerede spydspidserne for to af tidens mest 
omdiskuterede lavprisselskaber en stribe nye ruter, der skal gøre SAS rangen 
stridig som herre over Københavns Lufthavn. 
</p><p><b class="ext-link">PRISTJEK: </b><a class="embeddedlink" href="http://politiken.dk/rejser/nyheder/flyoglufthavne/ECE2439077/pristjek-ryanair-taber-priskrig-fire-ud-af-12-gange/">Ryanair taber priskrig fire ud af 12 
gange</a></p><p>
Fra november vil Ryanair også flyve til Budapest, Alicante og Malaga, hvilket 
bringer flyselskabets samlede antal destinationer fra Københavns Lufthavn op 
på 12. 
</p><div class="art-quote article-box">
<p class="quote"/>
<blockquote>
<p class="quote-txt">
Minimumslønnen er, hvad end markedet siger, den skal være.
</p>
<p class="sender">
David O'Brien, Ryanair 
</p>
</blockquote>
</div><p>
»Vi vil have afgange hver dag til Budapest, som i dag serviceres af det 
selvudnævnte højprisselskab Norwegian«, siger Michael O’Leary. </p><p>
»Jeg forventer at se den slags ruter vokse i sommeren 2016«, siger 
Ryanair-stifteren på pressemødet, som blev afholdt på det københavnske 
Radisson-hotel, som engang var ejet af SAS. 
</p><h3>
Direkte konkurrence på nye ruter 
</h3><p>
Ryanair kommer på de tre ruter til at stå i direkte konkurrence med både SAS 
og Norwegian, som i forvejen flyver til netop de samme lufthavne. 
</p><p>
»Presset vokser i den grad på SAS. Tidligere var det sådan, at Ryanair brugte 
sekundære lufthavne, men det er ikke tilfældet her, hvor man skal flyve 
vinge mod vinge i konkurrence. SAS har været vant til at have Norwegian som 
konkurrent, men Ryanair kommer jo ind til nogle priser, som er endnu 
lavere«, siger Ole Kirchert Christensen, fagredaktør på luftfartsmediet 
Check-In.dk 
</p><p>
Ifølge Ryanairs kommercielle direktør, David O’Brien, er der et »enormt 
potentiale« i at flyve korte distancer til europæiske byer fra København, og 
fordi selskabet i forvejen flyver til 178 andre lufthavne i Europa, er 
mulighederne for at udvide ruterne gode. 
</p><div class="art-quote article-box">
<p class="quote"/>
<blockquote>
<p class="quote-txt">
Tag London, så flyver 36 fly i hver retning mellem der og New York. Fra 
København er det kun tre eller fire. Så siger det sig selv, hvor 
mandskabsbasen skal ligge.
</p>
<p class="sender">
Bjørn Kjos, Norwegian 
</p>
</blockquote>
</div><p>
Ryanair har ikke været udelt tilfredse med Københavns Lufthavns og 
myndighedernes håndtering af den faglige blokade, som ramte selskabets 
første flyvning fra København 18. marts. Aktivisterne, der blokerede flyet 
med krav om indgåelse af en dansk overenskomst, burde have været anholdt, 
mener David O’Brien. </p><p>
I dag venter selskabet og den danske fagbevægelse på Arbejdsrettens vurdering 
af lovligheden af den varslede sympatikonflikt mod selskabet, som spås at 
kunne lægge Ryanairs baseaktiviteter i København helt ned. 
</p><h3>
Satser på langdistance 
</h3><p>
Få timer før i et konferencelokale i Københavns Lufthavn er det Norwegians 
topchef, Bjørn Kjos, der viser powerpoint-billeder fra de tre nye eksotiske 
destinationer. De er del af det konkurrerende lavprisselskabs strategi om 
også at satse på de langdistanceflyvninger, som de traditionelle selskaber 
hidtil har haft som deres revir. Turen med Norwegian går snart også til Las 
Vegas og to destinationer i Caribien, herunder Sankt Croix. 
</p><p>
På sigt vil alle selskabets langdistanceflyvninger skulle udgå fra baser på de 
store udenlandske knudepunkter. 
</p><p><b class="ext-link">FORSKER: </b><a class="embeddedlink" href="http://politiken.dk/oekonomi/arbejdsmarked/ECE2576272/forsker-3f-strejke-varsler-ny-tid-for-fagforeningerne/">3F-strejke varsler ny tid for 
fagforeningerne</a></p><p>
»Vi må være meget effektive i forhold til den måde, vi arbejder på, og så 
lægge baserne der, hvor der er mange linjer, som krydser hinanden. Vi har 
flest ruter, der krydser i New York, så der kommer vi til at lægge en base, 
og så skal du konkurrere med de selskaber, som flyver fra New York, når du 
skal hyre crew«, siger Bjørn Kjos. 
</p><div class="art-quote article-box">
<p class="quote"/>
<blockquote>
<p class="quote-txt">
Vi vil have afgange hver dag til Budapest, som i dag serviceres af det 
selvudnævnte højprisselskab Norwegian.
</p>
<p class="sender">
Michael O'Leary, Ryanair 
</p>
</blockquote>
</div><p><i class=" bl-elem">Kommer der langdistancebase i København? </i></p><p>
»Nej, for der er for få træfpunkter i København. Tag London, så flyver 36 fly 
i hver retning mellem der og New York. Fra København er det kun tre eller 
fire. Så siger det sig selv, hvor mandskabsbasen skal ligge. Der kommer til 
at være baser for kortdistanceflyene. Når det kommer til langdistance, er 
der 620.000 mennesker i Oslo, mens der bor 13 millioner i og omkring Los 
Angeles. Så flyene vil kommer derfra, fra Bangkok, Hongkong eller nogle af 
de store byer i Europa«. 
</p><h3>
Vendte spaniensflyvninger om 
</h3><p>
Kort fortalt betyder det, at kommende piloter og kabinepersonale til 
Norwegians langdistanceruter ikke vil blive ansat i hverken Danmark eller 
Norge. Øvelsen har selskabet allerede gjort på sine europæiske ruter til det 
sydspanske, påpeger Ole Kirchert Christensen. 
</p><p>
»Selskaberne tilrettelægger trafikprogrammet, så de placerer flyene der, hvor 
de har de laveste omkostninger på basen. Man vender sine flyvninger om, så 
de starter ud, hvor omkostningsniveauet er lavest. Det har Norwegian gjort 
med Spanien, hvor de startede med at flyve til fra Skandinavien. I dag 
flyver de fra Spanien til Skandinavien og har ansat spansk besætning med 
betydelig lavere lønomkostninger til følge«, siger han. 
</p><p><b class="ext-link">FORSTÅ LUFTSLAGET:</b><a class="embeddedlink" href="http://politiken.dk/oekonomi/arbejdsmarked/ECE2591606/forstaa-luftslaget-er-ryanairs-base-i-koebenhavn-en-arbejdsplads-i-danmark/">Er Ryanairs base i 
København en arbejdsplads i Danmark?</a></p><p>
Norwegian måtte i efteråret indgå et kompromis med en gruppe strejkende 
piloter, som ikke ville gå med til den ledelsesplan, som skulle lægge dem 
over i nye underselskaber. Hermed gik selskabet glip af nogle af de 
besparelser på lønkontoen, man havde regnet med. En Ryanair-linje med pure 
afvisninger af overenskomster bliver det ikke til i Norwegian, understreger 
han: 
</p><div class="art-quote article-box">
<p class="quote"/>
<blockquote>
<p class="quote-txt">
I dag flyver de fra Spanien til Skandinavien og har ansat spansk besætning med 
betydelig lavere lønomkostninger til følge
</p>
<p class="sender">
Ole Kirchert Christensen, Check-In.dk 
</p>
</blockquote>
</div><p>
»Det tror jeg ikke ville holde på langt sigt som strategi. Har du base i 
Danmark, må du konkurrere på de lokale, danske betingelser og indrette dig 
efter dansk lov. Men det er klart, at vi, som Ryanair også gør, kan flyve 
ind fra baser andre steder. Vi har jo mange ture fra Malaga til flere steder 
i Tyskland, England og over hele Middelhavet. Her går også turene til 
Skandinavien ud fra Malaga«. 
</p><p><i class=" bl-elem">Vil flere af jeres flyvninger blive vendt om i den kommende tid? </i></p><p><b class="ext-link">NORWEGIAN TIL PILOTER: </b><a class="embeddedlink" href="http://politiken.dk/oekonomi/arbejdsmarked/ECE2576862/norwegian-til-piloter-accepter-flytning-eller-smut/">Accepter flytning eller 
smut</a></p><p>
»Det, vi først og fremmest ser på i dag, er at begrænse ansattes 
hotelovernatninger og sikre den mest effektive udnyttelse af flyene. Derfor 
er der ikke noget let facitsvar her, for skal de ansatte overnatte på hotel 
i Oslo, kan de omkostninger hurtigt æde de besparelser, du måtte få ved at 
bruge et spansk crew«, siger Bjørn Kjos. 
</p><p>
Derfor fastholder Norwegian også sine baser i blandt andet København. 
</p><h3>
Det danske system holder ikke 
</h3><p>
På Radisson-hotellet er David O’Brien ikke tilbageholdende, når det kommer til 
at gentage afvisningen af at indgå overenskomst. Ryanair er udtalt tilhænger 
af fri konkurrence på lønninger. 
</p><p>
»Minimumslønnen er, hvad end markedet siger, den skal være«, siger han. 
</p><p>
Den danske model med fælles overenskomster spås heller ingen fremtid, hvis man 
spørger direktør Michael O’Leary. 
</p><p>
»Vi er meget respektfulde over for det danske system, men den danske model kan 
ikke pålægges europæiske borgere. Den fundamentale artikel i EU-samarbejdet 
er, at den Europæiske Union er fri bevægelighed for varer, ydelser og 
arbejde. Vi tror ikke på, at det er muligt for den model at overleve, for i 
sidste ende vil den blive væltet i EU-domstolen«, siger Michael O’Leary. 
</p><p><b class="ext-link">GLOBAL BRANCHE:</b><a class="embeddedlink" href="http://politiken.dk/oekonomi/arbejdsmarked/ECE2588850/lo-formand-er-klar-til-at-ofre-flybranchen-i-danmark/">LO-formand er klar til at ofre 
flybranchen i Danmark</a></p><p>
Og skulle problemerne med den danske fagbevægelse på kort sigt blive for 
store, vil det irske lavprisselskab ganske enkelt forlade Københavns 
Lufthavn og flyve ind fra sine andre baser, sådan som Norwegian gør det fra 
Spanien. 
</p><p>
»Københavns Lufthavn repræsenterer mindre end 2 procent af Ryanairs totale 
kapacitet. Alle er centrum i deres eget univers, men København er altså ikke 
centrum i luftfartens univers«, siger David O’Brien. 
</p><p>
Det vil dog have den oplagte bagdel, at selskabet vil gå glip af 
morgenkunderne, når flyene først skal fra eksempelvis basen i London til 
København. Både EasyJet, Norwegian, SAS og British Airways vil imens kunne 
tage for sig af passagererne til det sydengelske. 
</p><p>
»Og så er alle morgenpassagererne allerede støvsuget«, siger Ole Kirchert 
Christensen. 
</p><p class=" bl-elem">
Ryanair er på tre årtier gået fra at servicere 5.000 kunder om året til over 
100 millioner i dag. 
</p>	
</div>

</div></body></html>
