---
layout:     post
title: 	    "Dansk stjernedesigner er en del af fransk modes inderste kredse"
post_author:	    
post_date:	    Sun, 10 May 2015 20:19:56 +0200
post_site:	    politiken.dk 
post_link:	    http://politiken.dk/kultur/mode/ECE2663442/dansk-stjernedesigner-er-en-del-af-fransk-modes-inderste-kredse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Udstilling på vej </b></h4>
<h5>
<b>Fakta </b></h5>
<div class="fakta-body" data-buildingblock="embedded_factboxlink">
<p>
Roy Krejbergs design kan til august opleves på udstillingen ’Dark Angels’ i 
Rundetårn i København. 
</p><p>
Det er første gang nogensinde, at Roy Krejberg (født 1961) har en større 
visning af sine kreationer i Danmark.
</p><p>
Han er uddannet fra Dansk Konfektions- og Trikotageskole i Herning i 1981 og 
arbejdede i årene efter for bl.a. Dranella, Fair Italy og Matinique.
</p><p>
I 1993 blev han hentet til Paris af Daniel Hechter. 
</p><p>
Fra 1994-2003 havde Roy Krejberg ansvaret for herretøj hos det japanske mærke 
Kenzo, der ejes af verdens største luksusvarekoncern, franske LVMH.
</p><p class=" bl-elem">
Siden 2003 har han sammen med indiske Peachoo Singh drevet Peachoo+Krejberg. 
</p>
</div>
</div><p>
Roy Krejberg er det eneste danske medlem af La Fédération Française de la 
Couture, du Prêt-à-Porter et des Couturiers et des Createurs de Mode. 
</p><p>
Bag det mægtige navn gemmer sig en slags modens øverste råd bestående af 
designere, skræddere og modehuse, der har indflydelse på, hvordan mode 
præsenteres og fremstilles i Frankrig. 
</p><p>
Flokken omtales ofte som ’syndikatet’, og det er ikke et selskab, man bare 
melder sig ind i. 
</p><h3>
Godfatherstemning 
</h3><p>
»Det er lidt som at få en Oscar. Man skal indstilles, og der bliver afholdt et 
møde, hvor modehusene vurderer, om man holder et passende niveau. Vi blev 
bakket op af præsidenten for Dior, og Nathalie Rykiel, direktør for Sonia 
Rykiel, er vores ’gudmor’«, forklarer Roy Krejberg. 
</p><p>
Han indrømmer, at det lyder som noget fra en gangsterfilm. 
</p><p>
»Det er lidt godfatheragtigt med en gammel organisation med ældre figurer, der 
troner og gerne vil bestemme, hvordan alting skal være«. 
</p><p>
Roy Krejberg er optaget i modens fineste selskab på grund af mærket 
Peachoo+Krejberg, og syndikatet har især indflydelse på afviklingen af 
Paris’ modeuger. 
</p><p>
»Vi har sloges med dem om showtider. Det kan være med råben og skrigen, hvis 
man vil have en god plads i skemaet«. 
</p><h3>
Langt fra Danmark 
</h3><p>
Roy Krejberg har arbejdet i Paris siden 1993 og har haft topjobs hos bl.a. 
Kenzo og fået sit design godkendt øverst i modepyramiden. Alligevel vil han 
være ukendt for de fleste danskere. 
</p><div class="art-quote article-box">
<p class="quote"/>
<blockquote>
<p class="quote-txt">
I dag køber folk stort set det samme i hele verden
</p>
<p class="sender">
Roy Krejberg 
</p>
</blockquote>
</div><p>
Tøjet fra Peachoo+Krejberg bliver ikke solgt i Norden, hvor markedet for 
eksperimenterende design med masser af tidskrævende udsmykning er lille, og 
selv om han er opvokset i Silkeborg, har Roy Krejberg aldrig spillet det 
nationale kort i forhold til Danmark. <br/><br/>
Blandt kendere er han en stjerne, og forleden var han inviteret til København 
som æresgæst ved Elle Style Awards. Da jeg møder ham på Hotel Skt. Petri, er 
han klædt i sort, det kortklippede hår gråner, og tonen i stemmen bærer præg 
af mere end 20 år i Frankrig.</p><p>
Hans forhold til dansk mode er stort set ikkeeksisterende. 
</p><p>
»Jeg har lagt mærke til Henrik Vibskov, men det skyldes, at han viser 
herretøjet i Paris«, siger designeren venligt. 
</p><p>
Han ved fra sin kontakt med syndikatet, at mange franske modehuse stadig 
opfatter Paris som verdens navle. Men moden er samtidig ærkeeksemplet på 
globaliseringen. 
</p><p>
»Tidligere var markederne meget forskellige. I en kollektion skulle vi sørge 
for noget til Asien, USA og til Nord- og Sydeuropa, hvor man ikke havde ens 
smag. I dag køber folk stort set det samme i hele verden. Nogle markeder er 
vildere end andre, men udviklingen inden for kommunikation har brudt 
forskellene ned«. 
</p><p>
Det giver mere konkurrence, ikke bare til Paris som modeby, men til alle 
mærker og designere. 
</p><p>
»Der er modeuger overalt, og der sprøjtes kollektioner ud. Det er svært at få 
opmærksomhed. Hvis man vil overleve kommercielt, skal produktet henvende sig 
til en specifik kundegruppe, der forstår dit design«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00935/AW_09-10_-_LOOK_17_935211x.jpg" alt="" border="0"/><span class="caption"><span class="f-img-caption">Paris. 
</span>Peachoo+Krejbergs tøj fås ikke i Norden. Der er ikke noget marked for det eksperimenterende design.</span></span></p><h3>
Japansk forbindelse 
</h3><p>
Peachoo+Krejberg opstod på et tidspunkt, da Roy Krejberg forlod et succesfuldt 
job hos Kenzo og slog sig sammen med den indiske designer Peachoo Singh. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg ville se mit tøj hænge ved siden af mærker, jeg respekterer
</p>
<p class="sender">
Roy Krejberg 
</p>
</blockquote>
</div><p>
»Vi ville forføre de i min optik vigtigste butikker i verden, forføre deres 
topforkælede indkøbere, og jeg ville se mit tøj hænge ved siden af mærker, 
jeg respekterer«. <br/><br/>
Der er glimt i øjet, da ordene falder, men man skal ikke tage fejl. Roy 
Krejberg er en ambitiøs mand, og Peachoo+Krejberg fandt hurtigt 
købere.</p><p>
»Rei Kawakubo fra Comme des Garçons besøgte vores dengang lille showroom i 
Paris. Hun var begejstret på den japanske måde – det vil sige stille og 
rolig. Hun købte den første kollektion til Dover Streeet Market i London, og 
det blåstemplede os«. 
</p><p>
At netop japanerne bag Comme des Garçons faldt for Peachoo+Krejberg, er næppe 
tilfældigt. Roy Krejberg arbejdede fra 1994 til 2004 for Kenzo og kom tæt på 
ikke bare japansk mode, men japansk arbejdsfilosofi. 
</p><p>
»Da jeg begyndte som designer, gjorde jeg som de fleste andre i Europa. Jeg 
tegnede tøjet på papir. De japanske modehuse tegner stort set ikke. Det 
handler for dem om materialer først. Man arbejder med foldninger og 
draperinger på giner. I dag laver jeg en blanding. Begynder med at 
manipulere stoffet og får en fornemmelse for proportionerne. Bagefter tegner 
jeg, inden udkastene bliver givet videre til de dygtige damer i atelieret, 
som konstruerer tøjet«. 
</p><h3>
Genfødt mærke 
</h3><p>
Kenzo Takada var i 1970 den første af de store japanske designere, der rykkede 
til Paris, og han åbnede døren for Issey Miyake og Kensai Yamamoto og senere 
Rei Kawakubo og Yohji Yamamoto. 
</p><p>
»Kenzo tog udgangspunkt i kimonoens opbygning og udsmykning. Hans ting var et 
farvefyrværkeri. Jeg var i tvivl, da han kontaktede mig, for jeg er i 
grunden ikke til frække farver og print. Men han sagde, at han ville 
modernisere designet og var åben for alle input«. 
</p><p>
Roy Krejberg var hos Kenzo fra 1994 til 2003 som først designdirektør og siden 
kunstnerisk leder af Kenzo Homme og havde – med stor succes – ansvaret for 
design af alle mærkets herretøjslinjer. 
</p><p>
Kenzo har senest været gennem en ny genfødsel. Roy Krejberg er imponeret over 
designerne Carole Lim og Humberto Leons marketingarbejde og den synlighed, 
de har skabt. 
</p><p>
»Men når jeg kommer tæt på tøjet, bryder jeg mig ikke om materialerne. Det er 
for meget akryl og polyester«. 
</p><p class=" bl-elem">
Sådan taler et fuldgyldigt medlem af modens svar på Vogternes Råd. 
</p>	
</div>

</div></body></html>
