---
layout:     post
title: 	    "Amagerbankens konkursbo sagsøger staten "
post_author:	    
post_date:	    Fri, 10 Apr 2015 06:51:17 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2622418/amagerbankens-konkursbo-sagsoeger-staten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Amagerbankens konkursbo har fået grønt lys af kreditorerne til at søge en 
milliarderstatning fra staten. Det står klart efter en beslutning truffet af 
den klart største kreditor med stemmeret i boet, Indskydergarantifonden. 
</p><p>
Det skriver Finans. 
</p><p>
Finanssektoren har overvægt i bestyrelsen og har besluttet sig for at afgive 
en tung, blank stemme i sagen. Dermed giver fondens bestyrelse kurator frie 
hænder til at føre sagen. 
</p><p>
»Det skal ikke være nogen hemmelighed, at jeg har stemt imod at føre sagen, 
men er blevet nedstemt«, siger fondens formand, juraprofessor ved Københavns 
Universitet Ulrik Rammeskow Bang-Pedersen, til Finans. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2531277/kreditorer-i-krakket-amagerbank-kan-soege-om-milliarderstatning/">Kreditorer i krakket 
Amagerbank kan søge om milliarderstatning</a></p><p>
Boets kurator, advokat Jørgen Holst fra Holst Law, har i det brev til 
kreditorerne, hvor han ridsede grundlaget for sagen op, blandt andet skrevet 
følgende: 
</p><p>
»Kurators undersøgelse har vist, at Finansiel Stabilitet A/S i forbindelse med 
behandlingen af ansøgningen om individuel statsgaranti allerede i april 2010 
var af den opfattelse, at der i Amagerbanken var et behov for nedskrivninger 
i størrelsesordenen 1,7 til 2,5 milliarder kroner«. 
</p><p>
»Hvis den vurdering var kendt af aktionærerne, havde de næppe tilført den 
lille milliard, der var nødvendig for at sikre Amagerbanken adgang til den 
livsnødvendige bankpakke II. 
</p><h3>
Småaktionærer er tilfredse 
</h3><p>
I stedet blev man afviklet under bankpakke III, hvor Indskydergarantifonden 
dækkede tab op til 750.000 kr«. 
</p><p>
I foreningen Amagerinvestor, der har samlet en gruppe af bankens tidligere 
aktionærer i et forsøg på at rejse deres sag, glæder man sig over, at de 
simple kreditorers sag nu bliver rejst: 
</p><p>
»Vi ser sagen som en betydelig gevinst for vores sag, da det drejer sig om 
stort set samme forløb som hos os: At prospektet var mangelfuldt, og at 
myndigheder under staten nok har gjort noget forkert«, siger gruppens 
talsmand, Niels Mengel, der også er formand for Dansk Aktionærforening, til 
Finans. 
</p><p>
Finansiel Stabilitet har gjort klart, at man tager sagen med sindsro - men man 
har dog indstævnet dele af bankens tidligere ledelse og revision, så man kan 
forsøge at sende et eventuelt erstatningskrav videre. 
</p><p class=" bl-elem"><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2438358/bagmandspolitiet-sigter-11-personer-for-amagerbankens-krak/">Bagmandspolitiet sigter 11 
personer for Amagerbankens krak</a></p>	
</div>

</div></body></html>
