---
layout:     post
title: 	    "Massestyrt sender Riis? ny klatrehåb til barsk tælling"
post_author:	    
post_date:	    Mon, 09 Mar 2015 15:05:52 +0100
post_site:	    politiken.dk 
post_link:	    http://politiken.dk/sport/cykling/ECE2580051/massestyrt-sender-riis-ny-klatrehaab-til-barsk-taelling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med 25 af de 131 deltagende ryttere involveret i et voldsomt massestyrt blot 
en km fra mål udviklede finalen på den 185 km lange 2. etape i Tour de 
Langkawi fra Alor Setai til Sungai Petani sig til en dramatisk affære.
</p><p>
Sprinterne befandt sig, da uheldet skete, helt i front og blev derfor ikke 
berørt, så italieneren Andrea Guardini (Astana) kunne for anden dag i træk 
række armen jublende i vejret efter atter at have henvist den unge 
australske sølvvinder fra sidste sæson U23-VM Caleb Ewan (Orica-GreenEdge) 
til andenpladsen.
</p><h3>
Udstyret er slemt medtaget
</h3><p>
Derimod udsattes Bjarne Riis’ ny colombianske klatrehåb Edward Beltran for et 
særdeles ublidt møde med asfalten, uden at det dog ser ud til at få 
konsekvenser for hans videre deltagelse i løbet.
</p><p>
»Beltrans medtagne udstyr vidner klart om, at han styrtede i meget høj fart, 
så på den baggrund er det heldigt, at han tilsyneladende ikke er kommet 
noget alvorligt til«, siger Tinkoff.Saxos hollandske sportsdirektør i det 
malaysiske arrangement, Tristan Hoffman.
</p><p>
»For os handler det fortsat om, at få Beltran og Jesper Hansen så godt som 
muligt frem til kongeetapen på lørdag, hvor de gerne skulle kunne udnytte 
deres evner på stigningerne«.
</p><h3>
Nyt etapemål på den sværeste etape
</h3><p>
»Ganske vist er ruten ændret, fordi vejen op til Genting Highland, der plejer 
at udgør målet på den vanskeligste etape i dette løb, i øjeblikket er ved at 
blive renoveret«.
</p><p>
»Arrangørerne har derfor besluttet, at rytterne i stedet skal sluttet på 
Frasier’s Hill, der ikke er helt så udfordrende som Gentin Highland«.
</p><p>
»Stadig vil det imidlertid være en opgave for de ryttere, der er skrappe til 
at køre opad, og derfor vil colombianeren og danskeren fortsat være vores 
kaptajner«.
</p><p>
Beltran trillede i mål knap fire minutter efter vinderen, men fik godskrevet 
samme tid som Guardini, fordi styrtet var indtruffet inden for de sidste tre 
km.
</p><h3>
Nu nærmer Guardini sig Cavendish
</h3><p>
Med sejren og udsigten til yderligere massespurter de kommende dage skulle der 
være gode chancer for, at den 25-årige italiener for alvor vil udfordre den 
britiske eksverdensmester Mark Cavendish (Etixx-Quick Step) som sæsonens 
hidtil mest vindende.
</p><p>
Guardini, der har et særligt godt forhold til Tour de Langkawi, hvor han nu i 
fem deltagelser foreløbig er noteret for 16 gevinster, har været først over 
stregen tre gange i år, mens spurtkanonen fra Isle of Man er oppe på fem.
</p><p>
Italieneren øgede sin føring i det samlede klassement, hvor han nu er otte 
sekunder foran Ewan, mens den lokale helt Afiq Othman på tredjepladsen er 13 
sekunder efter.
</p><p>
Tinkoff-Saxos Jesper Hansen, Edward Beltran, Nikolay Truson, der blev nr. 7 på 
etapen, Bruno Pires og Pavel Brutt befinder sig alle i den gruppe af 
ryttere, der fra 13.- til 105.-pladsen er 20 sekunder bagud.
</p><h3>
Spurtkanonerne mødes i Milano-Sanremo
</h3><p>
Guardini og Cavendish mødes i øvrigt i Milano-Sanremo om små to uger, men 
inden skal Cavendish forsøge sig i Tirreno-Adriatico fra på onsdag.
</p><p>
Briten er netop vendt hjem fra en smuttur til Sydafrika, hvor han sammen med 
sin australske holdkammerat Mark Renshaw deltog i et stort 
motionsarrangement. Begge blev syge under opholdet i Cape Town, men 
tilsyneladende er de sluppet af med problemerne.
</p><p class=" bl-elem"><b class="ext-link">AFBUD</b><a class="embeddedlink" href="http://politiken.dk/sport/cykling/ECE2579567/sygdom-tvinger-tidligere-tour-vinder-ud-af-stjernetraef/">Sygdom tvinger tidligere Tour-vinder ud af 
stjernetræf</a></p>	
</div>
</div></body></html>
