---
layout:     post
title: 	    "Cavendish fyrer med skarpt igen efter månedlang pause"
post_author:	    
post_date:	    Sun, 26 Apr 2015 16:05:53 +0200
post_site:	    politiken.dk 
post_link:	    http://politiken.dk/sport/cykling/ECE2643931/cavendish-fyrer-med-skarpt-igen-efter-maanedlang-pause/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Efter en pause fra konkurrenceaktiviteterne på en lille måned vendte den britiske eksverdensmester Mark Cavendish (Etixx-Quick Step) i dag tilbage på den internationale scene med brask og bram.</p><p>På den 145 km lange 1. etape i Tyrkiet Rundt med start og mål i Alanya slog spurtkanonen fra Isle of Man til, da 152 af de 165 ryttere nåede samlet til mål</p><p>Cavendish blev afleveret perfekt af holdkammeraterne, og selv om den 20-årige australier Caleb Ewan (Orica-GreenEdge) forcerede kraftigt på de sidste meter, var briten et halvt hjul foran på stregen, mens italienerne Nicola Ruffoni (Bardiani-CSF) og Sacha Modolo (Lampre-Merida), hollænderen Theo Bos (MTN-Qhubeka) og slovakken Michael Kolar (Tinkoff-Saxo) besatte de næste pladser.</p><h3>Syvende sejr til Cavendish i år</h3><p>Det var Cavendishs syvende triumf i år. Han lagde ud med at vinde en etape i det argentinske Tour de San Luis, snuppede derefter to og den samlede sejr i Dubai Tour, og inden han besluttede sig for at holde hvil, susede han først i mål i endags løbene Clasica de Almeria og Kuurne-Bruxelles-Kuurne.</p><p>I Tyrkiet Rundt var det femte gang, Cavendish tilkæmpede sig pladsen øverst på podiet., men der endnu et stykke vej op til den mest vindende i denne sammenhæng. </p><p>Tyskeren André Greipel (Lotto-Belisol) er noteret for ni sejre, men måtte i dag tage til takke med ottendepladsen – i øvrigt kraftigt protesterende, idet han mente, at Ruffoni havde trængt ham ud med barrieren i opløbet.</p><h3>To danskere i samme tid som Cavendish</h3><p>Løbets to eneste danske deltagere Magnus Cort (Orica-GreenEdge) og John Ebsen (Androni-Giocattoli) var begge med hjem i det store hovedfelt.</p><p class=" bl-elem">Det betyder også at de trods deres samlede placeringer som henholdsnis nr. 140 og 143 er noteret for samme tid som den førende Cavendish, eftersom der ikke opereres med bonussekunder i det otte dage lange tyrkiske arrangement.</p>	
</div>

</div></body></html>
