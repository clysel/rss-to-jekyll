---
layout:     post
title: 	    "YouTube vil være en betalingskanal"
post_author:	    
post_date:	    Fri, 20 Feb 2015 16:15:10 +0100
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2554917/youtube-vil-vaere-en-betalingskanal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der var engang, hvor det var noget sjovere at være på YouTube. Det var 
dengang, man ikke skulle se en reklame, før man kunne se den video, man 
havde klikket på. Og dengang, der ikke poppede reklamer op i bunden af 
skærmen hele tiden. 
</p><p><b>Ligesom Spotify<br/></b>Men det koster penge at drive YouTube. Tænk blot på al den serverplads og 
båndbredde, der skal til, for at vi kan nyde videoer af katte og folk, der 
kommer galt afsted. Så derfor indførte Google reklamer på YouTube til manges 
irritation. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2467914/youtube-slutter-fred-med-indieselskaber/">YouTube slutter fred med 
indieselskaber</a></p><p>
Nu kommer så næste del af YouTubes reklamestrategi over for os forbrugere. På 
musiktjenester som f.eks. Spotify har man mange steder verden over kunnet 
lytte til musik gratis, hvis man var villig til at lade musikken afbryde af 
reklamer engang imellem. Og hvis man ikke gad reklamerne, måtte man hoste op 
med et månedligt beløb. Vi kender også fænomenet fra gratis apps. 
</p><p>
Inspireret af dette vil YouTube nu tilbyde et reklamefrit YouTube. Det 
rapporterer det amerikanske erhvervsmedie CNBC. Betalingsudgaven af YouTube 
uden reklamer har været i pilot-test blandt visse amerikanske 
YouTube-brugere siden 2013, men nu nærmer projektet sig en lancering. 
</p><p><b>Lanceres i år
</b></p><p>
Angiveligt skulle der komme en lancering af betalings-YouTube allerede inden 
for få måneder. Google har annonceret, at deres årlige udviklerkonference, 
Google I/O, løber af stablen sidst i maj, og det kunne være en anledning til 
at lancere tjenesten. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2406559/mand-faar-boede-for-youtube-film-med-noegenbadende-maend/">Mand får bøde for YouTube-film 
med nøgenbadende mænd</a></p><p>
Betalings-funktionen vil formentlig starte i USA, hvor reklamestrategien er 
mest fremtrædende, og hvor pilot-testen også har fundet sted. Under testen 
har brugerne betalt blot 6,50 krone (99 cent) per måned for at slippe for 
reklamerne. 
</p><p class=" bl-elem">
Ifølge CNBC er YouTube-folkene og Google p.t. i gang med at fintune 
brugeroplevelsen. YouTube har allerede annonceret én tjeneste, der modtager 
betaling. Det er musiktjenesten MusicKey, der er på vej. Her kan du bruge 
YouTube som musikafspiller uden reklamer mod betaling – altså en slags 
Spotify med musikvideoer. 
</p>	
</div>
</div></body></html>
