---
layout:     post
title: 	    "Solid bog om en af brydningstidens største arkitekter er velskrevet og letlæselig"
post_author:	    
post_date:	    Wed, 18 Feb 2015 12:26:53 +0100
post_site:	    politiken.dk 
post_link:	    http://politiken.dk/kultur/arkitektur/ECE2551738/solid-bog-om-en-af-brydningstidens-stoerste-arkitekter-er-velskrevet-og-letlaeselig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Johan Bender: Hack Kampmann</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Foto: Claus Dalby. Klematis, 592 sider.
</p></div>
</div><p>
Det er en solid bog, Johan Bender har begået om en af vores største arkitekter 
fra den store brydningstid omkring år 1900. Hack Kampmann blev født på en 
præstegård i Ebeltoft i 1856 og døde af et hjertestop og muligvis 
overanstrengelse under arbejdet med Politigården i København i 1920. 
</p><p>
På det tidspunkt havde han mange jern i ilden, som underviser, tegnestueleder 
og kongelig bygningsinspektør for Nørrejylland. Sammen med Martin Nyrop blev 
han anset for at være en af landets to førende arkitekter. 
</p><p>
De var begge professorer på Kunstakademiets Arkitektskole i København, men 
trods markante huse som Politigården (som mindst lige så meget, hvis ikke 
mere, bør tilskrives Aage Rafn), tilbygningen til Ny Carlsberg Glyptotek og 
arbejder på Carlsberg er det ikke i hovedstaden, han satte sig sine primære 
spor. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Kul_Bender03_914387w.jpg" alt="" border="0"/><span class="caption"><span class="f-img-caption">Foto: 
</span>Claus Dalby</span></span>
Det var i Jylland og især Aarhus, hans mest markante byggerier fandt sted. 
Toldkammeret har altid været en af Aarhus’ mest bemærkelsesværdige 
bygninger, en forknyt middelalderborg, der udstråler voldsom autoritet og 
samtidig er en tretårnet pragtbygning. Set fra havnen indgår den i en 
tretårnstrilogi med domkirken og katedralskolen, som Kampmann også tegnede. 
Aarhus Teater, Marselisborg og ikke mindst Statsbiblioteket, der er kendt 
som ’Kampmanns smykkeskrin’ over for kunstmuseet ARoS, er hovedværker. 
</p><p>
Marselisborg Slot står ud for hans øvrige virke ved at have en særlig 
bygherre, prins Christian, der ikke ønskede sig den moderne borgelige 
skønvirke, som arkitekten foreslog, men i stedet en mere adelig og fornem 
barokstil. 
</p><p>
Ligesom huset stilistisk skiller sig ud fra Kampmanns øvrige virke, gør 
kapitlet om Marselisborg det også i Johan Benders bog. Her træder 
forfatteren frem i fuld figur sammen med husets nuværende bruger, dronning 
Margrethe, i en begavet samtale om arkitektur, æstetik og funktion. Regenten 
er meget glad for huset, rummene er velproportionerede, men hun synes, det 
er lidt småt. Det er ikke rigtig til at have gæster i. 
</p><h3>
Fædrelandskærlig stræben i bygningerne
</h3><p>
Bogen er velskrevet og letlæselig, men også meget klassisk opbygget. Den 
gennemgår livsværket kronologisk med et kapitel for hver bygning og med 
mange henvisninger til skriftlige kilder. Det lader til at være et 
imponerende grundigt kildearbejde, der er begået, og uden at jeg kan 
vurdere, om noget væsentligt er udeladt eller forbigået, føler jeg mig som 
læser godt klædt på af Benders research. Men der bliver ikke undervejs lavet 
dristige antagelser eller søgt nye vinkler til at forstå tiden og 
arkitekturen fra. 
</p><p>
Tolkninger må man vente 542 sider på til det sammenfattende kapitel. 
Stilistisk arbejder Kampmann fra nationalromantik over skønvirke til 
nyklassicisme, men klassikken, skriver Johan Bender, skinner faktisk igennem 
hele vejen lige fra Kampmanns første møder i sin ungdom med den græske 
bygningskultur. 
</p><p>
Men noget andet, som han mener er lige så vigtigt for at forstå hans trang til 
at finde en særlig nordisk stil, er det nationale traume 1864, som Bender 
mærker som en fædrelandskærlig stræben i bygningerne. Alvoren er åbenlys i 
hans klassicisme, men et jysk lune, mener Bender også at finde, og leg er 
der rigeligt af i samarbejdet med Reistrup, der stod for ornamenterne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2519231/bog-om-mesterlig-murermester-er-enestaaende-og-blaendende-godt-formidlet/">Bog om mesterlig murermester 
er enestående og blændende godt formidlet</a></p><p>
Fotografierne af Claus Dalby yder ikke bygningerne retfærdighed. De er nok til 
at genkende, men er ofte for fade i lyset, uden evne til at trække relieffer 
frem og uden sans for sammenhænge. Men bogens billedside er ingenlunde 
fattig. 
</p><p>
Der er et righoldigt tegningsmateriale fra Kampmanns hånd, og den enorme 
detaljerigdom underlagt en klar grundstemning, som man møder i hans huse, 
møder man også i hans tegninger. Mange af hans rejseskitser kunne snildt 
have gjort det ud for en kunstmalers impressionistiske akvareller. 
</p><p class=" bl-elem">
Det eneste, der er knap så solidt ved bogen, er dens indbinding. Dens vægt er 
så stor, at et simpelt skred i bogbunken på mit skrivebord forårsagede en 
kronisk rygskade – på bogen. 
</p>	
</div>
</div></body></html>
