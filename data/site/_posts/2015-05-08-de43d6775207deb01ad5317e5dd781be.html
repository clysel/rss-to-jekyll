---
layout:     post
title: 	    "Domstol: NSAs masseindsamling af telefondata er ulovlig"
post_author:	    Adam Fribo
post_date:	    Fri, 08 May 2015 06:08:39 +0000
post_site:	    www.version2.dk 
post_link:	    http://www.version2.dk/artikel/domstol-nsas-masseindsamling-af-telefondata-er-ulovlig-177784?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>En amerikansk appeldomstol har vurderet, at efterretningstjenesten NSA bryder loven, når den systematisk masseindsamler metadata om amerikanske borgeres telefonsamtaler.</p>

<p>Det skriver <a href="http://www.reuters.com/article/2015/05/07/us-usa-security-nsa-idUSKBN0NS1IN20150507">Reuters</a>.</p>

<p>Dermed annulleredes en dom fra december, der fandt masseindsamlingen lovlig.</p>

<p>Offentligheden har fået kendskab til den massive dataindsamling via informationslæk fra whistlebloweren Edward Snowden, og dommer Gerard Lynch indskærper altså for den amerikanske regering, at overvågningen ikke engang kan finde hjemmel i den kontroversielle patriot act.</p>

<p>»Så stor en udvidelse af myndighedernes opbevaring af tidligere private data ville have været en formindskning af amerikanernes forventninger til privatliv uden fortilfælde. Man må forvente, at der forud for så stor en beslutning vil have været en substantiel debat. Men vi har ingen beviser, der tyder på, at en sådan debat har fundet sted,« skriver dommeren i den 97 sider lange afgørelse.</p>



<p>Dommer Lynch afviste dog at kræve dataindsamlingen stoppet med henvisning til, at patriot act udløber 1. juni og at kongressen derefter skal have mulighed for at tage stilling til, hvad der skal ske med overvågningsprogrammet.</p>

<p>Hvis kongressen vedtager, at dataindsamlingen skal forstætte, kan sagen ende i den amerikanske højesteret.</p>

<p>Appeldomstolen tog ikke stilling til, om overvågningsprogrammet er forfatningsstridigt.</p>


  </section>

      </div></body></html>
