---
layout:     post
title: 	    "Udenlandske iværksættere skal skabe danske jobs"
post_author:	    
post_date:	    Tue, 14 Apr 2015 06:13:56 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2626189/udenlandske-ivaerksaettere-skal-skabe-danske-jobs/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kinesiske Seph Wang er uddannet arkitekt fra Danmark og har en drøm om, at 
dansk byplanlægning skal sætte sit præg på kinesiske bygninger og parker. I 
2013 åbnede han derfor et kontor i København. 
</p><p>
»Jeg har forsøgt at skabe en dansk bølge i Kina. Danmark har udviklet 
omfattende viden og løsninger inden for byplanlægning med vedvarende energi. 
De strategier kan helt klart gavne kinesiske udviklingsprogrammer her og 
nu«. 
</p><p><b class="ext-link">SIDSTE BESØG</b><a class="embeddedlink" href="http://politiken.dk/oekonomi/virksomheder/ECE2094733/seph-fra-kina-vil-skabe-job-til-danske-arkitekter/">Seph fra Kina vil skabe job til 
danske arkitekter</a></p><div class="art-quote article-box">
<p class="quote"/>
<blockquote>
<p class="quote-txt">
I dag søger fx indiske it-folk til Silicon Valley eller London. Dem vil vi 
gerne have del i.
</p>
<p class="sender">
Sigmund Lubanski, kontorchef, Erhvervsstyrelsen 
</p>
</blockquote>
</div><p/><p>
Det er ikke kun Kina, der kan få gavn af Seph Wangs ide. For iværksættere som 
ham kan skabe masser af jobs i Danmark. 
</p><p>
Derfor inviterer Erhvervsstyrelsen nu udenlandske iværksættere til Danmark med 
programmet Start-up Denmark. Programmet skal give to års opholdstilladelse 
til op til 50 udenlandske iværksættere om året. Og opnår iværksætterne deres 
mål, kan opholdstilladelsen forlænges med tre år. 
</p><p>
»Den her ide er undfanget af, at der ude i verden er mange dygtige 
iværksættere med gode ideer. I dag søger fx indiske it-folk til Silicon 
Valley eller London. Dem vil vi gerne have del i«, siger Sigmund Lubanski, 
kontorchef i Erhvervsstyrelsen. 
</p><p>
»Iværksættere kommer med nye forretningsideer, der kan være med til at skabe 
vækst, arbejdspladser og konkurrence«. 
</p><p>
Start-up løber indtil videre på en tre-årig forsøgsbasis. 
</p><h3>
Kan finde den viden, der mangler 
</h3><p>
Det var regeringen, der sammen med alle partier bortset fra Enhedslisten 
sidste år vedtog en aftale om at få mere udenlandsk arbejdskraft til Danmark 
– herunder iværksættere. 
</p><p><b class="ext-link">REKORD</b><a class="embeddedlink" href="http://politiken.dk/oekonomi/dkoekonomi/ECE2403268/koebenhavn-slaar-london-paris-og-stockholm-i-ivaerksaetteri/">København slår London, Paris og Stockholm 
i iværksætteri</a></p><p>
Og spørger man Daniel Hjorth, professor på CBS og forsker i iværksætteri, er 
det en rigtig godt ide. 
</p><p>
»Det er altid godt at få udenlandske virksomheder og ideer til Danmark, for de 
kan komme med nye ingredienser. Der kan Start-up Denmark være med til at 
finde den viden, der lige nu ikke er repræsenteret i Danmark, og så se om 
man kan lokke den hertil«, siger han, men tilføjer: 
</p><p>
»Det er svært at komme fra én kultur til en anden og starte en forretning op. 
Og der er to år nok for lidt, hvis man skal nå at have nogle resultater at 
vise«. 
</p><p>
I Erhvervsstyrelsen er man dog ikke bange for, at den begrænsede 
opholdstilladelse vil holde nogen ude. 
</p><p>
»De kommer hertil på baggrund af en konkret forretningsplan, og vi taler jo om 
folk, som skal være selvforsørgende. Jeg tror, de kommer med rigtig meget 
dynamik, og jeg tror nok, de skal lykkes inden for to år«, siger Sigmund 
Lubanski. 
</p><p>
Da Seph Wang forsøgte at starte sin virksomhed, var det som en del af 
pilotprojektet Launchpad Denmark, der ligesom Start-up skulle hjælpe 
udenlandske iværksættere til Danmark. I dag er han dog tilbage på sit kontor 
i Tianjin i Kina, for selv om hans brobygning mellem danske arkitekter og 
Kina på ingen måde er stoppet, havde han svært ved at skabe netværk og få 
investorer til at støtte ham. 
</p><p>
»Vi fik én chance til at skabe kontakt til investorer, men investorerne 
arbejdede ikke inden for samme kategori som mit firma«. 
</p><h3>
Hver fjerde får succes 
</h3><p>
Start-up Denmark har i dag taget over, hvor pilotprojektet slap. Men hvor 
Launchpad gav lommepenge til de iværksættervirksomheder, der kom til Danmark 
som en del af programmet, vil virksomhederne i Start-up ikke få megen hjælp. 
Ngo’en Copenhagen for the Win vil hjælpe med netværksdelen, men herudover 
kommer virksomhederne til at stå på egne ben. 
</p><p><b class="ext-link">LAUNCHPAD DENMARK</b><a class="embeddedlink" href="http://politiken.dk/oekonomi/virksomheder/ECE2094736/utraditionel-jobjagt-danmark-lokker-udenlandske-ivaerksaettere-til-landet/">Utraditionel jobjagt: Danmark 
lokker udenlandske iværksættere til landet</a></p><p>
Sigmund Lubanski understreger dog, at virksomhederne netop vil blive vurderet 
på deres evne til at finde penge, inden de kommer hertil. 
</p><p>
»En del af den forretningsplan, de skal fremvise for at kvalificere sig, er 
netop, om de kan skaffe kapital«. 
</p><p>
Ifølge professor Daniel Hjorth er det også netop gennem netværk, at 
iværksætterne skal finde deres succes. 
</p><p>
»Det, som iværksættere har allermest brug for, er netværk. Det er her, man får 
finansiering, gode råd og adgang til kunder«, siger han. 
</p><p>
Og selv om Danmark er et rigtig godt land at starte virksomhed i, er det kun 
12-13 af de 50 iværksættere, der vil få succes i Danmark, vurderer han. 
</p><p>
»Den statistiske prognose viser, at cirka 25 procent af virksomhederne lykkes 
i programmer som det her«. 
</p><p><i class=" bl-elem">Kan det så overhovedet betale sig?</i></p><p>
»Ja, helt klart. Hvis 25 procent overlever, vil de skabe nye jobs, flere 
skatteindtægter til den danske stat og talrige andre effekter«. 
</p><p>
De effekter kan Seph Wang måske være med til at skabe. For han har beholdt sit 
kontor i Danmark og er snart på vej tilbage. 
</p><p class=" bl-elem">
»Danmark ligger i centrum af de nordiske lande og Vesteuropa og er derfor et 
strategisk spot med stor ekspertise i samarbejde på tværs af lande. Så vi 
har planer om at ansætte medarbejdere og tiltrække partnere«. 
</p>	
</div>

</div></body></html>
