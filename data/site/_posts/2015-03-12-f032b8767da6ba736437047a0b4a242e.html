---
layout:     post
title: 	    "Portræt: Skandaleramt Sundhedstyrelse bløder tillid"
post_author:	    
post_date:	    Thu, 12 Mar 2015 20:34:59 +0100
post_site:	    politiken.dk 
post_link:	    http://politiken.dk/indland/ECE2585204/portraet-skandaleramt-sundhedstyrelse-bloeder-tillid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Svigt, manglende kontrol og dårlig opfølgning på advarsler. I en lind strøm 
rammer og har kritikken ramt Sundhedsstyrelsen. 
</p><p>
Den er kommet fra patienter, politikere og borgere. 
</p><p>
I dag var det sundhedsminister Nick Hækkerup, der svingede pisken over 
styrelsen med fyring af den administrerende direktør, Else Smith. 
</p><p><b class="ext-link">NYHED</b><a class="embeddedlink" href="http://politiken.dk/indland/ECE2584929/sundhedsstyrelsens-topchef-er-fyret/">Sundhedsstyrelsens topchef er fyret</a></p><p>
Sundhedsstyrelsens opgave er at holde tilsyn med det danske sundhedsvæsen, men 
myndigheden har døjet med en række kontroversielle sager om svigt og fejl i 
tilsynet med ikke mindst to psykiatere de seneste år. Efter dagens fyring 
har i alt tre chefer måttet sige farvel til deres job. 
</p><div class="art-fakta article-box">
<h4 class="">
Over 10 år i Sunhedsstyrelsen</h4>
<h5>
Fakta om Else Smith </h5>
<div class="fakta-body" data-buildingblock="embedded_factboxlink">
<p>
Else Smith er født i 1953 og uddannet læge fra Aarhus Universitet. 
</p><p>
I 1996 fik hun en ph.d. fra Københavns Universitet og blev siden speciallæge i 
samfundsmedicin. 
</p><p>
Hun kom til Sundhedsstyrelsen i 2004 som chef for styrelsens center for 
forebyggelse. 
</p><p>
I 2010 tiltrådte hun som administrerende direktør i Sundhedsstyrelsen. 
</p><p class=" bl-elem">
Kilde: Ritzau 
</p>
</div>
</div><p/><p>
Gentagne gange er der blevet sat spørgsmålstegn ved kvaliteten af det tilsyn, 
som styrelsen udfører. 
</p><p>
Sagerne har gjort »befolkningen usikker på, om tilsynet med vores 
sundhedsvæsen fungerer godt nok«, udtalte sundhedsminister Nick Hækkerup (S) 
således i en pressemeddelelse i forbindelse med dagens fyring. 
</p><h3>
Selv fra udlandet har der været kritik 
</h3><p>
»Vi sætter fælles rammer og retning for sundheden«, hedder det ellers på 
Sundhedsstyrelsens hjemmeside. Noget tyder dog på, at rammerne og retningen 
ikke har været sat godt nok. 
</p><p>
I juni sidste år blev styrelsen genstand for kritik fra det store udland, da 
en rapport udarbejdet af en international ekspertgruppe fandt flere end 50 
punkter, hvor der var behov for at forbedre i Sundhedsstyrelsens 
kontrolsystem, der skal sikre, at patienter behandles ordentligt. 
</p><p>
Rapporten langede blandt andet ud efter styrelsen for at have givet grønt lys 
til en indisk fødselspille ved navn Misoprostol. Styrelsen havde ved 
godkendelsen ikke været bekendt med pillens bivirkninger, skrev Berlingske. 
</p><p><b class="ext-link">KRITIK AF SUNDHEDSSTYRELSEN</b><a class="embeddedlink" href="http://politiken.dk/indland/ECE2585082/eks-chef-der-har-vaeret-et-rod-saa-man-tror-det-er-loegn/">Eks-chef: Der har 
været et rod, så man tror, det er løgn</a></p><p>
Det var blandt andet sager om mødre, der havde født hjerneskadede eller døde 
børn efter at have fået pillen, som fik daværende sundhedsminister Astrid 
Krag (S) til at bestille undersøgelsen af styrelsen. 
</p><p>
Dengang satte den nu daværende direktør i Sundhedsstyrelsen Else Smith sig for 
at gøre noget ved udfordringerne. 
</p><p>
»Der er visse steder kritik, som jeg ser på med alvor. Vi går selvfølgelig nu 
i gang med at udarbejde den handlingsplan, som ministeriet har bedt os om 
med henblik på at løse nogle af de problemer, der peges på, og som jeg sådan 
set godt kan genkende«, sagde Else Smith til Berlingske. 
</p><p><i class=" bl-elem">(Artiklen fortsætter efter billedet)</i></p><h3><span class="img-contimg-fl-right"><img class="image inlineLightBox" src="http://multimedia.pol.dk/archive/00920/RB_Plus__Danmark_st_920264y.jpg" alt="" border="0"/><span class="caption"><span class="f-img-caption">Fyret. 
</span>Else Smith har været direktør for Sundhedsstyrelsen siden 2011. FOTO: Krestine Havemann</span></span></h3><h3>
To chefer går 
</h3><p>
Rapporten fik også patientforeningen på banen med kritik af styrelsens 
problemer. Problemer, som det langtfra var første gang, man havde set, 
påpegede Danske Patienter. 
</p><p>
»Det er ikke en ny eller overraskende kritik for os. Det er ikke første gang, 
at der er problemer, og det er på tide, at der bliver gjort noget ved det«, 
sagde Annette Wandel, chef for kvalitet og politik i Danske Patienter. 
</p><p>
Også politikerne stod i forbindelse med rapporten - og har siden gjort det - i 
kø for at sætte spørgsmålstegn ved Sundhedsstyrelsens arbejde. 
</p><p><b class="ext-link">KULEGRAVNING</b><a class="embeddedlink" href="http://politiken.dk/indland/politik/ECE2560246/sundhedsminister-vil-have-kulegravet-tusindvis-af-tilsynssager/">Sundhedsminister vil have kulegravet 
tusindvis af tilsynssager</a></p><p>
Fra Enhedslisten over Konservative til Dansk Folkeparti er der blevet talt om 
manglende tillid og behov for kulturændringer. 
</p><p>
Tilliden fra politikerne halter kort sagt til styrelsens tilsyn. Det er ellers 
tilsynet, der skal forhindre sager om fejlbehandlinger og overmedicinering 
rundt omkring på de danske hospitaler og behandlingssteder. 
</p><p>
Senest efter fyringen har både SF og Dansk Folkeparti efterlyst en oprydning i 
myndigheden. 
</p><p>
I september sidste år valgte daværende tilsynschef Anne Mette Don og direktør 
Vagn Nielsen at forlade deres stillinger i Sundhedsstyrelsen. Samtidig 
fremlagde styrelsen en ny plan for tilsynet med landets behandlere rundt 
omkring i sundhedsvæsenet. 
</p><h3>
Overså grove fejlbehandlinger 
</h3><p>
Det er især sagerne om to psykiatere, der har rettet lyskeglen mod 
Sundhedsstyrelsen. I 2013 kom det frem, at styrelsen havde overset, at 
psykiateren Arne Mejlhede i årevis har fejlbehandlet patienter. Styrelsen 
var advaret, men gjorde ikke noget. 
</p><p>
Det var også tilfældet i en anden sag om en psykiater fra Vestjylland, hvor 
Sundhedsstyrelsen ikke havde reageret på advarsler og indberetninger i ni 
år. 
</p><p>
Situationen spidsede for alvor til, da DR Nyheder i februar kunne fortælle, at 
psykiateren både var involveret i dødsfald og meget voldsomme 
fejlbehandlinger. 
</p><p>
En afsløring, der den 24. februar fik sundhedsminister Nick Hækkerup (S) til 
at erkende, at det statslige tilsyn med personalet i sundhedssystemet ikke 
har været godt nok. 
</p><p><b class="ext-link">AFGANG</b><a class="embeddedlink" href="http://politiken.dk/indland/ECE2396789/sundhedsstyrelse-chefer-gaar-efter-tilsynssvigt/">Sundhedsstyrelse-chefer går efter 
tilsynssvigt</a></p><p>
Måske kom dråben for sundhedsministeren, da han for nylig modtog en fortrolig 
redegørelse i sagen om den hjerneskadede psykiater fra Vestjylland. I hvert 
fald indeholdt den ifølge to eksperter, som DR talte med i går, vildledende 
oplysninger. Som professor i forvaltningsret Jens Elo Rytter fra Københavns 
Universitet sagde: 
</p><p>
»Hvis man havde lagt den fulde sandhed frem over for Folketinget, ville 
Sundhedsstyrelsen have stillet sig selv i et meget dårligt lys«, siger han. 
</p><p>
Den tidligere tilsynschef Anne Mette Don taler om et værre rod hos styrelsen i 
psykiatersagerne. 
</p><p class=" bl-elem">
»Der er så mange dokumenter, der har ligget i uorden, ikke i rækkefølge, så 
man ikke har kunnet kan tage ordentligt fat i de her sager. Så det er en 
frygtelig sag,at skulle skrive en redegørelser over«, siger hun. 
</p>	
</div>
</div></body></html>
