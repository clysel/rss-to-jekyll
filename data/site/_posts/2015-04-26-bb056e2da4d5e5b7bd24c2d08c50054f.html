---
layout:     post
title: 	    "Byrotter med hjælpemotor: Frisk luft og frihed er det bedste ved elcyklerne"
post_author:	    
post_date:	    Sun, 26 Apr 2015 11:53:55 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2640399/byrotter-med-hjaelpemotor-frisk-luft-og-frihed-er-det-bedste-ved-elcyklerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan vælger du den rette elcykel</h4>
<div class="fakta-body" data-buildingblock="embedded_factboxlink">
<p><b>1. </b>Undersøg kvaliteten af bremserne. En elcykel kører hurtigt og er 
ofte tung. 
</p><p><b>2. </b>Vær opmærksom på dine medtrafikanter. Du accelererer hurtigere end 
på en almindelig cykel. 
</p><p><b>3. </b>Husk cykelhjelmen. Cykelhandleren har særlige elcykelhjelme. 
</p><p><b>4.</b> Hvor langt kan man køre på en batteriopladning? Det skal svare til 
dit transportbehov. 
</p><p><b>5. </b>Tilbyder din forhandler cykelservice, eller skal elcyklen til 
Tyskland, hvis teknologien driller? 
</p><p class=" bl-elem"><i class=" bl-elem">Kilde: Andreas Otto, Cyklistforbundet </i></p>
</div>
</div><p>
De ville gerne styrke deres sundhed og slippe for svedigt arbejdstøj. Men en 
fasttømret fordom skulle overvindes, før familien Hviid-Hansen helhjertet 
besteg elcyklerne og testede dem som transportmiddel i tre uger. 
</p><p>
»Jeg forestillede mig et kæmpe kassebatteri og forbandt elcyklen med en gammel 
dame, der havde brug for at røre sig«, siger Henriette Hviid, da vi møder 
hende i lejligheden på Frederiksberg efter treugers testperioden. 
</p><p>
Men billedet af den gråhårede dame, der bremser trafikken på cykelstien, blev 
hurtigt gjort til skamme. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/dintransport/ECE2275101/stroemmen-siver-hurtigt-ud-af-billige-el-cykler/">Strømmen siver hurtigt ud af 
billige el-cykler</a></p><p>
Elcyklen, der bærer mærket Hercules, minder mest af alt om en almindelig 
damecykel, og den lille Bosch-motor er diskret placeret på kranken ved 
pedalerne. 2-årige Ella sad i prøveperioden i damecyklens barnesæde, mens 
7-årige Villads cyklede selv. 
</p><p>
Morten Hviid-Hansen testede en spansk trekkingcykel af mærket BH, der især 
egner sig godt til langturscykling. Og der skulle kun et par kilometer til, 
før fordommene var aflivet. 
</p><p>
»Jeg har altid haft en drengedrøm om at eje en Vespa. Det er en scooter, der 
signalerer storby, og elcyklen giver faktisk nogenlunde samme oplevelse. Jeg 
kommer susende som en anden byrotte, mens de andre cyklister halser efter 
helt gasblå i hovedet«, siger Morten Hviid-Hansen, der er begejstret for, at 
han som elcyklist slap for at have store svedplamager på skjorten, når han 
ankom til arbejdspladsen Saxo Bank i den københavnske Sydhavn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/ECE2132976/stroem-i-baghjulet-intelligent-el-cykelmotor-paa-vej-mod-det-danske-marked/">Strøm i baghjulet: Intelligent 
el-cykelmotor på vej mod det danske marked</a></p><h3>
Cykling gør fri og sund 
</h3><p>
Fornemmelsen af frihed er det næstbedste ved elcyklen, forklarer Henriette 
Hviid, der er selvstændig forældreterapeut og hidtil har benyttet bil eller 
offentlig transport, når hun skulle af sted til kontoret på Østerbro eller 
til kundemøder rundt omkring i byen. De lange bilkøer og problematiske 
parkeringsforhold savner hun ikke. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/lol_pendlerfamilie4_930569w.jpg" alt="" border="0"/><span class="caption"><span class="f-img-caption">Hurtigere! 
</span>2-årige Ella hujer ofte fra cykelstolen, fordi mor får så meget fart på med hjælp fra elmotoren. Foto: Miriam Dalsgaard</span></span>
»Det er en virkelig skøn oplevelse, når motoren skyder dig af sted. Den friske 
luft i kinderne, synet af søens svaner og de løbende unger i morgensolen 
fungerer ligesom mindfulness. Jeg føler mig renset, når jeg kommer frem til 
min destination«, siger hun og fortæller, at selv fridagene indbyder til, at 
hun sætter sig på elcyklen for at »fortsætte i det uendelige«. 
</p><p>
De hektiske morgener i børnefamilien har også ændret karakter, indskyder 
Morten Hviid-Hansen. Familien slipper for bilkøen i myldretiden og får 
derfor en halv time mere om morgenen, som bruges på hygge i nattøj med den 
yngste, når storebror er afleveret i skole. 
</p><p>
Fornemmelsen af rolige morgener og et renset sind kan de fleste cykelpendlere 
sikkert genkende. Når du tager cyklen til arbejde, påvirker det din 
generelle sundhed, viser en ny stor undersøgelse. Cykelpendlere spiser 
sundere og føler sig mindre stresset. Og de ryger og drikker mindre end 
deres medtrafikanter, konkluderer ’Cycling 10:10’, der er udarbejdet af den 
engelske pendant til Cyklistforbundets kampagne ’Vi cykler til arbejde’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/cykling/ECE1996221/pendlere-cykling-giver-faellesskab-medvind-og-udfordringer/">Pendlere: Cykling giver 
fællesskab, medvind og udfordringer</a></p><p>
Cykelpendlere undgår desuden en række sygdomme, der i sidste ende fører til 
for tidlig død. Hvis alle danskere skiftede bilen ud med cykel, ville 
antallet af dødsfald være en tredjedel mindre hvert år, siger 
idrætsprofessor Lars Bo Andersen fra Syddansk Universitet: 
</p><p>
»Når du cykler, får du mere motion, og det mindsker din risiko for sygdomme 
som cancer, diabetes og hjerte-kar-sygdomme. Som cyklist slipper du også for 
de store koncentrationer af udstødning, som bilister får ind gennem deres 
ventilationsanlæg, fordi de holder lige bag udstødningen på bilen foran«. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00930/lol_pendlerfamilie2_930568y.jpg" alt="" border="0"/><span class="caption"><span class="f-img-caption">Strøm. 
</span>Batteriet vejer 2 kilo, og kan køre op til 90 km på en opladning. Foto: Miriam Dalsgaard</span></span></h3><h3>
Hjælpemotor giver god motion 
</h3><p>
Selvom familien cykler med hjælpemotor, får de god motion. Displayet på Morten 
Hviid-Hansens cykel viser, at han i testperioden tilbagelægger 250 kilometer 
med en gennemsnitshastighed på 25 kilometer i timen. Han er overrasket over, 
hvor forpustet han bliver, når han træder hårdt nok i pedalerne, og et 
pulsur dokumenterer, at elcyklen har en god indvirkning på hans kondition. 
Hans puls kommer op på næsten 160 på de hurtigste ture, og gennemsnittet i 
testperioden ligger på 132. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/lol_pendlerfamilie5_930570y.jpg" alt="" border="0"/><span class="caption"><span class="f-img-caption">Smart. 
</span>Et display på styret kan justere, hvor hurtigt elcyklen skal køre. Foto: Miriam Dalsgaard</span></span></p><p>
»Han får stor sundhedseffekt ud af at cykle – selvom han har hjælpemotor på. 
Sundhedseffekten er lige så god, som hvis han havde taget en almindelig 
cykel, fordi han sørger for at træde nok til. Tallene viser, at cykling på 
elcykel giver intensitet svarende til Sundhedsstyrelsens anbefalinger«, 
konkluderer idrætsprofessor Lars Bo Andersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE1965645/long-john-og-racere-se-den-nye-generation-af-elcykler/">Long John og racere: Se den 
nye generation af elcykler</a></p><p>
Testcyklerne er momentstyrede elcykler. I modsætning til de rotationsstyrede 
modeller mærker motoren, hvor meget vægt, cyklisten lægger i pedalerne. 
Motoren på begge cykler kan levere omkring tre gange den kraft, cyklisten 
selv bruger. Motorens styrke bliver justeret på cyklens display. Vil du 
svede, skruer du ned eller slukker for styrken. Familien valgte at skrue op 
for fuld styrke det meste af testperioden. Men når de kom op på 25 kilometer 
i timen, slog motoren automatisk fra. 
</p><h3>
Pas på fartdjævlen 
</h3><p>
Ifølge Trafikstyrelsen er det ulovligt at køre med hjælpemotor, når du når 
over de 25 kilometer i timen. Elcyklen giver altså hjælp til at komme i 
gang, når lyssignalet er grønt. Når du kommer op i tempo, kører du ved egen 
kraft. 
</p><p>
Selvom familien er begejstret for de hurtige lyn, har de dog alligevel valgt 
at opgive elcyklerne efter testperioden. Prisen er den afgørende faktor. De 
37.000 kroner, som de to elcykler koster tilsammen, kan de ikke hive ud af 
budgettet. Men de fremhæver også andre årsager, der trækker ned. Det lille 
display, der styrer hastigheden fra styret, skal de huske at tage med sig, 
når de parkerer. Motoren skal oplades en gang om ugen. Og den indre 
fartdjævel bekymrer især Henriette Hviid: 
</p><p>
»På elcykel skal jeg være ekstra opmærksom på trafikken. Bilerne er ikke 
forberedt på, at jeg kommer så hurtigt over krydset, når lyset bliver 
grønt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE1627099/elcyklist-det-er-en-fornoejelse-og-en-stor-frihed-for-mig/">Elcyklist: Det er en 
fornøjelse og en stor frihed for mig </a></p><p>
Morten Hviid-Hansen forklarer, at han på elcykel blev en af de mænd, han 
plejede at hade: »Jeg kan nemt overhale de andre cyklister. Jeg mangler bare 
lycratøjet og sportshjelmen«, griner han. 
</p><p class=" bl-elem"><i class=" bl-elem">Distributøren Move-Easy lånte Politiken to testcykler i tre uger. 
Herrecyklen er en BH Easy Motion Evo Cross, mens damecyklen er en Hercules 
Roberta ZR 7R.</i></p>	
</div>

</div></body></html>
