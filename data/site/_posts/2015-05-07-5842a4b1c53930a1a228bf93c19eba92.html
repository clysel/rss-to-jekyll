---
layout:     post
title: 	    "Netanyahu har sikret sig regeringspartnere på højrefløj"
post_author:	    
post_date:	    Thu, 07 May 2015 06:37:16 +0200
post_site:	    politiken.dk 
post_link:	    http://politiken.dk/udland/ECE2658499/netanyahu-har-sikret-sig-regeringspartnere-paa-hoejrefloej/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der blev set til højre, da Israels premierminister, Benjamin Netanyahu, i 
sidste øjeblik i går aftes formåede at danne en koalitionsregering.
</p><p>
Netanyahu har indgået en aftale med højrefløjspartiet Jødisk Hjem om, at det 
mindre parti bliver en del af den kommende regering.
</p><p>
Det siger politiske kilder ifølge Reuters, og israelsk radio rapporterer 
ligeledes ifølge det tyske nyhedsbureau dpa, at en aftale er på plads mellem 
Netanyahu og Jødisk Hjem.
</p><p>
Regeringsaftalen kom, kort tid inden at fristen for at samle tilstrækkeligt 
med mandater udløb klokken 23 dansk tid.
</p><p>
Med Jødisk Hjem om bord kan Netanyahu nu gå i gang med at forme regeringen og 
uddele ministerposter.
</p><p>
Netanyahus eget parti, Likud, fik 30 mandater ved valget i marts. Jødisk Hjem 
fik otte.
</p><h3>
Snævert flertal
</h3><p>
I forvejen havde premierministeren indgået samarbejdsaftaler med 
centrumhøjrepartiet Kulanu (ti mandater) og de to ultraortodokse partier 
Shas (syv mandater) og Forenede Tora-Jødedom (seks mandater).
</p><p>
Dermed sidder koalitionen på det mindst mulige flertal, nemlig 61 af de 120 
pladser i Israels parlament, Knesset.
</p><div class="art-quote article-box">
<p class="quote"/>
<blockquote>
<p class="quote-txt">
Forhandlingerne er overstået. Nu tager vi fat.
</p>
<p class="sender">
Naftali Bennett, Jødisk Hjem 
</p>
</blockquote>
</div><p>
»Jeg har sagt, at 61 er et godt tal, og at flere end 61 er endnu bedre. Men 
det begynder sådan her ved 61. Nu foreslår jeg, at vi tager fat på 
arbejdet«, siger Benjamin Netanyahu i en fælles udtalelse med Jødisk Hjems 
leder, Naftali Bennett, ifølge dpa. </p><p>
Israels præsident, Reuven Rivlin, er også formelt blevet orienteret om 
regeringsdannelsen, oplyser præsidentkontoret.
</p><p>
Et enkelt mandats flertal gør dog premierministerens regering sårbar, vurderer 
flere kommentatorer over for nyhedsbureauet AFP.
</p><p>
Naftali Bennett bekræfter, at der er formet en alliance og skriver på Twitter 
til sine følgere:
</p><p>
»Forhandlingerne er overstået. Nu tager vi fat«.
</p><p>
Jødisk Hjem er et ultranationalistisk højrefløjsparti, der særligt taler de 
jødiske bosætteres sag.
</p><p class=" bl-elem">
Foreløbige meldinger går ifølge de internationale nyhedsbureauer på, at 
partiet får justitsministerposten mod at støtte Netanyahus regering.
</p>	
</div>

</div></body></html>
