---
layout:     post
title: 	    "Sammenbrud for Serena Williams på gruset i Madrid "
post_author:	    
post_date:	    Fri, 08 May 2015 14:25:20 +0200
post_site:	    politiken.dk 
post_link:	    http://politiken.dk/sport/tennis/ECE2661517/sammenbrud-for-serena-williams-paa-gruset-i-madrid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter 27 sejre på stribe gik det galt for verdensranglistens suveræne nr. 1, 
USA's Serena Williams. Mod en veloplagt Petra Kvitova kom Williams aldrig 
rigtig i gang under semifinalen i Madrid, og hun blev besejret 6-2, 6-3. I 
lørdagens finale møder Kvitova russiske Svetlana Kusnetsova. 
</p><p><b class="ext-link">STIME:</b><a class="embeddedlink" href="http://politiken.dk/sport/tennis/ECE2656021/serena-jagter-sin-egen-og-soesters-vilde-sejrsstimer/">Serena jagter sin egen og søsters vilde 
sejrsstimer </a></p><p>
I kvartfinalen kneb det også lidt for Serena Williams i opgøret med Victoria 
Azarenka, men her fik amerikaneren med nød og næppe hevet en sejr hjem i tre 
sæt. Blandt andet fordi hviderusseren pludselig leverede tre dobbeltfejl i 
slutfasen. 
</p><p><b class="ext-link">PORTRÆT:</b><a class="embeddedlink" href="http://politiken.dk/sport/tennis/ECE2658348/portraet-russisk-slagmaskine-har-styr-paa-finanserne/">Russisk slagmaskine har styr på 
finanserne</a></p><p>
Kvitova leverede også dobbeltfejl mod Serena Williams, men Wimbledonmesteren 
viste også, at hun var i humør til at serve esser og levere en byge af rene 
vinderslag, når den mindste chance bød sig. Tjekkens spil, der eller saltid 
er meget ustabilt i løbet af en sæson, gav minder om hendes bedste 
præstationer på især græsplænerne i London. 
</p><p>
Serena Williams virkede tung og ude af stand til at sætte pointene sammen i de 
fleste partier, og hendes frygtede serv kunne ikke redde hende denne gang. 
Også derfor blev det til Kvitovas første sejr i seks kampe over Serena 
Williams.
</p><p><b class="ext-link">LOVENDE:</b><a class="embeddedlink" href="http://politiken.dk/sport/tennis/ECE2658127/wozniacki-slaar-radwanska-klart-i-to-saet/">Wozniacki slår Radwanska klart i to sæt</a></p><p>
Den anden semifinale bød også på en overraskelse, da den forsvarende mester 
Maria Sharapova ikke kunne nedkæmpe sin landsmand Svetlana Kusnetsova. 6-2, 
6-4 blev slutfacit i den tidligere French Open-vinders favør, og selv om 
Kusnetsova ofte ser træt ud på banen, så kan hun altså stadig hive de gode 
præstationer frem en gang imellem, og en firnaleplads i Madrid er det 
bedste, hun har præsteret i lang tid. 
</p><p class=" bl-elem">
En titel vil være en stor overraskelse. 
</p>	
</div>

</div></body></html>
