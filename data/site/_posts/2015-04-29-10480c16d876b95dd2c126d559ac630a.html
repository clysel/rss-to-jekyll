---
layout:     post
title: 	    " Sådan sparrer du med dine kollegaer"
post_author:	    15300
post_date:	    Wed, 29 Apr 2015 10:38:19 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/saadan-sparrer-du-med-dine-kollegaer-3055
---
<html><body><div><section class="body">
			<p>Bøvl med opgaverne, besværlige kunder eller umulige projekter. Omdrejningspunktet for den kollegiale samtale kan antage mange former, men fælles for dem alle er, at skal der opnås et konstruktivt udbytte af samtalen, skal den håndteres professionelt. Der kommer sjældent den store gevinst ud af bare at sludre løs. Sådan lyder det fra ledelseskonsulent Charlotte Dalsgaard, forfatter til bogen ‘Kollegial sparring, vejen til trivsel og faglig udvikling’.</p>
			<p>»Kollegial sparring styrker fagligheden og øger sandsynligheden for nye ideer, men det forudsætter, at dialogen ikke foregår som en løs snak eller en konkurrence om, hvem der er dygtigst. Den slags samtaler fører sjældent til noget konstruktivt,« fastslår Charlotte Dalsgaard.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Hold dig orienteret om de nyeste jobmuligheder på Jobfinder</a></p>
			<p>Hun giver følgende råd til, hvordan du opnår den mest optimale kollegiale sparring:</p>
			<h2>Indgå en sparringsaftale</h2>
			<p>For at sikre en fælles forståelse af samtalens mål, bør I indgå en såkaldt sparringsaftale.<br/>
			I skal aftale:<br/>
			1.  Hvilken sparringsform I bruger (hvor lang tid I vil bruge på de enkelt møder, hvor mange gange I skal mødes, og hvem, der skal deltage)<br/>
			2.  Hvilket emne I vil sparre om (hvad er dybest set problemet)<br/>
			3.  Hvad målet er (f.eks. at kvalificere fokuspersonens arbejdsmetoder eller at gøre fokuspersonen mere bevidst om egne faglige ressourcer)</p>
			<p>Det er sparringspartnerens ansvar at sørge for, at sparringen holder sig inden for rammerne af aftalen. Tag en <em>time out</em> i løbet af sparringen og vurdér, om I er på rette spor eller om aftalen skal justeres til.</p>
			
			<h2>Tal om konkrete oplevelser</h2>
			<p>Der er en tendens til, at medarbejdere stiller store krav til deres egne problemstillinger, før de vil bruge kollegaens tid. Men i princippet er alle emner, der vedrører arbejdsopgaver og de personer, der er en del af opgaverne, legitime emner for den kollegiale sparring. Meget abstrakte problemstillinger bør brydes ned til konkrete situationer i dagligdagen. Hvad er kendetegnende for situationen, hvad sker der helt konkret, hvad siger de involverede parter i den konkrete situation?</p>
			<p>Det kan være en bygningsingeniør, der har konkrete problemer med en leverandør. Eller et udviklingsteam, der får reklamationer på deres nye produkt og må finde nye løsningsmodeller. Fordelen ved at tage udgangspunkt i en specifik episode er, at når et problem konkretiseres, bliver det håndgribeligt og til at arbejde med.</p>
			<h2>Drop de gode råd</h2>
			<p>Som sparringspartner bør du benytte dig af såkaldte værdsættende spørgsmål. Det kan f.eks. være: Hvad virkede, hvad gjorde, at det virkede, hvad ønsker du, hvad vil du gøre? På den måde øger du sandsynligheden for, at fokuspersonen kommer frem til en løsning selv. Anerkend fokuspersonens oplevelser og følelser  - også selv, når du finder dem besynderlige. Anerkendelsen skaber selvtillid og ligeværd, der er forudsætning for den konstruktive sparring. Selv om du som sparringspartner finder det nærliggende at give et godt råd, bør du undgå det. Gode råd virker bedst for dem, der giver dem. Fokuspersonen er interesseret i din hjælp, ikke din belæring.</p>
			<p>Artiklen er baseret på bogen Charlotte Dalsgaards bog <em>‘Kollegial sparring. Vejen til trivsel og faglig udvikling’</em></p>
		</section>
		  </div></body></html>
