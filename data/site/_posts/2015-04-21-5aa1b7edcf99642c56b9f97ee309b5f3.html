---
layout:     post
title: 	    "Gæld til det offentlige for 1,3 milliarder er smuttet for skat"
post_author:	    
post_date:	    Tue, 21 Apr 2015 23:37:17 +0200
post_site:	    politiken.dk 
post_link:	    http://politiken.dk/oekonomi/ECE2637384/gaeld-til-det-offentlige-for-13-milliarder-er-smuttet-for-skat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der ser ikke ud til at være nogen ende på de problemer, som følger i kølvandet 
på det automatiske gældsinddrivelsesvåben EFI. 
</p><p>
De folkevalgte statsrevisorer havde atter i dag EFI på dagsorden på deres 
møde. Baggrunden er et nyt statusnotat fra Skat, hvor det blandt andet 
hedder: »EFI er fortsat ikke fuldt implementeret, og en række kritiske 
funktionaliteter udestår«. 
</p><p>
LÆS OGSÅ <a class="embeddedlink" href="http://politiken.dk/oekonomi/dkoekonomi/ECE2489334/borger-gaeld-ville-kunne-betale-for-en-ekstra-skole-i-naesten-alle-kommuner/">Borger-gæld ville kunne betale for en 
ekstra skole i næsten alle kommuner</a></p><p>
Skat har satset hårdt på, at gæld ikke må blive forældet, men alligevel må 
Skat erkende i notatet, »at der utilsigtet er sket forældelse for cirka 1,3 
milliarder kroner i 2014«. Det drejer sig om ubetalte skat for næsten 900 
million kroner og anden gæld til staten som for eksempel ubetalte bøder til 
DSB og politiet for knapt 300 millioner kroner, som Skat nu ikke længere kan 
gøre krav på. Skat kræver også gæld ind på vegne af landets kommuner, og 
kommunal gæld for 85 millioner kroner er nu blevet utilsigtet forældet. Det 
kan for eksempel være ubetalte regninger for børnehaven eller manglende 
betalinger af ejendomsskatter. 
</p><div class="art-quote article-box">
<p class="quote"/>
<blockquote>
<p class="quote-txt">
Problemerne med EFI må ikke føre til, at der bliver gjort mindre for at 
inddrive de penge, som borgere og virksomheder skylder os.
</p>
<p class="sender">
Chefkonsulent Lars Eckeroth, Kommunernes Landsforening (KL) 
</p>
</blockquote>
</div><p/><p>
»Der er endnu ikke opnået nogen konkrete løsninger på problemerne med EFI. De 
siger, at de arbejder på det, så vi følger dem med skærpet opmærksomhed«, 
siger formand Peder Larsen (SF) fra statsrevisorerne, der er udpeget af 
Folketinget. 
</p><p>
Skat vurderer, at to tredjedel af den utilsigtede forældede gæld alligevel 
ville være uinddrivelig 
</p><p>
»Derfor vurderes den aktuelle værdi af fordringerne at være markant lavere end 
de opgjorte 1,3 milliarder kroner«, står der videre i notatet. 
</p><h3>
Ti år under vejs 
</h3><p>
For knapt 10 år siden blev inddrivelsen af virksomhedernes og borgernes gæld 
til det offentlige samlet hos Skat. Tidligere havde kommunerne selv stået 
for at kradse de penge ind, som virksomheder og borgere skyldte 
kommunekassen. Bestilling af et avanceret inddrivelses system var af 
forudsætningerne for, at kommunerne overlod opgaven med at inddrive gældt 
til staten. Til brug for den nye opgave bestilte Skat EFI, der automatisk 
skulle kunne drive gæld ind, men it-systemet var ikke – som eller planlagt – 
klar i 2007. Planerne blev udskudt til 2009, men heller her var EFI klar. 
Først i 2013 blev EFI taget i brug og for nedsat kraft. 
</p><p>
I landets kommuner er der stor frustration over, at gæld ’utilsigtet bliver 
forældet’, fordi EFI ikke virker. Men, hvad værre er set med kommunale 
briller, er »nedsat inddrivelsesaktivitet« i kølvandet på introduktionen af 
det automatiske inddrivelsesvåben. 
</p><p>
LÆS OGSÅ <a class="embeddedlink" href="http://politiken.dk/oekonomi/privatoekonomi/ECE1921210/danskerne-kan-ikke-betale-deres-gaeld/">Danskerne kan ikke betale deres gæld </a></p><p>
»Problemerne med EFI må ikke føre til, at der bliver gjort mindre for at 
inddrive de penge, som borgere og virksomheder skylder os«, siger 
chefkonsulent Lars Eckeroth, Kommunernes Landsforening (KL). 
</p><p>
Et hurtigt regnestykke viser, at for de 85 millioner kroner, som er blevet 
utilsigtet forældet, kunne kommunerne have lønnet 200 folkeskolelærere i et 
år eller mindst købt to ipads til hver af landets cirka 6.000 
daginstitutioner. Kommunerne har spurgt, hvilke type gæld, der er blevet 
utilsigtet forældet, men har endnu fået svar. 
</p><p>
»Der er en bekymring for, at der er tale om ejendomsskatter. For her er 
kommunen typisk sikker på at få pengene hjem, hvis der vel at mærke 
foretages tvangsauktion inden for de første to år. Siden EFI blev taget i 
brug er Skat dog blevet mere tilbageholdende med at sende ejendomme på 
tvangsauktion, så derfor skal de være ekstra påpasselige med at opretholde 
kravene«, siger Lars Eckeroth. 
</p><h3>
Konsulenter skal redde EFI 
</h3><p>
Skatteministeriet og Skat har sat to større analyser med hjælp fra eksterne 
konsulenter i gang. Og dem venter statsrevisorerne spændt på. 
</p><p>
»Vi vil gerne snarest muligt hører, hvad resultatet er af de to undersøgelser, 
men omvendt skal vi også give dem en ærlig chance for at tage fat på 
problemstillingerne. Det haster«, siger Peder Larsen. 
</p><p class=" bl-elem">
I december 2014 var borgernes og virksomhedernes gæld til det offentlige 
vokset til 70,4 milliarder kroner. Det er en stigning på mere end fem 
milliarder kroner på et år. I dcember 2013 var gælden på 65,9 milliarder 
kroner, så med mindre problemerne med EFI bliver løst, så kan gælden ende på 
omkring 75 milliarder kroner i år. 
</p>	
</div>

</div></body></html>
