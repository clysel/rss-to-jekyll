---
layout:     post
title: 	    "Dansk supermand vinder EM-guld igen"
post_author:	    
post_date:	    Sun, 03 May 2015 16:43:30 +0200
post_site:	    politiken.dk 
post_link:	    http://politiken.dk/sport/ECE2652975/dansk-supermand-vinder-em-guld-igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den danske kajakroer vandt sin anden guldmedalje søndag, da han også vandt 
EM-guldet i 5000 meter enerkajak.
</p><p>
Den danske kajakroer René Holten Poulsen hentede søndag sin anden guldmedalje 
ved EM i Racice.
</p><p>
Danskeren var bedst i 5000 meter enerkajak, som han tilbagelagde i tiden 
20.01,65 minutter.
</p><h3>
»Det var et super løb«
</h3><p>
Han var lidt over halvandet sekund hurtigere end tyskeren Max Hoff, der vandt 
sølv.
</p><p><b class="ext-link">Læs også</b><a class="embeddedlink" href="http://politiken.dk/sport/kano_kajak/ECE2652634/ren-holten-saetter-tysker-paa-plads-og-henter-em-guld/">René Holten sætter tysker på 
plads og henter EM-guld</a></p><p>
»Det var et super løb, hvor jeg roede mig i front i starten med Hoff jagtende 
mig«, siger René Holten Poulsen i en pressemeddelelse.
</p><p>
»Jeg fik Hoff og Marko Tomicevic til at tage del i slæbet i front, og jeg 
lagde mig i front de sidste 1000 meter, og så satte jeg ham, efter han var 
kommet op igen. Jeg kunne godt mærke, at han var helt færdig«, siger 
danskeren.
</p><p>
Tidligere søndag vandt René Holten Poulsen guld i 500 meter enerkajak.
</p><h3>
Tre medaljer ved EM
</h3><p>
Danskeren hentede lørdag sølv i 1000 meter enerkajak, så han nåede i alt op på 
tre medaljer ved EM i Racice.
</p><p>
»Nu har jeg også prøvet at vinde guld på 5000 meter, og selvom det ikke er min 
primære distance, så er det altid sjovt at vinde over nogle af de bedste 
kajakroere i verden«, siger René Holten Poulsen.
</p><p><b class="ext-link">Læs også</b><a class="embeddedlink" href="http://politiken.dk/sport/kano_kajak/ECE2651992/dansk-kraftkarl-aabner-finaler-med-em-soelv/">Dansk kraftkarl åbner finaler 
med EM-sølv</a></p><p>
Den 26-årige dansker slog igennem i 2008, hvor han blandt andet vandt OL-sølv 
i toerkajak sammen med Kim Wraae.
</p><p>
René Holten Poulsen har nu vundet i alt 15 medaljer i EM-sammenhæng, heraf 
seks af guld.
</p><p class=" bl-elem">
Næste år bliver OL i Rio det helt store mål for danskeren fra Maribo Kajakklub.
</p>	
</div>

</div></body></html>
