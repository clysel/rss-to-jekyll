---
layout:     post
title: 	    "En weekend med lokaløl og 'comfort food' i New York"
post_author:	    
post_date:	    Sun, 22 Mar 2015 20:51:17 +0100
post_site:	    politiken.dk 
post_link:	    http://politiken.dk/rejser/guider/newyork/insiderguider/ECE2595530/en-weekend-med-lokaloel-og-comfort-food-i-new-york/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens rejseguides</h4>
<div class="fakta-body"><p>
<b>NEW YORK </b>er Central Park, skryskrabere og finanser. Times Square, Fifth 
Avenue og turister. Chinatown og kitsch, Greenwich Village, SoHo og boheme. 
TriBeCa og restauranter. Chelsea og gallerier. Brooklyn, Brooklyn Heights og 
brownstone-huse. Williamsburg, kunstnere og galleriejere. Og så uendeligt 
meget mere. 
</p>
</div>
</div>
<div class="art-fakta article-box">
<h4 class="">
New York</h4>
<div class="fakta-body" data-buildingblock="embedded_factboxlink">
<span class="img-contimg-fl-left"><img class="image inlineLightBox" src="http://multimedia.pol.dk/archive/00922/WEEKEND_newYork_CN__922211w.jpg" alt="" border="0"/></span>
</div>
</div><div class="art-fakta article-box">
<h4 class="">
3 gode råd</h4>
<div class="fakta-body" data-buildingblock="embedded_factboxlink">
<p><b>1. Vær nysgerrig</b></p><p>
De udvalgte steder i denne guide er naturligvis valgt efter stedernes unikke 
karakter og kvalitet, men det har også været ambitionen at tegne nogle 
attraktive ruter rundt i byen: <i>It’s not the destination, it’s the ride</i> 
som de siger på de kanter. Man vil man uundværligt komme forbi andre 
spændende steder på vejen, så vær åben for inspiration, og lad 
nysgerrigheden råde. 
</p><p><b>2. Gratis adgang til museer</b></p><p>
De fleste museer i New York har en ugentlig eller månedlig dag med gratis 
adgang. Tjek denne hjemmeside: 
</p><p><i class=" bl-elem"><a class=" bl-elem" href="http://www.nycgo.com/articles/free-nyc-museums" target="_blank">NYCgo</a></i></p><p><b>3. Billigere adgang</b></p><p>
CityPass er et rabatkupon-hæfte, der giver adgang til byens største 
attraktioner til ca. halv pris. CityPass dækker 11 byer i Nordamerika. 
</p><p class=" bl-elem"><a class=" bl-elem" href="http://www citypass.com/new-york" target="_blank"><i class=" bl-elem">Citypass</i></a></p>
</div>
</div><p>
Den gastronomiske scene i New York City står aldrig stille. Nye steder dukker 
op, gamle bukker under. Og imens konverteres hele kvarterer på få år fra 
skummelt til saneret. Onde tunger påstår ligefrem, at New York efterhånden 
er blevet så pæn, at det slet ikke længere er New York. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/newyork/madogdrikke/ECE1237756/her-er-new-yorks-nye-gourmettrend/">Her er New Yorks nye 
gourmettrend</a></p><p>
Måske er det derfor, de lokale spisesteder og barer klarer sig så godt. Når 
verden ændrer sig radikalt, er der intet mere trygt end <i>comfort food</i> 
og en <i>domestic beer</i> serveret med et smil i hjemlige omgivelser<i class=" bl-elem">.</i></p><p>
Gæsterne er primært lokale, og hvert sted afspejler på den vis det pågældende 
område. Æstetikken er lidt skramlet med rustikke træborde og uens bestik, 
menuerne er præget af genkendelighed, og stemningen på de lokalt ejede og 
lokalt drevne spisesteder er kammeratlig. 
</p><p>
Nogle af de udvalgte steder i denne guide er institutioner, der har ligget på 
adressen siden bygningens opførelse. Andre er spritnye. Alle er de først og 
fremmest lokale. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE2581745/ti-af-verdens-fedeste-skybarer/">10 af verdens fedeste skybarer</a></p><p>
Guiden er arrangeret som tre solide gåture: Den første slynger sig som en 
hestesko gennem nedre Manhattans historiske barer, den anden skærer sig som 
et samuraihug gennem Brooklyn fra Prospect Park til Red Hook, den sidste 
krøller sig fra Brooklyn Bridge til Williamsburg Bridge på Brooklyn-siden. 
</p><p>
Har man to raske fødder og gåpåmod, kan man sagtens følge ruterne slavisk, i 
så tilfælde anbefales fornuftigt fodtøj. Man kan selvfølgelig også snyde, 
tage stilletterne på og praje en taxi. 
</p><h2 class="bread-text-header first">
FREDAG 
</h2><h3>
1. Klokken 15.30: <b>Intet andet end ale</b></h3><p>
McSorley’s Ole Ale House, der har ligget her siden 1865. Det er byens ældste 
irske pub og med rette betegnet en klassiker. Allerede da The New 
Yorker-skribenten Joseph Mitchells skrev ’McSorley's Wonderful Saloon’ skrev 
i 1943, var det påfaldende, at intet havde ændret sig siden åbningen. Siden 
da har kun et enkelt forhold ændret sig: Kvinder fik adgang i 1970. 
</p><p>
Ved små borde eller stående i baren har man valget mellem en lys og en mørk 
ale, intet andet. Serveringerne kommer altid i sæt: To små ølkrus med hank 
og skum i halvdelen af glasset. En meget begrænset barmenu serverer rå løg 
til det meste. Stemningen fredag eftermiddag er på kogepunktet, gæsterne en 
skøn blanding af lokale på vej på weekend og turister med hang til historie. 
</p><p><i class=" bl-elem">McSorley’s Old Ale House, 15 E 7th St., East Village.</i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/guider/newyork/ECE1363825/saadan-holder-du-ferie-i-new-york-paa-lavbudget/">Sådan holder du ferie i New 
York på lavbudget </a></p><h3>
2. Klokken 19: <b>Burger blandt bokseplakater</b></h3><p>
Fra McSorley’s går turen sydpå mod Soho (South of Houston Street). I 1950’erne 
var området et industrielt <i>wasteland</i> kendt som ’<i>hell's 
hundred acres’</i>. I 1970’erne flyttede kunstnerne ind og etablerede 
gallerier og værksteder på de mange <i>lofts</i>, som de fik til 
ingen penge. I dag hersker shopping i den helt dyre ende. 
</p><p>
Mod udviklingen holder Franelli Cafe, der har ligget på hjørnet af Prince og 
Mercer siden 1847, endnu stand. Stemningen er et nøk mere opdateret end på 
McSorley’s med bokseplakater fra den første halvdel af det 20. århundrede på 
væggene. I hanerne flyder et udvalg af internationale og nationale øl. Maden 
er glimrende og uden unødig slinger i valsen. Burgeren er rigtig god, 
steaksandwichen endnu bedre. 
</p><p><i class=" bl-elem">Franelli Cafe, 94 Prince St., Soho.</i></p><h3>
3. Klokken 23: <b>På bar med slukket mobil</b></h3><p>
Slut aftenen med at gå vestpå til West Village, der i begyndelsen af 
1900-tallet var hjemsted for byens bohemer, men i dag er nydelig som 
Østerbro med små søde shops og restauranter på hvert gadehjørne. Lige ved 
Holland Tunnel finder man baren Ear Inn, der blev etableret omkring 1817. 
Her hersker den gamle skole fortsat helt derhen, hvor mobiltelefonen skal 
være slukket. 
</p><p><i class=" bl-elem">Ear Inn, 326 Spring St., West Village.</i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/guider/newyork/madogdrikke/ECE1115252/5-stjernerestauranter-i-new-york/">5 stjernerestauranter i New 
York</a><br/></p><h2 class="bread-text-header ">
LØRDAG 
</h2><h3>
4. Klokken 8.30: <b>Crown Heights’ bedste kaffe</b></h3><p>
Start dagen med lokal kaffe i Crown Heights i Brooklyn. I begyndelsen af det 
20. århundrede var Crown Heights et velstående kvarter, der så stor 
tilflytning fra Manhattans voksende klasse af bourgeoiser. I 
mellemkrigsårene flyttede de til forstæderne, og langsomt gik Crown Heights 
i hundene frem mod lavpunktet i 1990’erne. I dag er kvarteret ved at vende 
tilbage til fordums storhed. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/BrooklynBridge_h_j__922205d.jpg" alt="" border="0"/><span class="caption"><span class="f-img-caption">Brooklyn 
</span>Bridge. En gåtur over den ikoniske bro er et must. Foto: Morten Wilhelm Scholz</span></span>
The Breukelen Coffee House har taget navn efter Brooklyns oprindelige navn, 
Breukelen, givet af hollandske nybyggere i det 17. århundrede. Ellers er der 
ikke meget Holland over bydelens bedste kaffebar, der har gode kaffedrikke, 
lette retter i den amerikanske tradition og hyggelig stemning; et oplagt 
sted at lade batterier op, inden man rammer det vidunderlige Brooklyn Museum 
i Prospect Park, der ligger halvanden blok væk. 
</p><p><a target="_blank" href="http://www.breukelencoffeehouse.com"><i class=" bl-elem">The Breukelen 
Coffee House</i></a><i>, 764a Franklin Ave., Crown Heights</i>. <br/><br/><br/><br/></p><h3>
5. Klokken 12.30: <b>Baguette i industrikvarter</b></h3><p>
Følg Union St. tværs gennem eftertragtede Park Slope, hvor et brownstonehus i 
dag koster små 5 millioner dollars, til vi når 3rd Avenue. Du er nu i 
industrikvarteret Gowanus, der i 1636 var stedet for den første hollandske 
bosættelse i det, der nu er Brooklyn. Her ligger Runner and Stone, der er et 
bageri/restaurant/bar. Stedets navn henviser til de to sten – den ene ligger 
fast, den anden løber herover – i en traditionel mølle, og hypen omhandler 
da også brød, bagværk og i særdeleshed deres baguettes. Derudover byder 
frokostmenuen på salater (deres <i>duck pastrami</i> får altid gode 
anmeldelser) supper og sandwich, kaffen er god, og indretningen listens mest 
moderne. 
</p><p><i>Runner &amp; Stone, 285 3rd Ave., Gowanus</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/guider/newyork/insiderguider/ECE1387479/insiderguide-til-newyorkernes-new-york/">Insiderguide til newyorkernes 
New York</a></p><h3>
6. Klokken 16.30: <b>Whiskey på det røde hjørne </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/RedHook_Bait_Tackle_922209y.jpg" alt="" border="0"/><span class="caption"><span class="f-img-caption">Lystfiskeri. 
</span>Skiltet over den ikoniske Red Hook-'dive bar', Bait &amp; Tackle, stammer fra tiden som lystfiskerbutik. Foto: Morten Wilhelm Scholz</span></span></p><p>
Bagest i lokalet bipper en 1.-generations Buck Hunter-maskine, arkadespillet, 
hvor man skal skyde kronhjorte med plastikgevær. Rundt omkring hænger 
fiskenet og udstoppede ørreder. Bait &amp; Tackle er en vaskeægte <i>dive 
bar </i>i lokaler, der tidligere solgte udstyr til lystfiskeren. Bestil en 
Widow Jane Whiskey, der produceres lige rundt om hjørnet, og få en sludder 
med bartenderen. Du er i havnekvarteret Red Hook. 
</p><p>
I 1636 grundlagde hollandske kolonister her landsbyen Roode Hoek. På hollandsk 
betyder <i>hoek</i> hjørne og refererer til områdets placering ud til havet; 
den røde farve kommer fra undergrundens rødlige ler. Red Hook er ikke 
forbundet til metronettet og lever sit eget liv. I 1990’erne havde bydelen 
et rygte som <i>’the crack capital of America’</i>. I dag er 
Ikea flyttet ind, men det er fortsat en halvhemmelig bydel, hvor skæve 
eksistenser og kunstnere trives. 
</p><p><a target="_blank" href="http://www.redhookbaitandtackle.com"><i class=" bl-elem">Bait &amp; 
Tackle</i></a><i>, 320 Van Brunt St., Red Hook</i>. 
</p><h3>
7. Klokken 19: <b>Barbeque i garagen </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/RedHook_2_Morten_Wi_922208y.jpg" alt="" border="0"/><span class="caption"><span class="f-img-caption">Hemmeligt. 
</span>Hus i ensom majestæt i det lidt hemmelige havnekvarter Red Hook. Foto: Morten Wilhelm Scholz</span></span></p><p>
Hometown er en barbequerestaurant, der har hjemme i en gammel garage 
konverteret til at ligne en texansk <i>dancehall </i>med blottede træbjælker 
og et enormt flag malet på væggen. I et rum er der en lille scene, hvor 
lokale orkestre med mellemrum spiller. I et andet serveres langtidsgrillet 
kød (fjerkræ, svin, lam og ko) på papirbeklædte metalbakker med tilbehør i 
papkrus. Har man en forkærlighed for det sydlige USA, er der ikke et øje 
tørt hos Hometown. 
</p><p><a target="_blank" href="http://www.hometownbarbque.com"><i class=" bl-elem">Hometown</i></a><i>, 
454 Van Brunt St., Red Hook</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/guider/newyork/ECE1115254/10-insidertips-new-york-som-du-ikke-kender-den/">10 insidertips: New York som 
du ikke kender den</a></p><h3>
8. Klokken 22: <b>Bar siden 1890</b></h3><p>
Slut aftenen på Sunny’s Bar, en institution i Red Hook, der har eksisteret 
siden 1890. De fleste aftener omkring kl. 22 er der livemusik på en lille 
scene i baglokalet. Her spilles bluegrass, folk og country. Selve baren er 
bare en bar-bar, her kan man drikke og snakke og lytte til musik. Eneste 
advarsel skal lyde, at de kun tager imod kontanter, og at der er lukket 
mandag og tirsdag. 
</p><p><a target="_blank" href="http://www.sunnysredhook.com"><i class=" bl-elem">Sunny's Bar</i></a><i>, 
253 Conover St., Red Hook</i>. 
</p><h2 class="bread-text-header ">
SØNDAG 
</h2><h3>
9. Klokken 10: <b>Brooklyn-kaffe</b></h3><p>
Af alle kvarterer i New York er Dumbo det smukkeste akronym. Navnet har intet 
med flyvende elefanter at gøre, men er afledt af <i>down under the 
Manhattan Bridge overpass</i>. Kvarteret er kendt som et teknologihub med 
byens højeste koncentration af techvirksomheder. For turister er bydelen 
mest anvendelig som landgangsbro til Brooklyn efter at have krydset den 
smukke Brooklyn Bridge fra Manhattan. 
</p><p>
Og så ligger kaffebaren Brooklyn Roasting Company her. Kaffen ristes <i>on 
location</i>, udvalget af bønner er alenlangt, og brygningen sker efter alle 
kunstens regler. Hertil brooklynproduceret bagværk som <i>doghnuts</i>, 
croissanter og <i class=" bl-elem">chocolate chip cookies. </i></p><p><a target="_blank" href="http://www.brooklynroasting.com"><i class=" bl-elem">Brooklyn Roasting</i></a><i>, 
25 Jay St., Dumbo</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/guider/newyork/insiderguider/ECE1115251/oplev-new-yorks-ukendte-side/">Oplev New Yorks ukendte side</a></p><h3>
10. Klokken 13: <b>Frokost med drinks </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Walters_922471y.jpg" alt="" border="0"/><span class="caption"><span class="f-img-caption">Hygge. 
</span>Comfort food og drinks er i højsædet hos Walter's i Fort Green. Foto: Henry@henryhargreaves.com</span></span>
Om man er til fisketacos, vietnamesisk sandwich eller klassisk burger, er 
Walter’s stedet. Især hvis man også skal have lidt at styrke sig på. Selv på 
frokostmenuen fylder drinklisten lige så meget som maden. Prøv en Pimms Cup, 
forfriskende smag af agurk og ikke alt for stærk i alkoholen. Walter’s i 
Fort Green er en aflægger af Walter Food i Williamsburg. Konceptet er <i>comfort 
food</i> morgen, middag og aften. 
</p><p>
Fort Greene ligger midtvejs mellem Dumbo og Williamsburg og er et spændende 
kvarter med masser af gode restauranter og barer. Bydelen, der er opkaldt 
efter et fort bygget under den amerikanske uafhængighedskrig i 1776, har 
været præget af et levende kunst- og kulturmiljø, inden det gik ned ad bakke 
midtvejs i det forrige århundrede med resten af Brooklyn. I dag er Fort 
Greene på ret køl og står som et eksempel på et sundt blandet kvarter, hvor 
forskellige indkomstgrupper og etniske minoriteter lever i harmoni. 
</p><p><a target="_blank" href="http://www.walterfoods.com/walters"><i class=" bl-elem">Walter's</i></a><i>, 
166 Dekalb Ave., Fort Greene</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/guider/newyork/sevaerdigheder/ECE1571814/paa-cykel-i-new-york-vi-guider-til-de-bedste-ruter/">På cykel i New York: Vi guider 
til de bedste ruter</a></p><h3>
11. Klokken 20: <b>Grill i Williamsburg</b></h3><p>
Det samme kan man ikke sige om Williamsburg, der på 15 år er gået fra 
ingenting over hipsterhimmel til nu at være et af de dyreste kvarterer i 
hele byen. På vejen hertil fra Fort Green passerer man boligområder primært 
beboet af ortodokse jøder, men nord for Williamsburg Bridge tynder det ud i 
slangekrøllerne. 
</p><p>
St. Anselm er en nede på jorden amerikansk restaurant specialiseret i at 
grille kød, fisk og grøntsager over åben ild: et steak house for fattigrøve. 
På ingen måde fancy, men kødet er godt, og det samme er fisken. 
Grøntsagerne? <i>Hit or miss</i>. Personalet kan være skarp i 
kommentarerne, men sådan er Williamsburg. Og man kan altid søge tilflugt i 
den skønne gårdhave, der summer af liv i sommerhalvåret. 
</p><p class=" bl-elem"><i>St. Anselm, 355 Metropolitan Ave., Williamsburg</i>. 
</p>	
</div>
</div></body></html>
