---
layout:     post
title: 	    "Børnefamilierne spiser næsten ingen grøntsager"
post_author:	    
post_date:	    Sun, 03 May 2015 08:12:53 +0200
post_site:	    politiken.dk 
post_link:	    http://politiken.dk/mad/madnyt/ECE2648661/boernefamilierne-spiser-naesten-ingen-groentsager/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Kostkampagnerne</h4>
<div class="fakta-body" data-buildingblock="embedded_factboxlink">
<p><b>Let sovsen</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/letsovsen_932256u.jpg" alt="" border="0"/></span></p><p>
’Skraaab brødet’, ’Smid stegefedtet ud – og tilbered en fedtfattig sovs’ og 
’Let sovsen, Jensen’ var kampagner om at spare på fedtet, der kørte op 
igennem 1990’erne. Kampagnerne havde effekt og har det for så vidt stadig: 
Ifølge tal fra DTU Fødevareinstituttet bruger 40 pct. af danskerne ikke smør 
på rugbrødet længere, mod 9 pct. i 1985. 
</p><p>
Men det samlede indtag af såkaldt mættet fedt – som er det, kampagnen handler 
om at undgå – er på vej op i Danmark og er blandt det højeste indtag i 
Europa. 
</p><p/><p><b>6 om dagen</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/6-om-dagen_932252u.jpg" alt="" border="0"/></span></p><p>
Kampagnen handler om at spise seks stykker frugt og grønt – en gulerod og et 
æble tæller hver som ét stykke – om dagen. Det svarer til 600 gram. Det skal 
forhindre livsstilsygdomme. 
</p><p>
Frostvarer, dåsetomater, tørrede bønner, marmelade, frugtsaft og sågar ketchup 
tæller med, , da myndighederne mener, at de kan være skadelige i større 
mængder. 
</p><p>
’6 om dagen’ er den kampagne gennem tiderne med det største kendskab – 98 pct. 
af danske kvinder kendte i 2009 til kampagnen. Indtaget for voksne er da 
også steget fra 230 gram i 1995 til 419 gram i dag (eksklusiv juice). 
</p><p>
En udfordring har været, at folk troede, at de kunne spise seks stykker frugt 
– derfor en senere tilføjelse om, at halvdelen skal være grøntsager. En 
anden udfordring er, at mange danskere tror, de får nok – 68 pct. mener, de 
spiser nok frugt, og 81 pct. mener de spiser nok grønt. 
</p><p/><p><b>Vælg fuldkorn</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/FB_billede_annoncer_932253f.jpg" alt="" border="0"/></span></p><p>
Kampagne fra Fuldkornspartnerskabet, skabt i 2000’erne blandt andet som en 
reaktion på den udbredte Atkins-kur, hvor folk i stigende grad holdt igen 
med kulhydrater. 
</p><p>
Fuldkornskampagnen har været den mest succesrige kampagne igennem tiderne med 
30 pct. af danskerne, der spiser nok. 
</p><p class=" bl-elem">
Men nye tal tyder på, at forbruget af fuldkorn kan være på vej ned igen. 
Salget af fuldkornsmærkede produkter på supermarkedsgiganten Coop's hylder 
er faldet med 10 procent i 2014. 
</p>
</div>
</div><p>
Danskernes indtag af frugt og grønt har i mange år været stagnerende, og nu 
viser de seneste tal fra myndighedernes kostundersøgelser, at det samlet set 
er en anelse på vej ned. 
</p><p>
Vi spiser i gennemsnit 419 gram om dagen, og det er 14 gram mindre, end vi 
gjorde for ti år siden. Vi spiser lidt flere agurker og tomater, men lidt 
færre af de gode grove grøntsager og noget mindre frugt. Samtidig viser helt 
nye tal fra Gartneribrugets Afsætningsudvalg, at hele 85 pct. af de danske 
børnefamilier spiser under det halve af det anbefalede – og det er endnu 
flere end for et år siden. 
</p><p>
»Det er meget alarmerende«, siger marketingkoordinator Pernille Bech Jørgensen 
fra Gartneribrugets Afsætningsudvalg. 
</p><p><b class="ext-link">GODE RÅD TIL AT NÅ DE 6 OM DAGEN </b><a class="embeddedlink" href="http://politiken.dk/mad/madnyt/ECE885243/saadan-goer-du-frugt-og-groent-delikat/">Sådan 
gør du frugt og grønt delikat</a></p><p>
Udviklingen er sket, samtidig med at danske myndigheder har afviklet kampagnen 
’6 om dagen’, der i mange år gav danskerne praktiske råd til at øge deres 
indtag af frugt og grønt. I 2011 overgav myndighederne varemærket og 
ansvaret til erhvervsorganisationen Landbrug &amp; Fødevarer. Her ligger 
kampagnen død. 
</p><p>
»Det er fair at sige, at den sover lige nu. Vi forsøger at få pustet noget liv 
i det, men alt handler om midler, og dem har vi ikke fået gravet op af 
jorden«, siger ernæringschef Line Damsgaard, der lige nu eftersøger nye 
partnere for at sparke liv i kampagnen. 
</p><p>
Landbrug &amp; Fødevarer ejer godt nok ’6 om dagen’-varemærket, men er ikke 
forpligtet til at komme ud med budskabet. Lige nu kommunikeres det ikke 
aktivt, siger Damsgaard. 
</p><p>
»Vi har en udfordring, især når vi ser de nye resultater, hvor frugtindtaget 
decideret er gået den forkerte vej. Det er bestemt ikke godt«, siger hun. 
</p><h3>
Folk kan ikke lave grønt 
</h3><p>
Budskabet om frugt og grønt formidles stadig som en del af Fødevarestyrelsens 
ti kostråd og andre steder, f.eks. i gartnerierhvervets magasin Sæson i 
supermarkederne. Men der er ikke længere nogen selvstændig og dedikeret 
offentlig formidling af rådet om at spise 600 gram frugt og grønt om dagen. 
</p><p>
Trine Krebs, medejer af den private virksomhed Frugtformidlingen, der arbejder 
med at få børn og voksne til at spise sundt, undrer sig over, at det 
offentlige har overladt formidlingen til private aktører. 
</p><p>
»Det er meget ærgerligt, at ’6 om dagen’ ikke findes længere, for den var god 
til at arbejde praktisk og konkret med og til at give folk nogle gode råd. 
Vi bliver nødt til at blive ved med at formidle, hvordan man laver mad med 
grøntsager, der smager godt. For det synes folk jo ikke, at man kan. Det er 
meget få mennesker, der har det her apparat, hvor de ved at se på 
grøntsagshylderne kan se, hvad der er af muligheder. Lige nu ligger 
formidling af det budskab i et dødvande«, siger hun. 
</p><p>
’6 om dagen’ blev afviklet i 2011, fordi myndighederne og partnerne bag mærket 
mente, at det ikke længere gav mening at fortsætte med det isolerede budskab 
’frugt og grønt’. I stedet skulle man tænke i helheder og arbejde på at få 
danskerne til generelt at spise sundere. Det blev bl.a. til det nye 
Måltidspartnerskabet, hvor man arbejder med at forbedre erhvervsskolernes 
kantiner, udvikle sundere pølser og lave såkaldte nudgingprojekter i 
supermarkederne, så folk vælger f.eks. grøntsager. 
</p><p><b class="ext-link">LEV SUNDT </b><a class="embeddedlink" href="http://politiken.dk/forbrugogliv/forbrug/tjekmad/ECE2078619/ti-nye-kostraad-saadan-skal-du-spise-for-at-leve-sundt/">Ti nye kostråd: Sådan skal du spise for 
at leve sundt</a></p><p>
Men Måltidspartnerskabet har ikke nogen særskilt målsætning om danskernes 
grønt- og frugtindtag. 
</p><p>
Kontorchef for ernæringsenheden i Fødevarestyrelsen Else Molander ærgrer sig 
over det svagt faldende indtag. 
</p><p>
»Vi havde naturligvis gerne set en stigning, især hvad angår grøntsager. 
Derfor også det nye kostråd ’spis frugt og mange grøntsager’«, siger hun. 
</p><p><i class=" bl-elem">Var det i bakspejlet smart at overgive ansvaret for ’6 om dagen’ til 
Landbrug &amp; Fødevarer?</i></p><p>
»’6 om dagen’-partnerskabet havde eksisteret i over ti år, så det var 
velovervejet, at budskabet fremover skulle ind i en ny ramme. Alle danskere 
ved, at det er sundt at spise frugt og grønt. Det vigtigste for at øge 
forbruget er derfor, at gartnerierhvervet og detailhandlen er innovative og 
gør det let og attraktivt for forbrugerne at spise mere af det«, siger Else 
Molander. 
</p><p><i class=" bl-elem">Er du tilfreds med indsatsen, efter erhvervet har overtaget kampagnen?</i></p><p>
»Jeg havde da forventet, at de havde fået mere gang i det, når de både havde 
’6 om dagen’ og EU-kampagnepenge til fremme af frugt og grønt-forbruget 
under samme tag«, siger Molander. 
</p><p>
»Men inden billedet bliver malet for sort, så er frugt og grøntindtaget højt 
her i landet. Ser man på WHO’s anbefalinger, så er de på 400 gram. Det er 
vigtigt at fastholde det høje indtag, og det er ærgerligt, at det er så 
svært at få løftet indtaget af grove grøntsager«. 
</p><h3>
Mejeri er vigtigere for landbruget 
</h3><p>
Ulla Toft, der er seniorforsker på Forskningscenter for Forebyggelse og 
Sundhed, er ikke særlig bekymret over det beskedne fald i danskernes indtag 
af frugt. Men hun mener, at faldet sagtens kan skyldes, at fokus på frugt og 
grønt ikke har været så stort de senere år, og at man ikke bruger midler på 
at slå budskaberne fast. 
</p><p>
»Generelt bliver der lagt meget færre økonomiske ressourcer i 
ernæringskampagner i dag, end der gjorde for 20-30 år siden. Jeg synes 
overordnet, det er ærgerligt, at der lægges så få ressourcer i dem, og at de 
ikke er mere massive og over længere perioder«, siger Toft. 
</p><p>
Hos ’6 om dagen’-kampagnens nye hjem hos Landbrug &amp; Fødevarer 
vil Line Damsgaard rigtig gerne i gang med at formidle budskabet. 
</p><p>
»Men vi er en interesseorganisation, der laver det, vores medlemmer 
efterspørger. Mange af vores medlemmer har kun indirekte interesser i ’6 om 
dagen’-dagsordenen. Deres fokus ligger andre steder, f.eks. på mejeri og 
kød«, siger hun. 
</p><p class=" bl-elem">
»Træerne gror jo ikke ind i himlen. Lige nu er vi lidt alene med 
finansieringen af denne her dagsorden, og det er klart, at der er grænser 
for, hvor stor en indsats vi kan lave, medmindre nogen vil poste penge i 
det«. 
</p>	
</div>

</div></body></html>
