---
layout:     post
title: 	    "Stor guide: Sådan bliver du sommerklar 2015"
post_author:	    
post_date:	    Thu, 30 Apr 2015 11:07:21 +0200
post_site:	    politiken.dk 
post_link:	    http://politiken.dk/kultur/fomo/elskoghad/ECE2646427/stor-guide-saadan-bliver-du-sommerklar-2015/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Men her kommer 10 hurtige måder at blive sommerklar på. 
</p><p><b>1. Få en bikinikrop på 5 minutter </b></p><p>
Sådan gør du: 
</p><p>
Du har en krop. Du har en bikini. Ta’ dit almindelige tøj af og din bikini på. 
Så er du bikiniklar. 
</p><p><b>2. Bliv strandklar på et kvarter </b></p><p>
Sådan gør du: 
</p><p>
Først observerer du: Skinner solen? Hvis ja, så cykler du til stranden. Nu er 
du strandklar. 
</p><p><b>3. Få en sixpack på 3 minutter </b></p><p>
Sådan gør du: 
</p><p>
Du går i kiosken. Der åbner du køleskabet og finder en sixpack (det er 
vigtigt, at den er kold!). Du betaler for den og går ud i solen. Nu har du 
sixpack. 
</p><p><b>4. Få fine sommerfødder i en fart </b></p><p>
Sådan gør du: 
</p><p>
Har du lukkede sko på? Hvis ja, ta’ dem af og nogle sandaler på. Nu har du 
fine sommerfødder. 
</p><p><b>5. Flad mave på et øjeblik: </b></p><p>
Sådan gør du: 
</p><p>
Står du op? Hvis ja, så læg dig ned på ryggen, på gulvet. Nu er din mave flad. 
</p><p><b>6. Slip din sukkertrang </b></p><p>
Sådan gør du: 
</p><p>
Har du lyst til noget sødt? Du går i bageren, køber en hindbærsnitte og spiser 
den. Nu har du ikke sukkertrang mere. 
</p><p><b>7. Bliv 10 år yngre på 2 minutter </b></p><p>
Sådan gør du: 
</p><p>
Du går ind på din Facebook og trykker på ’rediger oplysninger’. Under 
’grundlæggende oplysninger om dig’ står dit fødselsår. Du trækker 10 år fra 
og opdaterer. Nu er du 10 år yngre. 
</p><p><b>8. Bliv virkelig meget smukkere på 20-30 minutter </b></p><p>
Sådan gør du: 
</p><p>
Ring efter en, du synes er lækker. Ha’ lækker sex. Sørg for at få mindst en 
orgasme, sådan at dine kinder er rosa, dine øjne blanke og dit hår uglet. Nu 
er du virkelig meget smukkere. 
</p><p><b>9. Bliv sexet helt uden træning </b></p><p>
Sådan gør du: 
</p><p>
Du går ind i en boghandel. Der finder du en bog, der ser spændende ud. Du 
køber den og måske også en kop kaffe. Så sætter du dig i solen et sted og 
læser. Nu er du sexet. 
</p><p><b>10. Drik med måde </b></p><p>
Sådan gør du: 
</p><p class=" bl-elem">
Køb noget alkohol, hæld det i et glas, eventuelt blandet med noget andet 
drikkeligt som ginger ale eller tonicvand. Put gerne isterninger i. Sæt dig 
i en behagelig stol og drik små mundfulde. Måske kan du endda sætte lyd på 
og sukke og ae'e lidt over, hvor dejlig sommeren er. Nu drikker du med måde. 
</p>	
</div>

</div></body></html>
