---
layout:     post
title: 	    "Facebook lancerer ‘selvmordslinje’"
post_author:	    Martin Bernth
post_date:	    Fri, 27 Feb 2015 10:40:41 +0000
post_site:	    www.version2.dk 
post_link:	    http://www.version2.dk/artikel/facebook-lancerer-selvmordslinje-86649?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Når en internettjeneste begynder at kunne måle antallet af brugere i milliarder begynder en lang række sociale problemstillinger at melde sig på samvittigheden. Facebook lancerer derfor i denne uge et nyt værktøj, der gør det muligt at melde en formodet selvmordskandidat til Facebooks administratorer, skriver <a href="http://www.engadget.com/2015/02/26/facebook-suicide-prevention/">Engadget.</a></p>

<p>Værktøjet vil fungere ved, at man kan anmelde en given statusopdatering som værende særligt bekymrende. Når den anmeldte person logger ind næste gang, vil Facebook præsentere brugeren for muligheden for blandt andet at kontakte den ven, der var bekymret, skaffe hjælp fra andre venner, eller sætte vedkommende i kontakt med en rigtig selvmordslinje.</p>

<p>Det nye værktøj er blevet til i tæt samarbejde med en række organisationer inden for mental sundhed, der har hjulpet Facebooks programmører med at gøre anmeldelsesprocessen så nem og smertefri som muligt, for flere er villige til at vise deres bekymring.</p>

<p>Funktionen vil i første omgang blive udrullet til brugere i USA, hvilket vil tage de næste par måneder, vurderer virksomheden selv, der også lover at forbedre den slags funktionalitet andre steder i verden.</p>
  </section></div></body></html>
