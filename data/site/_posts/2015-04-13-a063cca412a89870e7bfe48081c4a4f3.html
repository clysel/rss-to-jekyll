---
layout:     post
title: 	    "Tocifrede millionbeløb skal sikre mere bevægelse i folkeskolen"
post_author:	    
post_date:	    Mon, 13 Apr 2015 22:31:04 +0200
post_site:	    politiken.dk 
post_link:	    http://politiken.dk/indland/ECE2626771/tocifrede-millionbeloeb-skal-sikre-mere-bevaegelse-i-folkeskolen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tocifrede millionbeløb er nu på vej fra flere fonde til folkeskolen med det 
formål at sikre mere bevægelse. 
</p><p>
Eleverne har fået en længere skoledag efter skolereformen, og derfor er 
gennemsnitlig 45 minutters bevægelse et af reformens væsentligste elementer. 
</p><p>
Pengene glæder Mette With Hagensen, der er formand for Skole og Forældre, der 
er en landsorganisation for forældre i folkeskolen. 
</p><div class="art-quote article-box">
<p class="quote"/>
<blockquote>
<p class="quote-txt">
Pengene falder på et tørt sted. Når skoledagen er blevet længere, skal der 
være nogle positive afbræk.
</p>
<p class="sender">
</p><p class=" bl-elem">Mette With Hagensen</p> 

</blockquote>
</div><p>
»Lærerne har jo efterlyst mere uddannelse og efteruddannelse i, hvordan man 
får bevægelse ind i undervisningen, så pengene falder på et tørt sted. Når 
skoledagen er blevet længere, skal der være nogle positive afbræk«, siger 
hun.</p><h3>
Aktive frikvarterer og 'gåbus' 
</h3><p>
Tidligere på året kunne Politiken fortælle, at hvis ikke snart eleverne fik 
pulsen mere op i undervisningstiden, var der risiko for, at forældrene ville 
vende ryggen til folkeskolen. 
</p><p>
Samtidig viser en undersøgelse fra Dansk Skoleidræt fra november sidste år, at 
6 ud af 10 lærere føler sig udfordret, når det gælder om at få mere fysisk 
aktivitet ind i fag som dansk og matematik. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2528389/for-lidt-motion-og-mangelfulde-lektiecafeer-skolereform-skuffer-foraeldre/">For lidt motion og mangelfulde 
lektiecafeer: Skolereform skuffer forældre</a></p><p>
Sammen med TrygFonden er Dansk Skoleidræt derfor gået sammen om et nyt projekt 
med navnet 'Sunde Børn Bevæger Skolen'. Over de næste fem år skal projektet 
med støtte på 50 millioner kroner fra TrygFonden give skolerne den 
nødvendige håndsrækning. 
</p><p>
Det skal både ske via en såkaldt ’gåbus’, hvor de mindste elever følges i 
skole af de ældre elever, ved at integrere fysisk aktivitet i selve 
undervisningen – og ved at inspirere til mere aktive frikvarterer og hjælpe 
skolen til at tilrettelægge idrætsundervisningen bedre. 
</p><h3>
Klar til at prioritere bevægelse 
</h3><p>
Indtil videre har omkring 200 skoleledere vist interesse for at være med i 
projektet, der starter i morgen, forklarer Niels Grinderslev, der er 
generalsekretær i Dansk Skoleidræt. 
</p><p>
»Opbakningen viser, at nu er momentet kommet til, at skolelederne er blevet 
parate til at tænke i bevægelse. Skolelederne har haft travlt med at 
integrere reformens andre elementer. Nu er de klar til at prioritere 
bevægelse«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2369860/frie-skoler-opruster-efter-reform/">Frie skoler opruster efter 
reform</a></p><p>
Claus Hjortdal, der er formand for Skolelederforeningen, ser de tiltrængte 
penge som »en gave«. 
</p><p>
»Pengene er enormt små ude i kommunerne i øjeblikket, og skolelederne har 
ekstremt travlt. Vi er helt klemt«, siger han og forklarer, at det er meget 
spredt, hvor meget skolerne gør ud af bevægelse, men at bevægelse generelt 
»er på vej«. 
</p><h3>
Armsving og høj puls 
</h3><p>
Men det er ikke kun Tryg Fonden, der nu hjælper skolerne med at få gang i 
armsvingene. Med fem millioner kroner støtter A.P. Møller og Hustru Chastine 
Mc-Kinney Møllers Fond til almene Formaal også mere bevægelse i folkeskolen. 
</p><p>
Pengene går til et nyt projekt, der hedder 'Krop &amp; Kompetencer', der 
giver lærere og pædagoger et kompetenceløft i fem fyrtårnskommuner: Aalborg, 
Herning, Ringkøbing-Skjern, Frederikssund og Slagelse. 
</p><p>
»Vi skal give vores lærere, pædagoger og foreningsfrivillige en 
opkvalificering, så de ikke hele tiden behøver at stille spørgsmål om, 
hvordan de løser idræt og bevægelse efter den nye skolereform«, forklarer 
Nina Bundgaard, der er projektleder på ’Krop &amp; Kompetencer’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2330040/45-minutters-bevaegelse-vil-ikke-ske-paa-alle-skoler/">45 minutters bevægelse vil 
ikke ske på alle skoler</a></p><p>
Sammen med Dansk Skoleidræt, DGI og VIA Universitet College har hun igangsat 
projektet, der går i gang nu og løber frem til september 2016: 
</p><p>
»Bevægelse skal ikke være et spørgsmål om at løbe tre gange rundt om skolen. 
Det skal tænkes ind, hvor det kan være med til at løfte læringen i 
undervisningen«, siger hun. 
</p><p>
Når projektet slutter, er planen, at det skal tilbydes til landets andre 
kommuner, der dog så skal være villige til at afsætte midler til at 
opkvalificere lærerne. 
</p><h3>
Ringkøbing-Skjern rører på sig 
</h3><p>
En af de kommuner, der er med i projektet, er Ringkøbing-Skjern. Allerede nu 
er kommunen langt fremme, når det gælder bevægelse i folkeskolen. 
</p><p>
Dog har de »et stærkt ønske« om at få et endnu større fokus på bevægelse som 
en integreret del af skoledagen, forklarer Conni Toft Boesen, der er 
pædagogisk udviklingskonsulent i Ringkøbing-Skjern Kommune. 
</p><p>
»Vi forventer at opnå et kommunalt kompetenceløft i idræt og bevægelse i 
fagene, hvor ledere, lærere, pædagoger, elever og foreninger i lokalområdet 
gennem et fælles forløb kan fremme og kvalitetssikre idræt og bevægelse«, 
siger hun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/ECE2617174/giv-vores-boern-et-liv-uden-test-og-proever/">Giv vores børn et liv uden 
test og prøver </a></p><p>
Miranda Wernay Daggson, der er formand for Danske Skoleelever, er positiv over 
for, at flere fonde vil sikre mere bevægelse i folkeskolen. Det er et 
problem, der »konstant er oppe at vende«, forklarer hun. 
</p><p>
»Lærerne har ikke redskaberne til at løse problemet. De mangler inspiration, 
så de kan leve op til kravene. Hvis vi får mere bevægelse, vil vi få mere 
motiverede elever. Vi får mere lyst til at være i skole. Vi rammer også 
flere elevgrupper, der har behov for at være aktive«, siger elevformanden. 
</p><h3>
Et lokalt ansvar 
</h3><p>
Hos Kommunernes Landsforening (KL) er Anna Mee Allerslev (R), der er formand 
for Børne- og Kulturudvalget, også glad for, at flere fonde støtter 
bevægelse i folkeskolen. Dog mener hun ikke, at KL har ansvaret for, at alle 
kommuner og skoler prioriterer bevægelse lige højt. 
</p><p class=" bl-elem">
»Det er klart, at jeg vil gøre alt, hvad jeg kan fra min side for at hjælpe 
skolerne og kommunerne med at få rammerne på plads fra min stol, men i 
sidste ende er det et lokalt ansvar og en lokal beslutning, hvordan man vil 
arbejde med det«, siger hun. 
</p>	
</div>

</div></body></html>
