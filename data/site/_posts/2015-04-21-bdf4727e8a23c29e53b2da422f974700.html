---
layout:     post
title: 	    "Statsrevisorer giver rejsekortet tørt på"
post_author:	    
post_date:	    Tue, 21 Apr 2015 16:30:14 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2637253/statsrevisorer-giver-rejsekortet-toert-paa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Statsrevisorerne:</h4>
<div class="fakta-body" data-buildingblock="embedded_factboxlink">
<p>
De seks statsrevisorer er valgt af Folketinget:
</p><p>
Peder Larsen (SF)
</p><p>
Henrik Thorup (DF)
</p><p>
Kristian Jensen (V)
</p><p>
Klaus Frandsen (RV) 
</p><p>
Lennart Damsbo-Andersen (S)
</p><p>
Lars Barfoed (K)
</p><p>
Statsrevisorernes opgaver er fastlagt i grundlovens § 47 som revisionskontrol 
med den offentlige forvaltning.
</p><p>
Ved løsning af deres opgaver samarbejder statsrevisorerne med rigsrevisor. 
Statsrevisorerne afgiver således de beretninger, som de modtager fra 
rigsrevisor, til Folketinget med eller uden bemærkninger.
</p><p class=" bl-elem">
Statsrevisorerne er den eneste myndighed, der kan anmode rigsrevisor om at 
foretage undersøgelser
</p>
</div>
</div><p>
Rejsekunderne er i tvivl om, hvad prisen på deres næste rejse er. Deres 
generelle tilfredshed med kortet, som det har kostet over en milliard kroner 
at udvikle, er lav til middel. 
</p><p>
De kritikpunkter fremhævede Statsrevisorerne, da de i eftermiddag tog 
trafikselskabernes håndtering af problemerne med rejsekortet under 
behandling. 
</p><p>
Bag kritikken var en beretning fra Rigsrevisionen, som blandt andet har set på 
rejsekortets egne tilfredshedsmålinger for at finde ud af, om kortet 
fungerer godt nok. 
</p><p>
Revisionen sendte i sidste uge sin beretning til Statsrevisorerne og 
trafikselskaberne, som ejer rejsekortet, og som sidder i bestyrelsen for 
Rejsekort A/S. 
</p><p>
Og her ligger en stor del af problemerne begravet. 
</p><p>
Lige siden ideen om et fælles kort, der skulle dække rejser i hele danmark, 
blev besluttet, har det været klart, at trafikselskaberne blev nødt til at 
ændre og ensrette deres uoverskuelige takstsystemer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE2627866/rejsekortets-prisrod-kan-blive-afloest-af-nye-sjaellandstakster/">Rejsekortets prisrod kan blive 
afløst af nye 'Sjællandstakster'</a></p><p>
Også andre beslutninger omkring kortet har krævet enighed omkring bordet i 
bestyrelseslokalet. Men den har manglet. 
</p><p>
DSB, Movia, Mestroselskabet og en række andre trafikselskaber har med 
indblanding fra 1 ministerium, 5 regioner og 87 kommuner ikke kunnet give 
klare retningslinjer. 
</p><p>
»Trafikselskaberne har vist sig at være meget dårlige til at samarbejde, og 
selv om de kender kundernes problemer, får de dem ikke løst. Og hvis de gør, 
går det meget langsomt«, hedder det blandt andet i Rigsrevisionens 
beretning. 
</p><p>
I DSB har koncernen i de seneste kvart- og halvårs rapporter pointeret, at der 
er brug for, at nogen sætter sig for bordenden, når det handler om at få 
styr på rejsekortprojektet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE2572599/rejsekortet-kritiseres-for-at-gemme-data-om-passagererne/">Rejsekortet kritiseres for at 
gemme data om passagererne</a></p><p>
Statsrevisorerne undrer sig over, at der ikke er en målsætning for 
kundetilfredshed og brugervenlighed. 
</p><p>
Også Mette Boye, der leder passagerorganisationen Passagerpulsen under 
Forbrugerrådet Tænk, finder det mærkeligt, at kundernes velvære ikke er mere 
i fokus. 
</p><p>
»Det er vildt, at man bruger over en milliard på at udvikle et rejsekort, uden 
at der overhovedet findes nogen mål for kundetilfredsheden«, siger Mette 
Boye. 
</p><p>
»Vi har forsøgt at råbe op i årevis, men trafikselskaberne har ganske enkelt 
ikke kunnnet blive enige om at gennemføre nogle af de ændringer på 
rejsekortet, som deres kunder har så meget brug for«, siger hun. 
</p><p>
»Set med passagerernes briller er der brug for at få sat nogle rammer og mål 
for, hvordan man får kortet til at fungere bedre«, siger hun. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE2537169/guide-saadan-kan-du-rejse-naar-klippekortet-udgaar/">Guide: Sådan kan du rejse, når 
klippekortet udgår</a></p>	
</div>

</div></body></html>
