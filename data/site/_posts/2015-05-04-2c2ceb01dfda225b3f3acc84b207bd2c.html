---
layout:     post
title: 	    "Analyse: Europa frygter sejr til toryerne - Cameron er fanget af sine løfter"
post_author:	    
post_date:	    Mon, 04 May 2015 06:19:53 +0200
post_site:	    politiken.dk 
post_link:	    http://politiken.dk/udland/int_europa/ECE2652155/analyse-europa-frygter-sejr-til-toryerne---cameron-er-fanget-af-sine-loefter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er mange paradokser i den politiske hanekamp, som leder frem til 
Storbritanniens parlamentsvalg på torsdag. Men Europa er måske det største. 
</p><div class="art-quote article-box">
<p class="quote"/>
<blockquote>
<p class="quote-txt">
De fleste britiske vælgere virker trods al hurlumhejet om Bruxelles 
forholdsvis ligeglade med at diskutere EU
</p>
</blockquote>
</div><p/><p>
For hvorfor insisterer David Cameron så meget på at reformere det britiske 
EU-medlemskab, hvis han vinder valget? 
</p><p>
Premierministeren vil i så fald få meget svært ved at få sine krav opfyldt af 
de andre medlemslande, og de fleste britiske vælgere virker trods alt 
hurlumhejet om Bruxelles forholdsvis ligeglade med at diskutere EU. 
</p><p>
Men Cameron bliver ved. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/ECE2643400/overblik-her-er-det-britiske-valgs-hovedpersoner/">Her er det britiske valgs hovedpersoner</a></p><p>
»Det britiske folk fortjener virkelig en folkeafstemning om EU. Jeg vil ikke 
stå i spidsen for en regering, der ikke kan indfri dette løfte«, sagde den 
konservative formand under den sidste tv-debat mellem de vigtigste 
partiledere, <a target="_blank" href="https://www.youtube.com/watch?v=wo9D2H3bi4U">sendt 
fra den nordengelske by Leeds i torsdags</a>. 
</p><p>
Det var en debat, som Cameron i øvrigt så ud til at vinde ifølge 
meningsmålingerne bagefter. Storbritanniens største avis, <a target="_blank" href="http://www.thesun.co.uk/sol/homepage/news/politics/6434539/Sun-2015-election-verdict-Tory.html">The 
Sun</a>, har også allerede udnævnt ham til sejrherre på forhånd. 
</p><p>
Men David Cameron og den socialdemokratiske leder, Ed Miliband, ligger stadig 
så <a target="_blank" href="http://www.theguardian.com/politics/2015/may/01/election-polls-tories-clearly-edging-ahead-in-final-weeks">tæt 
på hinanden i alle målinger</a>, at det ligner noget nær dødt løb 
ved valget om tre dage. 
</p><h3>
Kontinentet følger valget med ængstelse 
</h3><p>
Sjældent er et britisk valg blevet fulgt med så stor ængstelse og interesse i 
EU-systemet og i de andre europæiske hovedstæder. Selv om ingen siger det 
højt, så håber mange af Storbritanniens europæiske partnere i deres stille 
sind på, at Labour-lederen Miliband vinder slutspurten. 
</p><div class="art-quote article-box">
<p class="quote"/>
<blockquote>
<p class="quote-txt">
Det britiske folk fortjener virkelig en folkeafstemning om EU. Jeg vil ikke 
stå i spidsen for en regering, der ikke kan indfri dette løfte
</p>
<p class="sender">
David Cameron under den sidste tv-transmitterede partilederdebat 
</p>
</blockquote>
</div><p/><p>
Ikke af partipolitiske grunde – for de fleste andre europæiske regeringer er 
konservative – men fordi de ganske enkelt har svært ved at overskue 
konsekvenserne for EU, hvis David Cameron vinder denne gang. 
</p><p><b class="ext-link">ANALYSE</b><a class="embeddedlink" href="http://politiken.dk/udland/hjertetafeuropa/hjertet_analyse/ECE2607798/analyse-cameron-er-paa-mission-impossible-i-europa/">Cameron er på 'Mission Impossible' i 
Europa</a></p><p>
I modsætning til Labour har Cameron og hans konservative toryer lovet en 
folkeafstemning om ændringer i det britiske medlemskab af EU senest i 2017. 
</p><p>
Men ud over nogle bredsider mod østeuropæiske indvandrere og indbetalingerne 
til unionens budget har det skortet på klare meldinger fra premierministeren 
om, hvad det egentlig er, han vil have lavet om på i forholdet til resten af 
Europa. 
</p><h3>
Alle vil tabe på britisk exit fra EU 
</h3><p>
De hårde udfald mod indvandrere fra andre EU-lande virker lidet underbyggede i 
betragtning af, at <a target="_blank" href="https://euobserver.com/social/123066">de 
officielle tal viser en nogenlunde ligelig balance</a> i forhold til 
antallet af briter bosat i andre EU-lande: 
</p><p>
Der bor over to millioner ikke-britiske EU-borgere i Storbritannien. Men der 
er også over to millioner briter, der bor i andre EU-lande end deres 
hjemland. Halvdelen af dem bor i Spanien. 
</p><p><b class="ext-link">MODSTANDERE</b><a class="embeddedlink" href="http://politiken.dk/udland/fokus_int/britiskvalg/ECE2650722/selv-arbejderklubben-i-rotherham-stemmer-paa-ukip-frem-for-labour/">Selv arbejderklubben i Rotherham 
stemmer på UKIP</a></p><p>
Et omhyggeligt udredningsarbejde iværksat af den britiske regering selv har 
ikke ført til andre konklusioner, end at <a target="_blank" href="http://www.ceps.eu/publications/britain%E2%80%99s-future-europe-reform-renegotiation-repatriation-or-secession">balancen 
mellem nationale kompetencer og EU egentlig er meget god, som den er</a> – 
og at Storbritannien på alle måder vil være bedst tjent med at blive i 
unionen. 
</p><p>
I sidste uge vurderede en omfattende <a target="_blank" href="http://www.bertelsmann-stiftung.de/en/topics/aktuelle-meldungen/2015/april/brexit-could-be-expensive-especially-for-the-united-kingdom/">analyse 
fra den tyske tænketank Bertelsmann Stiftung</a>, at både Tyskland og 
resten af EU vil tabe økonomisk på en britisk exit, men at Storbritanniens 
potentielle tab vil være langt det værste: Helt op til 14 procent af landets 
BNP eller over 2.000 milliarder kroner i det værste scenarie. 
</p><p>
Andre analyser er langt mere forsigtige, men der er bred enighed – også i 
britisk erhvervsliv – om, at landet vil tabe mere, end det vinder ved at 
forlade EU. Både målt i penge og i indflydelse. 
</p><h3>
Polen til Storbritannien: »Vi vil savne jer«
</h3><p>
Der er heller ingen andre ledere i unionen, som er interesserede i at se det 
økonomisk og sikkerhedspolitisk vigtige Storbritannien forlade unionen. Da 
slet ikke Danmark, som meldte sig ind samtidig med briterne, og som i mange 
år havde et tæt parløb med London i samarbejdet. 
</p><p><b class="ext-link">DANMARK</b><a class="embeddedlink" href="http://politiken.dk/udland/thomaslauritzen/ECE2492064/camerons-krav-til-eu-kan-ramme-dansk-valgkamp/">Camerons krav til EU kan ramme dansk 
valgkamp</a></p><p>
Også de central- og østeuropæiske regeringer er alarmerede ved udsigten til, 
at Storbritannien kunne melde sig helt eller delvist ud af unionen. 
</p><div class="art-quote article-box">
<p class="quote"/>
<blockquote>
<p class="quote-txt">
Vi håber, at der ikke kommer en folkeafstemning, og hvis der gør, at 
Storbritannien vælger at blive. Ellers vil vi savne jer
</p>
<p class="sender">
Polens parlamentsformand, tidligere udenrigsminister Radoslaw Sikorski 
</p>
</blockquote>
</div><p/><p>
»Vi håber, at der ikke kommer en folkeafstemning, og hvis der gør, at 
Storbritannien vælger at blive. Ellers vil vi savne jer«, siger Polens 
parlamentsformand, tidligere udenrigsminister Radoslaw Sikorski, <a target="_blank" href="http://europe.newsweek.com/europes-dismay-grows-over-threat-brexit-after-british-referendum-326686">til 
magasinet Newsweek</a>. 
</p><p>
Sikorski roser briternes »globale udsyn« og efterlyser i stedet, at 
Storbritannien tager teten i en fordybelse af det europæiske samarbejde på 
bestemte områder, for eksempel sikkerhedspolitisk. 
</p><h3>
Husk at bede om noget, du kan få, David 
</h3><p>
Så der er vilje til at hjælpe Cameron, hvis han vinder valget og bagefter 
møder op til næste EU-topmøde i juni med en ønskeseddel over justeringer af 
sit lands forpligtelser i forhold til Bruxelles. Men frygten er, at han vil 
bede om noget, han bare ikke kan få. 
</p><p>
»Hvis briterne er kloge nok til at bede om noget håndterligt, som for eksempel 
en opstramning af reglerne om sociale ydelser til rejsende unionsborgere, så 
vil der være fleksibilitet. Men ingen er klar til at lave grundlæggende om 
på hele samarbejdet for at stille London tilfreds«, siger en topembedsmand 
tæt på den seneste tids fortrolige diskussioner med den britiske regering. 
</p><p><b class="ext-link">ARVEN</b><a class="embeddedlink" href="http://politiken.dk/udland/thomaslauritzen/ECE1947118/jernladyen-spoeger-bag-camerons-opgoer-med-eu/">Jernladyen spøger bag Camerons opgør med EU</a></p><p>
Bekymringen er, at en genvalgt David Cameron kommer og beder om 
traktatforhandlinger, der for eksempel har til formål at begrænse de 
grundlæggende principper om arbejdskraftens fri bevægelighed. Eller krav om 
at trække Storbritannien ud af dele af samarbejdet, som briterne ellers for 
længst har sagt ja til. 
</p><p>
I så fald vil han ikke kunne få, hvad han beder om. Og vil Cameron så anbefale 
et nej ved den folkeafstemning, han selv udskriver? 
</p><h3>
De fleste vælgere er ligeglade med EU 
</h3><p>
Hvis David Cameron gør det, er det ikke nødvendigvis i overensstemmelse med, 
hvad de fleste britiske borgere i virkeligheden ønsker. 
</p><div class="art-quote article-box">
<p class="quote"/>
<blockquote>
<p class="quote-txt">
Så hvorfor insisterer David Cameron? Den mest nærliggende forklaring er, at 
den konservative leder har tænkt mere på presset fra sit eget partibagland 
og fra EU-modstanderne i UKIP, end han har tænkt på landets overordnede 
interesser
</p>
</blockquote>
</div><p/><p>
Paradoksalt nok viser de seneste par års målinger fra analyseinstituttet 
YouGov, at <a target="_blank" href="http://www.politico.eu/article/the-myth-of-british-euroskepticism/">briternes 
tilslutning til EU er støt stigende</a>. Og modsat manges 
forventninger, så har EU ikke fyldt meget i denne valgkamp: <a target="_blank" href="https://d25d2506sfb94s.cloudfront.net/cumulus_uploads/document/zbudh4ut8e/YG-Archives-Pol-Trackers-Issues(2)-Most-important-issues-280415.pdf">Ifølge 
YouGov</a> ligger EU og roder nede mellem nummer seks og syv på vælgernes 
prioriteringsliste, langt under for eksempel sundhed og økonomi. Andre 
institutter <a target="_blank" href="https://www.ipsos-mori.com/researchpublications/researcharchive/3566/EconomistIpsos-MORI-April-2015-Issues-Index.aspx">som 
Ipsos MORI </a>har ikke engang EU med på top 10. 
</p><p>
Så hvorfor insisterer David Cameron? Den mest nærliggende forklaring er, at 
den konservative leder har tænkt mere på presset fra sit eget partibagland 
og fra EU-modstanderne i UKIP, end han har tænkt på landets overordnede 
interesser. 
</p><p>
Hvis tory-lederen alligevel får held til at genvinde magten i denne uge, så 
fanger bordet i forhold til hans uklare løfter om at tilbagerulle det 
britiske unionsmedlemskab. 
</p><p class=" bl-elem">
Prisen for Camerons strategi kan blive høj. Både for Storbritannien og for 
resten af det europæiske samarbejde. 
</p>	
</div>

</div></body></html>
