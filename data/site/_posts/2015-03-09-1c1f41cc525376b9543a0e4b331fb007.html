---
layout:     post
title: 	    "Forfatter: Folketingets krav til ministre er et slag i luften"
post_author:	    
post_date:	    Mon, 09 Mar 2015 17:07:45 +0100
post_site:	    politiken.dk 
post_link:	    http://politiken.dk/indland/politik/ECE2579447/forfatter-folketingets-krav-til-ministre-er-et-slag-i-luften/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Folketingets præsidium og Udvalget for Forretningsordenen vil med en ny <a href="http://multimedia.pol.dk/archive/00919/ministeransvar_bere_919274a.pdf" target="_blank">beretning</a> 
sikre, at ministre også fortæller Folketinget om de ting, der taler imod 
deres egen sag, når de eksempelvis fremlægger lovforslag. 
</p><p>
Men ifølge forfatter og journalist, Jesper Tynell, er det yderst tvivlsomt, om 
den nye 'politiske norm' får nogen effekt. 
</p><p>
»Jeg er bange for, at det er et slag i luften. Beretningen tilføjer ikke noget 
afgørende nyt til spørgsmålet om, hvordan ministre bør agere over for 
Folketinget«, siger han. 
</p><p>
Tynells pointe er, at opfordringen fra Folketinget blot er en gentagelse af, 
hvad der står i <a href="https://www.retsinformation.dk/Forms/r0710.aspx?id=59299" target="_blank">ministeransvarsloven</a>: </p><p>
»Ministeransvarlighedsloven siger allerede i forvejen, at man skal fremlægge 
oplysninger af væsentlig betydning for Folketingets bedømmelse af en sag, 
men det er jo aldrig noget, der har været håndhævet i praksis. Der er aldrig 
nogensinde blevet ført en sag, hvor man har anvendt denne paragraf i 
ministeransvarsloven, for det er alene op til Folketinget at bedømme, 
hvornår man skal gøre nogen ansvarlig for overskridelse af de her regler. Så 
man gentager sådan set bare de gældende regler, som ikke har vist sig 
tilstrækkelige«, siger han. 
</p><h3>
Bog afdækker problem 
</h3><p>
Jesper Tynell har selv været med til afdække de problemer, der kan være ved, 
at embedsmænd altid skal adlyde ministre og derfor kan være tilbøjelige til 
at forme en sandhed, der passer til den politik, den politiske chef gerne 
vil have igennem. 
</p><p>
Sidste år skrev han bogen 'Mørkelygten', hvor han gennem store mængder af 
dokumenter og interviews med anonyme embedsmænd afdækker, hvordan embedsmænd 
angiveligt ofte regner baglæns for at give regeringens politik 'en faglig 
iklædning'. 
</p><p><b class="ext-link">LÆS NYHED </b><a class="embeddedlink" href="http://politiken.dk/indland/politik/ECE2426910/bog-embedsmaend-fejlinformerer-bevidst-folketinget/">Bog: Embedsmænd fejlinformerer 
bevidst Folketinget</a></p><div class="art-quote article-box">
<p class="quote"/>
<blockquote>
<p class="quote-txt">
Man gentager sådan set bare de gældende regler, som ikke har vist sig 
tilstrækkelige
</p>
<p class="sender">
Jesper Tynell, journalist og forfatter 
</p>
</blockquote>
</div><p>
Blandt andet beskrives det, hvordan den daværende VK-regering i 2010 blev 
advaret af sine embedsmænd om det tvivlsomme ved det såkaldte 
optjeningsprincip, der foreskriver at udlændinge gradvist skal optjene 
retten til at få udbetalt fuld børneydelse i Danmark. Denne tvivl blev dog 
aldrig givet videre til Folketinget, så politikerne kunne have truffet 
beslutningen på et fuldt oplyst grundlag. </p><p>
I stedet blev optjeningsprincippet vedtaget og først sidste år droppet af den 
nuværende regering, fordi det ifølge EU-kommisionen strider mod EU-reglerne. 
</p><h3>
Vil ikke ændrer lovgivning 
</h3><p>
Beretningen fra præsidiet og Udvalget for Forretningsordenen er sendt til 
statsminister Helle Thorning-Schmidt (S). 
</p><p>
I den understreger afsenderne, at de »ønsker at fastholde den norm, som har 
fundet udtryk i ministeransvarlighdslovens § 5, stk. 2, og som indebærer, at 
en minister ikke må give Folketinget urigtige eller vildledende oplysninger 
eller under Folketingets behandling af en sag fortie oplysninger, der er af 
væsentlig betydning for Tingets bedømmelse af sagen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2428282/eksministre-vi-har-ikke-fortiet-oplysninger/">Eksministre: Vi har ikke 
fortiet oplysninger</a></p><p>
»Præsidiet og Udvalget ønsker dog som en mere politisk norm hertil at føje, at 
en minister ikke alene bør være opmærksom på at undgå at fortie foreliggende 
oplysninger af væsentlig betydning for Folketingets bedømmelse af en sag, 
men også på, hvor det er relevant, selv at sørge for, at sådanne oplysninger 
indhentes og videregives til Folketinget«, skriver de og fortsætter: 
</p><p>
»Ligeledes ønsker Præsidiet og udvalget at betone, at indhentelse og 
videregivelse af oplysninger til Folketinget bør ske loyalt og uden hensyn 
til, hvorvidt de oplysninger, som foreligger, eller som der kan være tale om 
at indhente, umiddelbart synes at ville understøtte ministerens politiske 
holdninger eller intentioner«. 
</p><h3>
Farligt signal 
</h3><p>
Ifølge Jesper Tynell er den største værdi af Folketingets beretning det 
signal, der ligger i den, men selv det kan dog være skadeligt, mener han: 
</p><p>
»I værste fald kan signalet desværre føre til, at befolkningen og medlemmer af 
folketinget bliver bestyrket i en vildfarelse om, at regeringen og dens 
embedsmænd er forpligtet til at levere neutrale oplysninger til Folketinget 
og offentligheden, hvilket hverken er tilfældet før eller efter den her 
beretning. Men der er en stor interesse i at fastholde denne forestilling, 
og det kan jeg være bange for, at beretningen her kan være medvirkende til i 
al den stund, at den tilsyneladende reelt ikke ændrer på tingenes tilstand«, 
siger Jesper Tynell. 
</p><p><b class="ext-link">LÆS ANMELDELSE </b><a class="embeddedlink" href="http://politiken.dk/kultur/boger/faglitteratur_boger/ECE2448366/moerkelygten-er-en-grundig-og-vigtig-bog-om-embedsvaerkets-moralske-forfald/">'Mørkelygten' er en grundig 
og vigtig bog om embedsværkets moralske forfald </a></p><div class="art-quote article-box">
<p class="quote"/>
<blockquote>
<p class="quote-txt">
[Beretningen] skal ses som en understregning af, at Folketinget ikke kan lave 
sit arbejde forsvarligt, hvis vi ikke får fra ministrene af egen drift 
afgørende oplysninger om et lovforslags problemer 
</p>
<p class="sender">
Mogens Lykketoft (S), Folketingets formand 
</p>
</blockquote>
</div><p>
Hvis Folketinget for alvor ønsker at gøre noget ved problemet med den 
information, som en minister videregiver fra embedsværket til Folketinget, 
bør man ifølge Jesper Tynell lave en grundig gennemgang af mulighederne for 
at stille ikke kun ministre, men også embedsmænd til ansvar. </p><p>
Ikke fordi embedsmænd skal gøres til syndebukke, men derimod så de overfor 
deres chefer får bedre mulighed for at sige fra. 
</p><p>
»Embedsmændene arbejder under instruktion fra deres chefer - det kan både være 
topcheferne i embedsværket eller ministrene - og de har sådan set pligt til 
at adlyde, hvis de får en ordre. Hvis de mener, at det er tvivlsomt om noget 
er sandt, så kan de faktisk straffes for ikke at medvirke til det 
alligevel«. 
</p><p>
»Når man så samtidig får at vide, at man bør fortælle det hele, så bliver man 
jo sat i en situation, hvor man på den ene side har pligt til at levere, 
selv hvis der er tvivl om, hvorvidt det er sandheden, man skriver, men 
samtidig bidrager til, at offentligheden får en opfattelse af, at 
ministerens embedsværk på ministerens vegne både fremlægger, hvad der taler 
for, og hvad der taler imod. Og det er der altså ikke nogen pligt til for 
embedsværket«, siger Jesper Tynell. 
</p><h3>
Lykketoft erkender gentagelse 
</h3><p>
Som formand for Folketinget er det Mogens Lykketoft, der udtaler sig på 
præsidiet og Udvalget for Forretningsordenens vegne i sagen. 
</p><p>
Han erkender, at beretningen udukkende er påmindelse om, hvad der står i 
ministeransvarsloven, men han afviser, at det er uden effekt: 
</p><p>
»Folketinget har alt for mange gange ændret lovene, fordi de ikke bliver 
overholdt. Det er der jo ingen anledning til. Derfor har vi anvendt denne 
form med en beretning. Den er ikke rettet mod en bestemt regering. Den skal 
ses som en understregning af, at Folketinget ikke kan lave sit arbejde 
forsvarligt, hvis vi ikke får fra ministrene af egen drift afgørende 
oplysninger om et lovforslags problemer med EU-retten, folkeretten, 
Grundloven etc. Man kan selvfølgelig ikke forlange, at de skal anføre enhver 
tvivl, men hvis de har fået meget klare vurderinger fra deres embedsmænd om, 
at der er problemer, så er det noget, Folketinget skal have at vide«, siger 
Mogens Lykketoft. 
</p><p><b class="ext-link">LÆS ANALYSE </b><a class="embeddedlink" href="http://politiken.dk/indland/politik/skyggekabinettet/ECE2436740/forestil-dig-en-verden-uden-folketinget/">Forestil dig en verden uden 
Folketinget</a></p><p>
Han ser det ikke som Folketingets opgave at stille embedsmændene til ansvar, 
som Jesper Tynell ellers foreslår: 
</p><p class=" bl-elem">
»Når man ser det, fra hvor vi sidder, så er vi nødt til at fastholde, at det 
er ministrenes ansvar for, at vi får de rette oplysninger, som vi skal 
håndhæve. Det, vi forhåbentlig kan bidrage med med en beretning som denne, 
er forhåbentlig, at embedsmændene føler sig styrket i at sige til deres 
ministre, at de bliver nødt til at give alle oplysninger uden, at de skal 
hales ud af dem«, siger Mogens Lykketoft. 
</p>	
</div>
</div></body></html>
