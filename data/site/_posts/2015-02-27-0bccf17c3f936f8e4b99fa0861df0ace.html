---
layout:     post
title: 	    "Dansk Industri: En halv milliard mere til robotter og anden god teknologi, tak"
post_author:	    
post_date:	    Fri, 27 Feb 2015 06:05:06 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2561522/dansk-industri-en-halv-milliard-mere-til-robotter-og-anden-god-teknologi-tak/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmark går bag om dansen, og befolkningen mister velstand, hvis regeringen 
ikke skyder flere penge i den teknologiske udvikling, advarer 
administrerende direktør Karsten Dybvad fra Dansk Industri. 
</p><p>
»Vi har et godt udgangspunkt for at være med i den næste udviklingsbølge, som 
nogen kalder den fjerde industrielle revolution – hvis vi vel at mærke 
griber chancen. Vi må huske, at det koster at være med i front«, siger han. 
</p><p>
Helt konkret beder Dansk Industri om, at regeringen de kommende 5 år skyder 
yderligere 500 millioner kroner i netværket Made (Manufacturing Academy of 
Denmark), hvor bl.a. universiteter og virksomheder samarbejder om at fremme 
af dansk produktion. 
</p><div class="art-fakta article-box">
<h4 class="">
Made</h4>
<div class="fakta-body" data-buildingblock="embedded_factboxlink">
<p><b>Manufacturing Academy of Denmark</b> (Made) er en medlemsforening og et 
vidennetværk for blandt andet virksomheder og universiteter med interesse i 
forskning, innovation og uddannelse indenfor produktion. 
</p><p><b>Målet </b>er at gøre Danmark til et attraktivt land for bæredygtig, 
højteknologisk eller videnstung produktion. Konkret arbejder medlemmerne af 
Made blandt andet på at skabe de uddannelsesmæssige forudsætninger hos 
faglærte, teknikere og de universitetsuddannede på produktionsområdet. 
</p><p><b>Startskuddet</b> for Made lød i januar 2014. I øjeblikket er budgettet er i 
alt 183 millioner kroner. De store bidragydere fordeler sig sådan her: 
</p><ul><li class=" bl-elem">Innovationsfonden: 64 mio.</li></ul><ul><li class=" bl-elem">Industriens Fond, Industriens Arbejdsgivere i København (AIK) og 
Fremstillingsindustrien: 21 mio.</li></ul><p class=" bl-elem">
(Hertil kommer 8 mio. fra AIK og Fremstillingsindustrien til etablering af 
Made som forening). 
</p>
</div>
</div><p/><p>
På nuværende tidspunkt er budgettet godt 183 millioner kroner, hvoraf 
virksomhederne selv tegner sig for de 88 millioner. Men budgettet er »for 
beskedent«, mener Karsten Dybvad, der altså vil have staten på banen med 
flere penge til projektet, der siden startskuddet i januar 2014 er vokset 
fra 26 til 55 virksomheder. 
</p><p>
»Det er meget vigtigt, at virksomheder, der forsker i teknologi og udvikler 
sig, også har tilstrækkelig støtte. Vi synes, at Danmark investerer for lidt 
i teknisk forskning. Hvis man sammenligner os med Sverige og Tyskland, 
investerer de mere«, siger han. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/arbejdsmarked/ECE2446741/robotter-og-ny-teknik-truer-730000-jobs/">Robotter og ny teknik truer 730.000 
jobs</a></p><p>
Ifølge en analyse fra Dansk Industri ligger Danmark helt i bund inden for 
OECD, når man ser på, hvor stor en del af de offentlige penge der går til 
såkaldt teknisk forskning. Det vil sige forskning i bl.a. materialer, 
maskinkonstruktion og produktionsteknologi. 
</p><p>
»Vi har haft den lidt pudsige snak om, at vi skal leve af viden. Selvfølgelig 
skal vi det. Men man kan ikke leve af viden isoleret. Det er viden bygget 
ind produktion og varer, vi skal leve af«, siger Karsten Dybvad, der især 
har hæftet sig ved udviklingen inden for robotter. 
</p><p>
»Det næste ryk på det her felt er robotter. Vi ser f.eks. små robotter, der 
kan stå og arbejde ved siden af mennesker, sådan som man ikke traditionelt 
har kunnet med industrielle robotter«, siger han. 
</p><p><i class=" bl-elem">Hvorfor kan I ikke bare selv smide flere penge efter Made-projektet?</i></p><p>
»Det er os, der har initieret det. Men det skal også gerne være sådan, at 
mindre virksomheder – for hvem det er en stor opgave at kaste sig over – har 
nogle bedre muligheder for at samle den viden op og udvikle sig«, siger 
Karsten Dybvad. 
</p><p><b>Ministre: Måske, nu må vi se </b></p><p>
Ønsket om flere penge fra Dansk Industri kommer forud for en større konference 
om fremtidens produktion i dag, hvor erhvervs- og vækstminister Henrik Sass 
Larsen (S) er blandt talerne. 
</p><p>
Sass Larsen erklærer sig positiv over for arbejdet i Made, men han vil ikke 
komme med nogen løfter om flere penge. I stedet henviser han til det 
produktionspanel, som han selv har nedsat, og som til maj skal komme med en 
række anbefalinger til, hvordan man kan styrke Danmarks udvikling som 
attraktivt produktionsland. 
</p><p>
»Panelet kigger bl.a. på, om virksomhederne har de retter rammer for at 
anvende avanceret produktion. Jeg ser meget frem til at modtage panelets 
anbefalinger, som vi i regeringen efterfølgende vil tage stilling til, 
hvordan vi vil følge op på«, skriver ministeren i en e-mail. 
</p><p>
Samme melding lyder fra uddannelses- og forskningsminister Sofie Carsten 
Nielsen (R): 
</p><p class=" bl-elem">
»Jeg synes, at Made er et rigtigt godt initiativ. Men det er næsten kun lige 
kommet i gang. Så jeg vil afvente de første erfaringer og 
produktionspanelets anbefalinger inden jeg tager stilling til, hvorvidt der 
skal afsættes yderligere midler«. 
</p>	
</div>
</div></body></html>
