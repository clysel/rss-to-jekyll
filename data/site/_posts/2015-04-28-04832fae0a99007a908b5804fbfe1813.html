---
layout:     post
title: 	    "Wifi-router som miniradar overvåger dit hjerteslag og åndedræt"
post_author:	    Christian Østergaard
post_date:	    Tue, 28 Apr 2015 03:00:00 +0000
post_site:	    ing.dk 
post_link:	    http://ing.dk/artikel/wifi-router-som-miniradar-overvaager-dit-hjerteslag-og-aandedraet-175716
---
<html><body><div><section class="body">
			<p>Forskere på MIT har udviklet et kompakt radarsystem, der kan følge hjerteslag og åndedræt fra flere personer i nærheden, både i samme rum og gennem vægge. Systemet kræver ingen sensorer på kroppen og skal ifølge forskerholdet kunne udnyttes i intelligente hjem eller på hospitalsstuer.</p>
			<p>Den lille radar kan indbygges i en kasse på størrelse med en WiFi-router og fungerer ved at udsende radiobølger på en bølgelængde, der ligger tæt op ad WiFi. Ved at måle på de radiobølger, der kastes tilbage fra folk i nærheden af senderen, kan forskerne vurdere, om brystkassen bevæger sig ind og ud som følge af åndedræt og hjerteslag.<br/>
			<figure class="plugin right zoomable"><img data-original-image="http://ing.dk/sites/ing/files/wifiradi.png" src="http://ing.dk/sites/ing/files/styles/w1120_media_right/public/wifiradi.png?itok=qztgIBSg" alt=""/><figcaption>Miniradaren måler forskellen i afstand mellem antennen og brystkassen når en person trækker vejret ind eller ud eller hjertet slår. <cite>Foto: Fadel Adib, Hongzi Mao, Zachary Kabelac, Dina Katabi, Robert C. Miller, MIT</cite></figcaption></figure></p>
			
			<p>Systemet beskrives i forskernes <a href="http://people.csail.mit.edu/fadel/papers/vitalradio-paper.pdf">artikel</a>, som endnu ikke er publiceret i et tidsskrift. Ifølge artiklen kunne hjerteslag og vejrtrækning måles korrekt i henholdsvis 99 pct. og 99,4 pct. af tilfældene.</p>
			<p>Selv om systemet, som kaldes Vital-Radio, indtil videre kun fungerer på stillesiddende testpersoner, er det nu kalibreret så præcist, at det er i stand til at måle hjerteslaget fra et foster, hvis en gravid kvinde opholder sig inden for rækkevidde.<br/>
			<figure class="plugin right zoomable"><img data-original-image="http://ing.dk/sites/ing/files/heartbeats.png" src="http://ing.dk/sites/ing/files/styles/w1120_media_right/public/heartbeats.png?itok=cMttfgs4" alt=""/><figcaption>Når radaren måler afstanden til brystkassen kan hjerteslag aflæses som små afvigelser i afstanden og vejrtrækning som lidt større afvigelser. <cite>Foto: Fadel Adib, Hongzi Mao, Zachary Kabelac, Dina Katabi, Robert C. Miller, MIT</cite></figcaption></figure><br/>
			Forskere har tidligere gennemført lignende forsøg med Doppler-radar og WiFi-signaler, men MIT-forskernes nye system udmærker sig ved at udnytte et koncept kaldet ‘Frequency Modulated Carrier Waves’, som udnytter frekvensbåndet mellem 5,46 GHz og 7,25 GHz. Den radio, der er brugt i forsøget, sender på hele frekvensbåndet mellem de to yderpunkter hver 2,5 millisekunder.</p>
			
			<p>Teknologien gør blandt andet Vital-Radio i stand til at adskille de forskellige tilbagekastede radiobølger fra hinanden og dermed adskille flere testpersoner fra hinanden. I forsøgene på MIT lykkedes det systemet at skelne mellem hele 14 personer.<br/>
			<figure class="plugin right zoomable"><img data-original-image="http://ing.dk/sites/ing/files/forsoegsopstillign.png" src="http://ing.dk/sites/ing/files/styles/w1120_media_right/public/forsoegsopstillign.png?itok=bgsIHOsS" alt=""/><figcaption>I forsøget på MIT blev testpersonerne placeret med forskellig afstand til senderen for at teste, om systemet kunne måle på dem alle samtidig, ligesom nogle testpersoner blev målt gennem mure. I alt 14 testpersoner fik målt deres vejrtrækning og puls på én gang. <cite>Foto: Fadel Adib, Hongzi Mao, Zachary Kabelac, Dina Katabi, Robert C. Miller, MIT</cite></figcaption></figure><br/>
			Hvis to personer er adskilt af mere end otte centimeter, vil de derfor begge kunne få målt vejrtrækning og hjerteslag. Det betyder også, at systemet kan adskille armbevægelser, fodbevægelser og vejrtrækning fra hinanden.</p>
			
			<p>Ifølge forskernes egne visioner kan systemet bruges på i hospitaler til at overvåge patienter uden at montere udstyr på dem. Det kan også blive en del af et intelligent hjem og f.eks. justere lys og musik, afhængig af om beboerne var trætte eller stressende.</p>
			<p>Ifølge en artikel i <a href="http://www.newscientist.com/article/mg22630182.100-wireless-routers-could-spy-on-your-breathing-and-heartbeat.html#.VT3gSyHtlHw">New Scientist</a> vil systemet fremover kunne indbygges i WiFi-routere, hvilket vil åbne for mange anvendelser i hjemmet såvel som stribevis af privatlivs-bekymringer.</p>
		</section>
		  </div></body></html>
