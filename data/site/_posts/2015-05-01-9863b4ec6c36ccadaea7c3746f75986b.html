---
layout:     post
title: 	    "Klarlund: Hedeture ødelægger søvnen"
post_author:	    
post_date:	    Fri, 01 May 2015 06:00:35 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2640550/klarlund-hedeture-oedelaegger-soevnen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" target="_blank" href="http://bente.klarlund@pol.dk">bente.klarlund@pol.dk</a></p>
</div>
</div><p><b>K.M.</b>: 
</p><p>
Hvordan kommer jeg af med/reducerer generne ved overgangsalderen? Det drejer 
sig om svedeture mange gange dagligt og mest generende om natten, hvor jeg 
ofte vågner med to timers mellemrum. Jeg har svært ved at falde i søvn igen; 
kroppen brænder og kan ikke komme af med varmen. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2373677/klarlund-motion-kan-maaske-mildne-hedeturene/">Klarlund: Motion kan måske 
mildne hedeturene</a></p><p>
Jeg er 68 år, er sund og rask og normalvægtig. Jeg spiser en sund og nærende 
kost og dyrker en del motion. Jeg har taget hormoner i cirka 16 år, afbrudt 
af perioder, hvor jeg har prøvet at trappe ned, men med voldsomme gener til 
følge. For tre år siden begyndte jeg at trappe ned, siden på grund af 
fibromer i livmoderen; mens disse svandt ind, øgedes svedtendensen. 
</p><p>
Jeg har prøvet diverse slags naturmedicin. P.t. forsøger jeg med 
kløverblomstekstrakt, men uden virkning; jeg har tidligere forsøgt med 
akupunktur. Gynækologen har ikke givet mig forhåbning om nogen bedring, 
tværtimod siger han, at det er noget, jeg må leve med! Men jeg synes, det er 
svært, og den dårlige nattesøvn påvirker mit velbefindende. 
</p><p>
Jeg håber, du har nogle gode råd. 
</p><p><b>Bente Klarlund Pedersen</b>: 
</p><p>
Du er 68 år, så det må være en del år siden, du passerede menopausen, der 
typisk indtræder i alderen 45 til 55 år. I din alder skal man overveje, om 
nattesved kan skyldes andre forhold end de hormonelle, f.eks. 
stofskiftesygdomme, forhøjet blodtryk eller andet. Hvis din egen læge har 
udelukket andre årsager til dine symptomer, er den mest sandsynlige grund 
til din nattesved, at du har trappet for hurtigt ud af din hormonbehandling. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/familieliv/ECE447888/kosttilskud-hjaelper-ikke-paa-hedeture/">Kosttilskud hjælper ikke på 
hedeture</a></p><p>
Du har taget østrogentilskud i 16 år, så kroppen er vant til at få østrogen. 
Hormonbehandlingen har bidraget til at forsinke afkalkning af knoglerne og 
forkalkning af blodårene. Men samtidig øger du også din risiko for 
brystkræft (med 2 procent absolut risiko ved 10 års behandling), så jeg 
synes, det er en god idé, at du tænker på udtrapning. 
</p><p class=" bl-elem">
Jeg har fremlagt din historie for overlæge Anette Tønnes Pedersen, der er 
gynækolog på Rigshospitalet med særlig ekspertise og interesse i 
hormonbehandling. Hun foreslår, at du skifter til transdermal behandling med 
østrogenplastre og udtrapper gradvist over 6 måneder med plastre a 50 
mikrogram, derefter 37,5 mikrogram efterfulgt af 25 mikrogram og til sidst 
et halvt plaster med 25 mikrogram. I den periode skal du fortsat afstøde din 
livmoderslimhinde med cyklisk gestagen hver tredje måned (Provera-tabletter, 
5 mg dagligt i 14 dage hver tredje måned). 
</p>	
</div>

</div></body></html>
