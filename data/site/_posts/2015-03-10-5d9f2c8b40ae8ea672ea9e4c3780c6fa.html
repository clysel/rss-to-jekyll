---
layout:     post
title: 	    "Svensk menneskesyn og niveaudeling skal hjælpe ressourcesvage elever"
post_author:	    
post_date:	    Tue, 10 Mar 2015 07:46:25 +0100
post_site:	    politiken.dk 
post_link:	    http://politiken.dk/indland/uddannelse/ECE2580480/svensk-menneskesyn-og-niveaudeling-skal-hjaelpe-ressourcesvage-elever/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For de fleste skolebørn er det en selvfølge at kunne få hjælp til lektierne. 
Men der er også forældre, der må melde pas, fordi uddannelsesrygsækken er 
tom. 
</p><p>
Udfordringen for deres børn er ofte, at de ikke får samme opbakning hjemmefra 
som andre børn. Det fortæller Birgitte Henriksen, der er lærer på Nordskolen 
i Odsherred i Nordvestsjælland. 
</p><p>
»Det er ikke, fordi forældrene ikke vil hjælpe med lektier. Det er, fordi det 
er for svært for dem«, fortæller hun. 
</p><div class="art-quote article-box">
<p class="quote"/>
<blockquote>
<p class="quote-txt">
I forhold til forældrenes baggrund har vi lidt mere at slås med
</p>
<p class="sender">
Peter Holm, afdelingsleder på Nordskolen 
</p>
</blockquote>
</div><p>
En af de kommuner, der kæmper med et lavt uddannelsesniveau, er Odsherred. 
Ifølge en fremtidsprognose fra Undervisningsministeriet ventes 51 procent af 
ungdomsårgangen fra 2013 at få en videregående uddannelse i løbet af 25 år 
efter 9. klasse. Kun få andre kommuner i landet ligger lavere.</p><p>
»I forhold til forældrenes baggrund, har vi lidt mere at slås med. Men 
forældregruppen gør alt, hvad den kan«, siger afdelingsleder på Nordskolen 
Peter Holm. 
</p><p>
Netop fordi skolen har klasser med mindst 5 elever fra hjem med lav eller 
ingen uddannelse, er skolen kvalificeret til at være med i et nyt omfattende 
forsøg, som Undervisningsministeriets starter i år med det formål at løfte 
elever med en svag social baggrund. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/ny_ny_svage_elever__919405y.jpg" alt="" border="0"/></span></p><h3>
Tutoring og niveaudeling 
</h3><p>
500 klasser kan være med til at afprøve forskellige lovende 
undervisningsmetoder. Kommunerne skal selv søge om at være med, hvilket 
Birgitte Henriksen håber, at Odsherred Kommune vil gøre. 
</p><p>
Især den metode, der kaldes ’tutoring’, som formentlig vil indgå i forsøget, 
tror Birgitte Henriksen på kan løfte eleverne. Metoden går ud på, at en elev 
– ud over den normale undervisning i klassen – får faglig støtte en til en 
eller i små grupper. I læsning kan indsatsen eksempelvis bestå af træning i 
talefærdigheder, udtale og forståelse af ord. Og i matematik kan det være 
træning af brøker, problemløsning og talfornemmelse. 
</p><p><b class="ext-link">LÆS MERE </b><a class="embeddedlink" href="http://politiken.dk/indland/uddannelse/ECE2580457/storstilet-forsoeg-skal-hjaelpe-svage-elever/">Storstilet forsøg skal hjælpe svage 
elever </a></p><p>
»Det vil være spændende at få lov til at være med og godt at få flere 
metoder«, siger hun. 
</p><p>
I forsøget på at løfte både fagligt svage og meget stærke elever har 
Nordskolen indført en trelærerordning, hvor tre lærere deler to klasser i 
dansk og matematik fra 3. klasse. 
</p><p>
»Den ekstra ressource bruger vi til specialundervisning, og hvis børnene har 
brug for at sidde i grupper. Vi undervisningsdifferentierer meget i de timer 
og deler op efter fagligt niveau«, forklarer Birgitte Henriksen, der faktisk 
gør brug af en af de metoder, som forskere har anbefalet 
Undervisningsministeriet, til forsøget. Det er ’cooperative learning’, som 
mange folkeskoler bruger allerede i dag. 
</p><p>
Ideen er at blande eleverne ud fra deres forskellige niveau og sætte dem 
sammen i diskussionsgrupper eller par for at understøtte hinandens læring. 
Men der er en svaghed ved metoden, mener Birgitte Henriksen. 
</p><p>
»Det er tit de faglig stærke, der er styrende og kører showet. De svage elever 
får ikke altid alt det frem, som de gerne vil. Men det er ikke dårligt, jeg 
bruger det jo selv, men tutoring lyder mere som noget, eleverne kan blomstre 
af«, siger hun. 
</p><h3>
Fokus på børnenes styrker 
</h3><p>
Men skolen gør flere ting, fortæller afdelingsleder Peter Holm. Ledelsen har 
besøgt en svensk kommune, der på flere punkter ligner Odsherred. Her 
arbejdede lærerne med »det hele menneske«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/ECE2575275/rekordmange-har-indstillet-en-laerer-til-politikens-undervisningspris/">Rekordmange har indstillet en 
lærer til Politikens Undervisningspris</a></p><p>
»Det tog vi til os. Matematiklæreren skal ikke kun se en elev som en 
matematikelev, der måske er dårlig til matematik. Hvis eleven samtidig har 
styrker i dansk, skal matematiklæreren bygge elevens matematik sammen med 
dansk, så problemet med matematikken ikke fylder så meget«, siger han: 
</p><p>
»Vi prøver meget at have fokus på de styrker, som eleverne har. Så tror 
eleverne mere på sig selv, og det flytter bjerge. Når vi snakker med 
forældrene om deres børn, sørger vi også hele tiden for at få de gode sider 
med«. 
</p><h3>
Ekstra støtte til svage elever
</h3><p>
Regeringens indsats går primært på læsemetoder i skolen – og forsøg med 
læsetiltag over for især anbragte børn i hjemmet. 
</p><p>
Men der skal mere til, hvis man vil bryde den negative sociale arv, mener 
Peter Holm, der peger på mentorordninger og inddragelse af de sociale 
myndigheder samt PPR (pædagogisk, psykologisk rådgivning, red). Det gælder 
især i overgangen mellem folkeskole og ungdomsuddannelse. 
</p><p>
»Nogle af eleverne har oplevet hjem, hvor forældrene har hang til alkohol, og 
så går der let lidt for meget fest i den, hvis ikke der er nogen, der 
støtter dem. Der er for mange af vores unge, der smutter ud af 
uddannelsessystemet mellem folkeskole og ungdomsuddannelse. Der mister vi 
for mange. På det tidspunkt er de utrolig sårbare«, siger han. 
</p><p>
Den del af forsøget, der ligger uden for folkeskolen, er rettet mod 500 
udsatte børn, især anbragte, fordi en andel af dem aldrig får en 
ungdomsuddannelse, fortæller Manu Sareen (R), der er minister for børn, 
ligestilling, integration og sociale forhold. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/ECE2129778/ansvarlig-ikke-alle-skoler-er-gode-nok/">Ansvarlig: Ikke alle skoler er 
gode nok</a></p><p>
I forsøget afprøves to metoder, blandt andet ’makkerlæsning’, der handler om 
at undervise lærere, forældre og plejeforældre i en bestemt 
læsetræningsmetode, så de voksne via fast læsetræning kan gøre børnene 
bedre. 
</p><p>
»Det er vigtigt, at de børn får støtte hele vejen rundt. Hvis det bliver den 
succes, vi håber på, skal vi have udbredt den viden og gøre meget mere af 
den slags«, siger ministeren. 
</p><p><i class=" bl-elem">Også selv om det formentlig vil koste kommunerne ekstra penge?</i></p><p class=" bl-elem">
»Hvis det viser sig, at kommunerne undgår at bruge penge i den anden ende, 
fordi de her børn får en uddannelse, tror jeg sagtens, at man kan lave en 
aftale med kommunerne«. 
</p>	
</div>
</div></body></html>
