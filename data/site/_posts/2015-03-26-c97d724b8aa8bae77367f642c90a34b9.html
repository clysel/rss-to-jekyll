---
layout:     post
title: 	    "Studerende skal både læse og arbejde"
post_author:	    
post_date:	    Thu, 26 Mar 2015 13:26:39 +0100
post_site:	    politiken.dk 
post_link:	    http://politiken.dk/indland/uddannelse/ECE2604882/studerende-skal-baade-laese-og-arbejde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Erhvervskandidat</h4>
<h5>
Dansk Erhverv foreslår tre nye måder at tage en kandidatuddannelse på</h5>
<div class="fakta-body" data-buildingblock="embedded_factboxlink">
<ul><li class=" bl-elem">Efter at have taget en bacheloruddannelse holder den studerende 1-3 års 
pause, før han tager hul på kandidatstudiet. Det er ikke 
muligt i dag.</li></ul><ul><li class=" bl-elem">Efter bacheloruddannelsen fortsætter den studerende på 
kandidatstudiet, men har sideløbende deltidsansættelse cirka 
30 timer om ugen i en virksomhed. Kandidatuddannelsen tages til gengæld 
over 3-4 år i stedet for 2 år, som det gælder i dag. Den 
kandidatstuderende modtager ikke SU, da der jobbet er lønnet.</li></ul><ul class=" bl-elem"><li class=" bl-elem">Efter bacheloruddannelsen fortsætter den studerende på 
kandidatstudiet, men har sideløbende fuldtidsansættelse i en 
virksomhed. Kandidatuddannelsen tages til gengæld over 4 år i 
stedet for 2 år, som det gælder i dag. Den kandidatstuderende 
modtager ikke SU, da der jobbet er lønnet.</li></ul></div>
</div><p>
Hvorfor skal det egentlig gå så hurtigt, når de studerende tager en 
kandidatuddannelse på landets universiteter? Og kan de studerende egentlig 
ikke blive bedre rustet til at finde job, hvis de sideløbende med studiet 
arbejder i en virksomhed? 
</p><p>
Jo, mener organisationen Dansk Erhverv, som foreslår at åbne op for, at de 
kandidatstuderende kan gennemføre deres uddannelse i tæt samarbejde med 
virksomheder og til gengæld skrue lidt ned for tempoet på studiet. 
</p><p>
For at gøre de færdiguddannede kandidater bedre til at kunne bidrage til især 
små og mellemstore virksomheder, lige fra de bliver færdiguddannede, bør 
universiteter og erhvervsliv samarbejde mere end i dag, mener 
brancheorganisationen. 
</p><p>
»Vores medlemsvirksomheder efterlyser, at kandidaterne har mere 
forretningsforståelse, projektforståelse og formår at omsætte viden til en 
konkret arbejdsindsats. Og helst skulle de gerne kunne gøre det lidt 
hurtigere, end de gør i dag«, siger Mette Fjord Sørensen, der er 
uddannelses- og forskningspolitisk chef i Dansk Erhverv. 
</p><p><b>Skal arbejde ved siden af studie</b><br/>
I dag tager en kandidatuddannelse to år at gennemføre, og den såkaldte 
fremdriftsreform gør, at tempoet ikke kan skrues ned, fordi de studerende 
automatisk tilmeldes kurser og eksamener til 30 nye ects-point hvert 
semester. 
</p><p>
Men det stærke politiske fokus på, at de studerende skal beskæftige sig med 
deres studier på fuld tid, spænder ben for, at de samtidig kan engagere sig 
i arbejde, som de også kan lære af, mener Dansk Erhverv. Organisationen 
foreslår derfor tre forskellige modeller, som åbner for arbejde sideløbende 
med kandidatstudiet eller i et par års pause mellem bachelor- og 
kandidatuddannelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2432501/studerende-er-fanget-i-reformkaos/">Studerende er fanget i 
reformkaos</a></p><p>
»De studerende skal kunne tage et job, hvor de indgår i virksomheder som 
almindelige medarbejdere på et lidt lavere niveau end en færdiguddannet 
kandidat. Det vil være en fordel for både studerende og virksomheder, at 
virksomhederne kan være med til at præge kandidatuddannelsen. Hvis du for 
eksempel læser jura og kan se igennem dit arbejde, at du har brug for større 
forståelse for erhvervsøkonomi, kan du vælge at tage det som valgfag, så du 
får en uddannelse, som passer bedst til virksomhedens behov«, siger Mette 
Fjord Sørensen. 
</p><p><b>Universiteter vil gerne samarbejde</b><br/>
Tanken om at indføre en ny og længere erhvervskandidatuddannelse er 
universiteterne med på. Rektorerne fra landets otte universiteter støtter 
Dansk Erhvervs forslag, siger Hanne Leth Andersen, der er formand for 
universiteternes uddannelsespolitiske udvalg og rektor på RUC. 
</p><p>
»Vi vil meget gerne arbejde sammen med vores aftagere. Det er godt for de 
studerende, hvis de undervejs i deres uddannelse har kontakt med 
arbejdsmarkedet. I dag er det vanskeligt at få det på grund af 
fremdriftsreformen, men vi mener, det er klogt at ændre den ved for eksempel 
at indføre denne her form for uddannelsesmodeller. De studerende risikerer i 
dag at blive mindre godt klædt på til arbejdsmarkedet, fordi de tager en 
videregående uddannelse, hvor de bare har travlt med at gennemføre og er 
bange for at dumpe«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2593879/det-er-dyrt-at-blive-revisor/">Det er dyrt at blive revisor</a></p><p>
Hvis studerende har et relevant job ved siden af studiet, vil uddannelserne 
hen ad vejen også kunne bruge virksomhedernes input og få dem til at 
indrette uddannelserne sammen med erhvervslivet, siger Hanne Leth Andersen. 
</p><p>
»Højst sandsynligt vil uddannelserne kigge på deres studieordninger, når de 
kommer tættere på arbejdsgiverne. Vi vil kunne have en sund dialog om, 
hvordan uddannelserne bedst indrettes. Det går begge veje«, siger hun. 
</p><p><b>Studerende glade for forslag</b><br/>
Selv om erhvervskandidaterne vil være længere tid om at afslutte studiet, vil 
det ikke nødvendigvis være en udskrivning for statskassen. For med et lønnet 
arbejde ved siden af studiet skal de studerende ikke længere modtage SU, gør 
Dansk Erhverv opmærksom på. 
</p><p>
De studerende, som det hele drejer sig om, er positivt indstillet over for 
forslaget fra erhvervsliv og universiteter. Det siger formand for Djøf 
Studerende Tue Anders Johansson. 
</p><p>
»Jeg synes, det ville være fantastisk at give de studerende den mulighed for 
at fordybe sig i deres studie og samtidig få noget erhvervserfaring, og at 
virksomhederne vil udbyde mere relevante jobs, hvor man ikke blot kopierer 
eller laver kaffe. Men hvis man ikke længere skal have SU, kræver det, at de 
jobs, der tilbydes ved siden af studiet, har ordentlige vilkår og en løn, 
som er væsentlig højere end en gennemsnitlig studiejobløn, som i dag er på 
omkring 130 kroner i timen«, siger han. 
</p><p><b>Både regering og opposition er positive</b><br/>
Også Venstre er positive. 
</p><p>
»Vi er villige til at se på dele af fremdriftsreformen, der har vist sig 
uhensigtsmæssige, blandt andet i forhold til erhvervslivet eller praktik. Om 
modellen skal være en kandidatuddannelse, der tager fire år, eller en anden 
model, vil være noget af det, vi må diskutere nærmere, hvis ministeren 
indbyder os til det«, siger partiets ordfører for videregående uddannelser, 
Esben Lunde Larsen. Og det gør ministeren muligvis, for uddannelsesminister 
Sofie Carsten Nielsen (R) gør sig for øjeblikket lignende tanker. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2452593/reform-truer-praktik-for-studerende/">Reform truer praktik for 
studerende</a></p><p class=" bl-elem">
»Både Dansk Erhverv og uddannelserne ved, at deres forslag er tæt på de ideer, 
jeg har arbejdet med. Så selvfølgelig synes jeg, at forslagene er spændende. 
Vi skal give de studerende mulighed for at komme tættere på arbejdsmarkedet 
– og det her kan være en af måderne«, siger hun. 
</p>	
</div>
</div></body></html>
