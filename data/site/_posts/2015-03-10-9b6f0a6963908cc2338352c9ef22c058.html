---
layout:     post
title: 	    "Filosofi-professor skal lede nyt forskningscenter betalt af Carlsbergfondet"
post_author:	    
post_date:	    Tue, 10 Mar 2015 14:30:24 +0100
post_site:	    politiken.dk 
post_link:	    http://politiken.dk/viden/ECE2581346/filosofi-professor-skal-lede-nyt-forskningscenter-betalt-af-carlsbergfondet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Boblestudier er måske ikke noget, man vil forbinde med en akademisk 
institution, men ikke desto mindre har Carlsbergfondet valgt at støtte 
Vincent Hendricks, der er professor i filosofi, med 14,4 millioner kroner, 
så han kan etablere et nyt Center for Information og Boblestudier. 
</p><p>
Men hvordan kan man forske i bobler? Det spørgsmål har Vincent Hendricks 
måttet svare på adskillige gange. 
</p><div class="art-fakta article-box">
<h4 class="">
Blå Bog</h4>
<h5>
Vincent Hendricks</h5>
<div class="fakta-body" data-buildingblock="embedded_factboxlink">
<ul class=" bl-elem"><li>Født 6. marts 1970 i Gentofte. Cand.phil. 1993, ph.d. 1997, dr.phil. 2004.</li><li>Vokset op i København, har gået på Ordrup Gymnasium, Roskilde Universitetscenter 
og Københavns Universitet.</li><li>Har været gæsteprofessor på flere universiteter og i fem år 
tilknyttet Columbia University.</li><li class=" bl-elem">Er gift med Henriette Divert Hendricks og har en sønnen Milton på 16 år 
fra tidligere forhold.</li></ul></div>
</div><p/><p>
For sæbebobler kender vi jo alle til, og bobler inden for den finansielle 
verden er også ganske udbredt. Men som hovedpersonen selv fortæller, er det 
altså ikke kun aktier og obligationer, der kan overophedes. En boble kan 
nemlig være mange ting, hvis man skal tro Vincent Hendricks. Det kan være 
meninger på nettet, social anerkendelse, eller hvorfor folk bliver kendt for 
at være kendt. Simplificeret kan det egentlig oversættes til forskning i, 
hvordan social påvirkning og markedsmekanismer kan få os til at blive 
kollektivt irrationelle eller rationelle. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2563370/prisvindende-forsker-jeg-var-ikke-naaet-saa-langt-hvis-jeg-var-blevet-i-danmark/">Prisvindende forsker: Jeg var 
ikke nået så langt, hvis jeg var blevet i Danmark </a></p><p>
Og at det er Vincent Hendricks, der står bag det nye forskningscenter, er ikke 
en tilfældighed. Med et imponerende cv, et utal af forskerpriser og titlen 
som gæsteprofessor på adskillige universiteter verden over har den 44-årige 
danskamerikanske professor sat sit tydelige aftryk på den verden, som han 
ifølge sin kone, Henriette Divert Hendricks, forsøger at sætte andre ind i. 
</p><h3>
Ingen standardprofessor 
</h3><p>
Men for mange kan det måske være svært at se, at Vincent Hendricks skulle være 
professor. 
</p><p>
En muskuløs mørklødet mand med et stort sølvur, der pryder hans arm, og meget 
gestik kan til tider godt virke temmelig udfarende og fandenivoldsk. Når han 
oplever et kort sekund af åbenbaring, glæde eller eufori, udtrykker han det 
højlydt. Og det har tidligere fået hans nu 16-årige søn, Milton, til at 
reagere. 
</p><p>
»Far, nu skal du høre, og det er ikke nogen kritik, men du skal bare vide, at 
fra tid til anden kan din måde at være på over for andre mennesker godt være 
en smule demonstrativ«, var ordene, efter at Vincent Hendricks havde 
chokeret en butiksmedarbejder med sit glædesudbrud, da butikken heldigvis 
havde et par sko i hans kones størrelse. 
</p><p>
»Jeg er jo ikke standardudgaven af en professor, og det er noget, jeg fra tid 
til anden mærker. Jeg får tit endevendt min bagage, når jeg rejser, og når 
jeg fortæller, at jeg er professor, bliver jeg mødt med et blik, der siger » 
– og jeg er Napoleon«. Men det er okay, for profileringen er jo en vigtig 
del af det og den måde, man stopper folk på«, fortæller han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2559216/professor-kortlaegger-sit-ufoedte-barns-arvemasse/">Professor kortlægger sit 
ufødte barns arvemasse</a></p><p>
En amerikansk far og en dansk mor er Vincent Hendricks’ ophav, og det har haft 
stor betydning for opvæksten. Med en fod i hvert land har den 44-årige 
professor på nærmeste hold oplevet forskelle og ligheder mellem de to vidt 
forskellige nationer. 
</p><p>
»Det har været sjovt at have to kulturer. Jeg er meget tæt på min amerikanske 
kultur og min far, og jeg har læst meget i USA. Det har været en stor gave 
se to kulturer og dybest set have det som sit dna. Det sætter jeg meget pris 
på«. 
</p><p>
Af de grunde kan han heller ikke afgøre, hvor han føler sig mest hjemme. For 
når han er i Danmark, er »græsset altid grønnere i USA«, og når han er i 
USA, trækker Danmark i ham. Men selv om man skulle tro, at Danmarks 
idylliske skove og natur kunne være nøglen til at få Vincent Hendricks til 
at slappe af, så tager man så sandelig fejl. 
</p><p>
I virkeligheden er det New Yorks pulserende byliv, der kan få 
danskamerikaneren til at slappe helt af. 
</p><p>
»Jeg føler mig vægtløs, når jeg går rundt i New York. Det er den største 
meditation for mig, fordi jeg aldrig kan foregribe, hvad der foregår om 
næste gadehjørne. Jeg kan gå ud ad min gadedør, og så oplever jeg en film, 
som jeg selv er en del af. Dybest set handler det jo om at finde en 
ligevægtstilstand, og den tilstand har jeg her i mit hjem, og når jeg går 
gennem New Yorks gader«. 
</p><p>
I 1988 blev Vincent Hendricks færdig på Ordrup Gymnasium, hvorefter den 
videregående uddannelse skulle findes. 
</p><p>
Her ulmede tvivlen under overfladen, men han vidste dog, at det skulle være et 
område, der lå mellem humaniora og naturvidenskab. Derfor faldt valget på 
filosofi. Men trods glæde over studiet svarede filosofien ikke til Vincent 
Hendricks’ forestillinger. 
</p><h3>
Logikkursus gav gode svar 
</h3><p>
»Filosofi er meget godt til at stille spørgsmål, men det er ikke så godt til 
at give svar, og så fik jeg et logikkursus på et tidspunkt, og det 
forelskede jeg mig meget i«. 
</p><p>
Her mødte han professor på Roskilde Universitetscenter Stig Andur Pedersen, 
som han over tid knyttede et tæt bånd med. Så tæt, at de studerende ikke var 
langsomme til at finde på øgenavne til det ’umage par’. 
</p><p>
»I Stig Andur Pedersen fik jeg en læremester. Han er en af de mest visionære 
tænkere i Danmark og en blændende logiker og har været udslagsgivende for 
mig. Vi har arbejdet sammen i så mange år, at vi i venskabelig forbindelse 
gik under betegnelsen ’negeren og nissen’ på Roskilde Universitetscenter«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2569608/det-kribler-i-magnetmandens-lillefinger/">Det kribler i magnetmandens 
lillefinger</a></p><p class=" bl-elem">
Men det har ikke altid været filosofien og logikken, der har haft et fast greb 
i Vincent Hendricks. Da han blev uddannet cand.phil. og som 26-årig havde 
afleveret sin ph.d., blev han skubbet i en helt anden retning. Han ville 
være flyveleder, men i første omgang satte alderen en stopper for drømmen om 
at dirigere og overvåge flyene i alverdens lufthavne. Alligevel lykkedes det 
ham at få dispensation, men så foregik det på Thulebasen, så skæbnen ville 
det anderledes. Thulebasen kunne alligevel ikke vriste ham fri af Sokrates’, 
Aristoteles’ og Platons greb. 
</p>	
</div>
</div></body></html>
