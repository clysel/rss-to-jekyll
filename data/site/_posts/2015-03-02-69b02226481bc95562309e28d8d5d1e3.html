---
layout:     post
title: 	    "Elever raser over niveauet på de danske designskoler"
post_author:	    
post_date:	    Mon, 02 Mar 2015 19:02:27 +0100
post_site:	    politiken.dk 
post_link:	    http://politiken.dk/kultur/ECE2569401/elever-raser-over-niveauet-paa-de-danske-designskoler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Frustrationen er større end nogensinde før«; »ingen har styr på noget«; der 
»hersker en grundlæggende enighed blandt eleverne om, at uddannelserne ikke 
virker«; »skolen er blevet en overfladisk læreinstitution«; »Jeg kan jo 
desværre hverken få min tid eller mine skolepenge tilbage, men jeg vil for 
alt i verden ikke have, at andre skal spilde deres tid, energi og penge, som 
jeg har gjort«.
</p><p>
Det er ikke nyt, at studerende er kritiske over for en given 
uddannelsesinstitution, det hører ligesom med. 
</p><p>
Men i den seneste tid er kritikken af designuddannelserne taget til blandt 
eleverne. Institutionerne, der er tale om, er Designskolen Kolding (DSKD) og 
Det Kongelige Danske Kunstakademis Skoler for Arkitektur, Design og 
Konservering (KADK) på Holmen i København. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE1677951/landets-to-designskoler-byder-paa-vidt-forskellige-afgangsudstillinger/">Landets to designskoler byder 
på vidt forskellige afgangsudstillinger</a></p><p>
De kritiske bidder ovenfor er hentet fra en række indlæg på bloggen idoart.dk, 
som flere studerende har skrevet i de seneste par uger. Rektorerne på begge 
uddannelser har i et vist omfang reageret på kritikken, rektor Elsebeth 
Gerner Nielsen fra DSKD i et indlæg på skolens facebookside og rektor Lene 
Dammand Lund på sin blog på KADK’s hjemmeside.
</p><p>
De studerendes kritik går grundlæggende på, at der er for lidt undervisning, 
og når den endelig er der, er niveauet for lavt. Og problemerne er blevet 
forværret af, at skolerne har undergået nogle omstruktureringer og 
nedskæringer, som stadig er ved at blive implementeret.
</p><h3>
Ingen eller dårlig undervisning
</h3><p>
Kasper Kjeldgaard er elev på KADK’s møbellinje. Han har i løbet af et helt 
semester modtaget maksimalt otte timers relevant undervisning, siger han.
</p><p>
»Vi får ikke nok undervisning, det er det helt overordnede problem. Når det er 
sagt, så er der nogle meget nemme greb, man kunne gøre fra skolens side for 
at lette de studerendes hverdag«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE665734/designskolen-byder-fusion-med-arkitektskolen-velkommen/">Designskolen byder fusion med 
Arkitektskolen velkommen </a></p><p>
Man kunne for eksempel kommunikere noget bedre, foreslår Kasper Kjeldgaard. 
Lige nu er kommunikationen skandaløst dårlig, mener han:
</p><p>
»Det er vanvittigt frustrerende, og det er et helt generelt billede, at man 
ofte ikke ved – eller først i sidste øjeblik får information om – hvor og 
hvornår man skal have undervisning. Det giver os ingen mulighed for at 
forberede os«.
</p><div class="art-quote article-box">
<p class="quote"/>
<blockquote>
<p class="quote-txt">
Hvis der skæres yderligere ned, må vi ud og finde designere i 
udlandet
</p>
<p class="sender">
</p><p class=" bl-elem">Anders Byriel, direktør for Kvadrat</p> 

</blockquote>
</div><p>
Rektor Lene Dammand Lund synes, det er »superpositivt«, at de studerende 
»fyrer løs med kritik«, for »hvis vi vil have et bedre studiemiljø herude, 
skal vi virkelig have nogle studenterstemmer ind over«.</p><p>
»Noget af det, vi kunne gøre bedre, er at forventningsafstemme med de 
studerende, når de træder ind ad døren. Det har vi ikke gjort grundigt nok«, 
siger hun.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE803629/professorer-fusionsplan-er-visionsloes/">Professorer: Fusionsplan er 
visionsløs </a></p><p>
Men så siger du jo, at det er de studerende, der er problemet?
</p><p>
»Nej, det går sådan set begge veje. Jeg kan godt forstå, hvis man er 
studerende og hver dag skal læse i avisen om fremdriftsreformer og mærker 
den der pacen. At nu skal de unge skynde sig ud og tjene nogle penge, så 
landet kan blive rigere. Det giver dem lidt stress«, siger Lene Dammand 
Lund, som er med på, at der nok er brug for noget mere dialog og bedre 
kommunikation på skolen. 
</p><h3>
Fra håndværk til forskning
</h3><p>
Eleverne er bevidste om, at skolen på Holmen har været igennem en tumultarisk 
tid med flytning, effektivisering, reformer og nedskæringer, lyder det fra 
Kasper Kjeldgaard. At der kort sagt er mange problemer at slås med. 
</p><p>
Han forklarer, hvorfor eleverne alligevel rejser kritikken:
</p><p>
»Det er ikke et udtryk for, at smertegrænsen er ved at være nået. Det er et 
udtryk for, at vi har været langt over smertegrænsen rigtig længe, og at vi 
måske har indset, at vi ikke kommer længere ad den her dialogiske vej«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/boligdesign/ECE2565123/designelever-seniormoebler-skal-ikke-laengere-ligne-hjaelpemidler/">Designelever: Seniormøbler 
skal ikke længere ligne hjælpemidler </a></p><p>
Indtil videre uddanner de to designskoler stadig designere på et 
internationalt niveau, siger Anders Byriel. Han er direktør for 
tekstilvirksomheden Kvadrat, som er storforbruger og helt afhængig af gode 
designere.
</p><p>
»Men man må ikke trimme skolerne hårdere, end det allerede er tilfældet. Min 
vurdering er, at der ikke kan undervises mindre. Lige nu holder skolerne 
niveauet med det yderste af neglene, og hvis der skæres yderligere ned, må 
vi ud og finde designere i udlandet«, siger Anders Byriel, der også sidder i 
Dansk Designråd og i bestyrelsen for KADK.
</p><p>
Lene Dammand Lund forklarer, at nogle af udfordringerne er opstået i 
overgangen fra at være håndværksmæssige til at være forskningsbaserede 
uddannelser. I dag er de både funderet i det videnskabelige ligesom 
universiteterne, det praksisbaserede a la erhvervsskolerne og 
professionshøjskolerne, samtidig med at de er kunstneriske.
</p><p class=" bl-elem">
»De tre ben er det vores forbandede pligt at spytte nogle kandidater ud fra. 
Når det lykkes – og det er vi meget tæt på – så er det til gengæld 
internationalt format«.
</p>	
</div>
</div></body></html>
