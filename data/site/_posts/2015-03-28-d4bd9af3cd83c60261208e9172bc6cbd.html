---
layout:     post
title: 	    "Bidt af en elektronisk hund"
post_author:	    
post_date:	    Sat, 28 Mar 2015 22:37:01 +0100
post_site:	    politiken.dk 
post_link:	    http://politiken.dk/viden/ECE2607799/bidt-af-en-elektronisk-hund/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00924/Viden_Molly_924497w.jpg" alt=""/></div>
</div>
<div class="art-fakta article-box">
<h4 class=""/><p>fakta</p>
<div class="fakta-body" data-buildingblock="embedded_factboxlink">
<p><b>Mobilhunden e</b>r skabt i forbindelse med den nye udstilling ’Puls – hverdagen på hovedet’ på Experimentarium City, som skal inspirere familier til mere bevægelse i en travl hverdag. </p><p><b>Udstillingen er </b>lavet i samarbejde med forskere fra Steno Diabetes Center og er støttet af Novo Nordisk </p><p class=" bl-elem"><b>Mobilhunden kan </b>hentes i App Store og Google Play (søg på ’Mobilhund’). </p>
</div>
</div><p>
Mine tre børn har fra tid til anden spurgt, om vi ikke skulle have en hund. En 
dag kommer jeg hjem og siger: »I dag skal vi have en hund!«. Drengene 
spærrer øjnene op. Vi skal ikke af sted til en hundekennel, men ind i App 
Store. For jeg har set, at man kan få en elektronisk hund ganske gratis fra 
Experimentarium, hvis man skriver ’mobilhund’ i søgefeltet. Snart kommer der 
tre nuttede hunde til syne. Vi kan vælge mellem en mops, en golden retriever 
og en schæferhund.
</p><p>
»Far, skal vi ikke vælge en tyk hund, som ikke gider gå ture«, lyder det fra 
Malthe på syv år, da vi kigger på hundeudstillingen fra vores sofa. 
</p><p>
Det bliver en mops. Den lille hund med det flade ansigt og store brune øjne 
får placeret sin hundekurv foran vores varme brændeovn ved at tage et 
billede med vores mobiltelefon. Og vupti, så har vi en hund i en kurv midt i 
vores stue, og vi er blevet et familiemedlem rigere. Den bliver døbt Molly.
</p><p>
Da vi kommer hjem fra skole næste dag, kigger jeg alvorligt på Malthe. »Vi har 
glemt at gå tur med Molly«. Malthe kigger lige så alvorligt tilbage og 
skynder sig at tage sine gule gummistøvler på og går ud i piskende regnvejr 
i korte bukser. Da han tænder for mobilhunden, lyder der et veloplagt vov. 
</p><p>
Malthe smiler og sjosker af sted, mens han kigger på hunden, der går på et 
kort over vores kvarter. Han kommer glad og hurtigt tilbage med et ’sådan’. 
Desværre siger mobilhunden, at turen ikke gælder, da turen var under 200 
meter.
</p><h3>
Molly lægger sin første brunkage
</h3><p>
Malthe går af sted igen med mobiltelefonen tæt ind til brystet. Da han kommer 
hjem igen, er han meget tilfreds. Han har fået point i form af hundemønter, 
fordi han har gået over en kilometer og har fået hunden til at lægge en 
brunkage og tisse i parken, så den kan erobre nogle territorier. For 
hundemønterne køber vi et par kloge briller, som vi sætter på Molly, da den 
er tilbage på sin varme plads foran brændeovnen.
</p><p>
En dag får Malthe besøg af sin spisegruppe. Alle vil gerne ud at gå med vores 
elektroniske hund. På turen tager de selfies, som bliver lagt ind på en reol 
i mobilhundens univers. Som et godt minde fra en længere tur, som også gik 
forbi legepladsen. 
</p><p>
Da deres forældre kommer, plager alle om at få en mobilhund. Vi håber, det 
lykkes. For så skal vi kæmpe om kvarterets territorier. Det øger chancen for 
mange hundemønter, og så kan vi måske få den mest velklædte hund i 
kongeriget.
</p><p class=" bl-elem">
Vov, siger det pludselig nede fra lommen.
</p>	
</div>
</div></body></html>
