---
layout:     post
title: 	    "Danske Bank ramt af kraftige it-udfald på lønningsdag"
post_author:	    Jakob Møllerhøj
post_date:	    Fri, 27 Feb 2015 11:01:00 +0000
post_site:	    www.version2.dk 
post_link:	    http://www.version2.dk/artikel/danske-bank-ramt-af-kraftige-it-udfald-87571?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Siden omkring klokken 09.30 fredag formiddag har Danske Bank døjet med it-problemer i flere af bankens kunderettede systemer. Herunder Mobile Pay, netbank til private, business online og den mobile netbank.</p>

<p>»Vi har det, man kan kalde kraftige udfald. Det dækker over, at der sagtens kan være perioder, hvor kunderne kommer igennem,« forklarer souschef i Danske Bank Peter Kjærgaard Nielsen.</p>

<p>Han har endnu ikke svar på, hvad problemerne skyldes:</p>

<p>»Når vi står i situationer, hvor vi har kraftige sporadiske udfald, så er al fokus på at få systemerne op at køre, og dernæst er fokus på, hvorfor det skete, og hvordan vi kan undgå, at det sker igen.«</p>

<p>For manges vedkommende er det også lønningsdag i dag, men hvorvidt det hænger sammen med it-udfaldene er det også for tidligt at sige noget om.</p>

<p>»Det er uheldigt, men vi kan endnu ikke sige, om det har noget med hinanden at gøre,« siger Peter Kjærgaard Nielsen.</p>

<p>Han har ikke noget bud på, hvornår it-driften er normal igen, men han håber - selvsagt - det er snart.</p>

<p>Selv når driften er normal, kan være enkelte kunder, der stadig kan opleve problemer - eksempelvis i forbindelse med brugeroprettelse på Mobile Pay, forklarer  Peter Kjærgaard Nielsen.</p>
  </section></div></body></html>
