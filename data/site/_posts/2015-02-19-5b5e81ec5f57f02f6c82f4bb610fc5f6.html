---
layout:     post
title: 	    "Imam tordnede mod jøder fredagen før terrordrabene"
post_author:	    
post_date:	    Thu, 19 Feb 2015 23:17:57 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2555062/imam-tordnede-mod-joeder-fredagen-foer-terrordrabene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Et døgn før Omar el-Hussein skød og dræbte en vagt foran synagogen i 
Krystalgade, handlede fredagsbønnen i Al-Faruq-moskéen på Nørrebro i 
København om kampen mod jøder. 
</p><p>
Det skriver Kristeligt Dagblad.
</p><p><b class="ext-link">LÆS REKONSTRUKTION </b><a class="embeddedlink" href="http://politiken.dk/magasinet/feature/ECE2553780/rekonstruktion-13-timer-og-27-minutter/">13 timer og 27 minutter</a></p><p>
Moskéen, som ifølge islamekspert Naser Khader er tæt forbundet med det 
islamistiske parti Hizb ut-Tahrir, ligger i Heimdalsgade, kun to gader fra 
Mjølnerparken, hvor el-Hussein flygtede hen, efter at han havde skudt mod 
ytringsfrihedsmødet i Krudttønden på Østerbro.
</p><h3>
»Farlig« og »ondsindet«
</h3><p>
»Vores profet Muhammed havde jødiske naboer i Medina. Kaldte han på tættere 
relationer, harmoni og dialog med dem (...)? Eller opfordrede han dem til at 
tilbede Allah? I ved, hvad han gjorde ved dem, da de brød deres ord og ikke 
godtog denne opfordring. Han udkæmpede en krig mod jøderne«. 
</p><p>
Sådan sagde imam Hajj Saeed ifølge en knapt tre minutter lang videooptagelse 
af fredagsbønnen, som er dukket op på det amerikanske medieinstitut 
Memri.tv, som overvåger mellemøstlige medier og religiøse prædikener.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2554913/frygt-eller-realisme-6-ud-af-10-forventer-ny-terror-inden-for-et-aar/">Frygt eller realisme? 6 ud af 
10 forventer ny terror inden for et år</a></p><p>
I sin prædiken talte imam Hajj Saeed ikke kun om krig mod jøder, men langede 
også ud mod dialog på tværs af religionerne. En idé, imamen kaldte »farlig« 
og »ondsindet«.
</p><p class=" bl-elem">
»Det er en del af den voldsomme retorik, man ser visse steder«, 
siger islamforsker ved Københavns Universitet Thomas Hoffmann.
</p>	
</div>
</div></body></html>
