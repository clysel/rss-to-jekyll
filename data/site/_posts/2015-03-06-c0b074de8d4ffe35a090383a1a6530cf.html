---
layout:     post
title: 	    "Obama støtter beslutning om at rense Ferguson-betjent"
post_author:	    
post_date:	    Fri, 06 Mar 2015 22:02:28 +0100
post_site:	    politiken.dk 
post_link:	    http://politiken.dk/udland/ECE2577266/obama-stoetter-beslutning-om-at-rense-ferguson-betjent/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den amerikanske præsident står bag sin justitsminister, Eric Holder, hvis 
ministerium onsdag besluttede ikke at rejse sag mod betjenten Darren Wilson.
</p><p>
Wilson skød og dræbte den sorte teenager Michael Brown 9. august sidste år i 
Ferguson, hvilket straks efter udløste heftige optøjer i St. Louis-forstaden.
</p><p>
Da den hvide betjent senere blev renset af en storjury, skabte det ny uro med 
plyndringer i byen.
</p><p>
Over hele USA gik amerikanere på gaden i protest over politiets og 
myndighedernes håndtering af sagen, og der opstod et bredt krav om, at 
Wilson skulle straffes.
</p><p>
»Man kan ikke bare tiltale ham alligevel, fordi der skete noget tragisk«, 
siger Obama under et møde i South Carolina fredag.
</p><p>
»Afgørelsen blev truffet, og jeg har fuldstændig tillid til den. Jeg står bag 
den afgørelse, som justitsministeriet har truffet i sagen«, siger 
præsidenten.
</p><p>
Darren Wilson forklarede efter skudepisoden i Ferguson, at han følte sig truet 
af den fysisk store teenager, som efter politimandens forklaring ikke adlød 
ordrer og bevægede sig mod betjenten.
</p><p class=" bl-elem">
Episoden i Ferguson har sat fokus på politiets behandling af sorte, og der kom 
i tiden efter drabet flere tilfælde, hvor sorte mænd blev skudt af hvide 
politifolk.
</p>	
</div>
</div></body></html>
