---
layout:     post
title: 	    "Finland giver grønt lys til verdens første slutdepot for brugt atombrændsel"
post_author:	    Magnus Boye
post_date:	    Mon, 16 Feb 2015 14:25:00 +0000
post_site:	    ing.dk 
post_link:	    http://ing.dk/artikel/finland-giver-groent-lys-til-verdens-foerste-slutdepot-brugt-atombraendsel-174168
---
<html><body><div><section class="body"><p>Et slutdepot til atomskrot i Finland kan bygges uden fare for personer eller omgivelser. Det er <a href="http://stuk.fi/ajankohtaista/tiedotteet/en_GB/news_941/">konklusionen</a> fra landets myndighed STUK, der har ansvar for atomkraft- og strålesikkerhed.</p>
			<p>Arbejdet med at godkende ansøgningen har taget to år og 18 år målt i mandetimer. STUK har nu videresendt sin <a href="http://stuk.fi/ajankohtaista/tiedotteet/en_GB/news_941/_files/93301369491359163/default/stuk_lausunto_posivan_rl-hakemuksesta12022015en.pdf">anbefaling</a> til det finske Økonomiministerium, og planen om at bygge slutdepot til højradioaktivt affald er et væsentlig skridt nærmere en godkendelse. Efter planen vil Finland være det første land i verden, som konstruerer en endestation for det brugte brændsel fra landets atomkraftværker – også selvom de reelle byggeplaner ligger inde i næste årti.</p>
			
			<p>Ifølge landets love må slutdepotet ikke afgive mere end 0,1 millisieverts i årlig strålingsdosis til udsatte personer, når depotet er forseglet. Ifølge myndighedens analyser består planerne det krav med glans. Selv hvis atombrændslet skulle lække fra lageret ud i grundvandet og derfra op til overfladen og i fødevarer, så vil den endelige strålingsdosis være på en titusindedel af det tilladte, siger beregningerne.</p>
			<p>Analysen har ifølge mediet <a href="http://www.nyteknik.se/nyheter/energi_miljo/karnkraft/article3884555.ece">Ny Teknik </a> modtaget kritik fra den svenske miljøorganisation MKG, der i en pressemeddelelse kalder vurderingen for »useriøs«.</p>
			<h2>Skal rumme 9.000 tons atomaffald</h2>
			<p>Posiva, der har ansvar for atomskrottet i Finland, ansøgte om sin byggetilladelse til anlægget i 2012. Endnu før byggeriet kan gå i gang, skal også regeringen give sin tilladelse til projektet. Med sikkerhedsgodkendelsen er den del af arbejdet dog ikke overstået for Posiva. STUK forventer, at sikkerheden løbende revideres, efterhånden som arbejdet skrider frem, fortæller afdelingsleder Jussi Heinonen.</p>
			<p>»For eksempel vil vi få mere detaljeret information om den lokale karakteristik af klippen ved den endelige depot-dybde, når konstruktionen af anlægget begynder,« forklarer han i en meddelelse.</p>
			<p>Men selvom flere af faktorer er uafklaret indtil byggearbejdet er i gang, er den overordende vurdering entydig:</p>
			<p>»Vi har vurderet at den operationelle og den langsigtede sikkerhed ved atomaffaldsanlægget er på et tilpas højt niveau for at give en byggetilladelse,« fastlår Jussi Heinonen.</p>
			<p>Depotet i den finske by Olkiluoto skal ned i omkring 450 meters dybde og kunne rumme 9.000 ton atomskrot.  Byen blev valgt i 2001, men processen med at finde en egnet byggeplads til affaldet fra de finske reaktorer begyndte allerede i 1980’erne.</p>
		</section></div></body></html>
