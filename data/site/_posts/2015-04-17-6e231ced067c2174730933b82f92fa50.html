---
layout:     post
title: 	    "Museumsdirektør: Dannelse er mere end at skelne en stormmåge fra sølvmåge"
post_author:	    
post_date:	    Fri, 17 Apr 2015 18:34:57 +0200
post_site:	    politiken.dk 
post_link:	    http://politiken.dk/kultur/ECE2632060/museumsdirektoer-dannelse-er-mere-end-at-skelne-en-stormmaage-fra-soelvmaage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Han har skrevet dansk naturvidenskabs historie, han har forsket i 
naturvidenskab, og han har haft succes med naturvidenskabelige udstillinger. 
Men der var alligevel dem, der studsede og mumlede »en humanist?!«, da Peter 
C. Kjærgaard fra Aarhus Universitet for nylig blev udpeget som ny direktør 
for Statens Naturhistoriske Museum. 
</p><p>
Skulle en idé- og videnskabshistoriker stå i spidsen for et 
naturvidenskabeligt statsmuseum? Et museum, som samler Zoologisk Museum, 
Geologisk Museum og Botanisk Have i ét naturvidenskabeligt kraftcenter af et 
omfang så omfattende, at alene den kommende glasfacade vil give enhver 
forbipasserende en blåhval på tværs: Når museumsbyggeriet i København står 
færdigt om fem år, vil museets hvalskelet dingle fra loftet bag glasvæggene 
som et tonstungt tegn på naturens storhed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2094508/gigantisk-museumsprojekt-mangler-trecifret-millionbeloeb/">Gigantisk museumsprojekt 
mangler trecifret millionbeløb</a></p><p>
Men også som en understregning af, at fossiler og udviklingshistorie er en del 
af naturhistorien. Og her er den nyansatte direktør på hjemmebane. 
</p><p>
Som internationalt anerkendt professor i evolutionsstudier har han senest 
stået for den stærkt omtalte evolutionstrappe på det kulturhistoriske 
Moesgaard Museum, hvor udviklingshistorien får liv med menneskelige 
rekonstruktioner og en udstillingstitel, der siger noget om, at Peter C. 
Kjærgaard gerne vil have os til at mærke, at vi er en del af 
naturvidenskaben: ’Mød familien’. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00928/kul_natur_928956y.jpg" alt="" border="0"/></span></p><p>
Det kan godt være, at han er humanist: 
</p><p>
»Men jeg <i>ser </i>ikke mig selv som humanist«, siger han. 
</p><p>
Man kan synes, at en humanist er en humanist, og at naturvidenskab hører til 
et andet sted, men det er en håbløst gammeldags betragtning, mener han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2204639/paa-naturhistorisk-museum-er-dyre-obduktioner-et-publikumshit/">På Naturhistorisk Museum er 
dyre-obduktioner et publikumshit</a></p><p>
»Jeg ser mig selv som evolutionsforsker. Jeg forsker i naturens historie og 
historier om naturen og formidler den nyeste forskning om menneskets 
udvikling til et bredt publikum. Vi gør ikke os selv en tjeneste ved at 
holde fast i nogle kategorier, som er etableret i 1800-tallet, og som ikke 
passer på de fagligheder, vi har i dag«, erklærer Peter C. Kjærgaard. 
</p><h3>
Ikke plads til støv 
</h3><p>
Frem til sin tiltrædelse 1. juni holder professoren til i sit hjørnekontor på 
Aarhus Universitet. På bordet mellem os står en gammel papkasse med 
fossiler, i reolen står Dansk Naturvidenskabs Historie, som han er 
medredaktør på, og på en ledig hylde troner små miniaturemenneskeaber i 
plast som et tegn på interessen for et dyr, der engang gik på fire, men som 
nu har rejst sig som et væsen, der eksempelvis kan bygge museer og 
interessere sig for videnskabelige samlinger. 
</p><div class="art-fakta article-box">
<h4 class="">
Blå Bog </h4>
<h5>
Peter C. Kjærgaard </h5>
<div class="fakta-body" data-buildingblock="embedded_factboxlink">
<p><b>Nyudpeget direktør</b> for Statens Naturhistoriske Museum,som åbner i 
København i 2020. 
</p><p>
46 år, cand.mag. i idéhistorie og <b>videnskabshistorie</b>, ph.d. i videnskabshistorie, 
professor i <b>evolutionsstudier.</b></p><p>
Leder af Aarhus Universitets Center for Biokulturel Historie. Tilknyttet 
Cambridge og Harvard 2008-11. 
</p><p class=" bl-elem">
Har i år ledet et feltarbejde om chimpanser i Uganda. Kører i en bil med <b>nummerpladen: 
’DARWIN’.</b></p>
</div>
</div><p>
Fra Peter C. Kjærgaard var barn, har han stormet naturvidenskabelige museer 
ude og hjemme, og i sit voksenliv har han sammen med konen og de tre børn 
fortsat fossiljagten i sumpe og på forrevne kyster for at fylde familiens 
gamle fossilskab fra Oxford med fund og forsteninger. Med egne ord har den 
kommende museumsleder en decideret passion for naturvidenskabelige museer. 
En glæde, han nu vil dele med hele Danmark: </p><p><b class="ext-link">LÆS OGSÅ</b><a class="embeddedlink" href="http://politiken.dk/fotografier/ECE2218125/alt-med-kaskelotter-er-helt-sindssygt/">'Alt med kaskelotter er helt 
sindssygt'</a></p><p>
»Det er min store vision: at få folk til at mærke naturens rigdom og blive 
overvældet af den. Så passer de også bedre på den«, lyder rationalet. 
</p><p>
»Vi har en fantastisk chance: Som noget ganske sjældent skal vi opbygge et 
naturvidenskabeligt museum helt forfra. Til overflod står vi med forskere, 
der forskningsmæssigt set tilhører verdenseliten, vi står med en af Europas 
store samlinger, og vi har alle moderne muligheder for dynamisk undervisning 
og formidling«, remser Kjærgaard op. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00928/Peter_C__Kj_rgaard_928959y.jpg" alt="" border="0"/><span class="caption"><span class="f-img-caption">Dannelse. 
</span>»Museet skal være et sted, som kan løfte hele det naturvidenskabelige dannelsesniveau«. Foto: Finn Frandsen</span></span></p><p>
»Det er en unik situation med et enormt potentiale«. 
</p><p>
De nye udstillinger skal bygges op om tidens fremmeste forskning. 
</p><p>
»Jeg vil ikke pege nogen ud, men jeg ser ofte naturvidenskabelige museer, hvor 
forskningen ikke tynger. Mange museer fremstår støvede og lettere 
antikverede, nærmest som museer over museerne. Vi har eliteforskere at 
trække på og kan basere vores udstillinger på deres allernyeste forskning 
(museet hører under Københavns Universitet, red.), så den kommer alle til 
gode. Også dem, der kommer uden forudsætninger«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2486520/danmarks-stoerste-museumsbyggeri-opgiver-underjordisk-gang/">Danmarks største 
museumsbyggeri opgiver underjordisk gang</a></p><p>
Særligt »i en googletid«, hvor det kan ligge tungt med kilders troværdighed, 
er det afgørende, at et museum kan garantere, at befolkningen får ordentlig 
besked. 
</p><p>
»Det føler jeg som et stort ansvar. Museet skal være et sted, som kan løfte 
hele det naturvidenskabelige dannelsesniveau«. 
</p><h3>
At stille ressourcer til rådighed 
</h3><p>
Og med dannelse mener den kommende museumsleder »ikke bare den her gamle, 
aristokratiske form for dannelse«, hvor man kan skelne stormmåge fra 
sølvmåge og belære et middagsselskab om, hvorvidt kantet perikon kendes på 
stænglen. Peter C. Kjærgaard taler om et demokratisk dannelsesbegreb: 
</p><p>
»Vi skal give de besøgende den viden, der skal til, for at de kan forstå 
grundlaget for væsentlige beslutninger i samfundsdebatten. Vores samling er 
for eksempel en overset ressource til at forstå klimaforandringernes 
betydning for arternes uddøen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2384308/vores-hjerner-er-paa-skrump/">Vores hjerner er på skrump</a></p><p><i class=" bl-elem">Er det et museumsansvar at være naturpolitisk?</i></p><p>
»Det er ikke at udøve politik. Det er at stille ressourcer til rådighed, for 
at andre kan træffe beslutningerne«. 
</p><p><i class=" bl-elem">Hvordan kan en humanist sikre den naturvidenskabelige faglighed?</i></p><p>
»Jamen, det bliver ikke en humanist, som kommer til at lede Statens 
Naturhistoriske Museum. Det bliver en person, som i hele sin professionelle 
karriere har arbejdet med naturvidenskab og på naturvidenskabelige 
institutter på Harvard og Cambridge og har udgivet både naturvidenskabelige 
artikler og artikler om naturvidenskab«, siger Peter Kjærgaard. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00928/Peter_C__Kj_rgaard__928960y.jpg" alt="" border="0"/><span class="caption"><span class="f-img-caption">Tværfaglig. 
</span>»Tværfaglighed åbner for sammenhænge, vi ikke hver især ville få øje på«, lyder det fra Peter C. Kjærgaard. Foto: Finn Frandsen</span></span></p><p>
»Det vigtigste, jeg har med fra Cambridge, er netop oplevelsen af, hvad der 
kan ske, når vi prøver at ophæve fagdiskriminationen og i stedet arbejder ud 
fra et problemfelt og belyser det fra flere sider. Tværfaglighed åbner for 
sammenhænge, vi ikke hver især ville få øje på«. 
</p><p><i class=" bl-elem">Men når du fremover skal tage stilling til fagspørgsmål inden for – lad os 
sige noget om natskyggeplanter. Vil du komme til kort?</i></p><p>
»Eller hvad hvis jeg vidste alt om natskyggeplanter og fik et spørgsmål om 
meteoritter? Eller human evolution? Så ville jeg jo alligevel ikke sidde med 
en faglighed. Jeg kommer med kendskab til alle de naturvidenskabelige fag«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE367416/kreationismens-hule-verden/">Kreationismens hule verden </a></p><p>
Når Peter C. Kjærgaard bliver spurgt om konkrete udstillinger og 
publikumstiltag, bliver tænkepauserne meget lange. 
</p><p>
»Når jeg har været ansat lidt længere, vil du få lidt kortere svar«, som han 
siger, vel vidende at han fik stillingen for få uger siden, der er 5 år til 
åbningen, og der står et personale på 400 mand, som venter på at lufte <i>deres</i> 
ideer. 
</p><h3>
»En total oplevelse af sammenhænge i naturen«
</h3><p>
Men det bliver i hvert fald »en total oplevelse af sammenhænge i naturen«, siger 
han og åbner så alligevel for et par indsatsområder: Med skelen til det 
berømte naturhistoriske søstermuseum i London vil Peter C. Kjærgaard gerne 
arrangere <i>science dating </i>og aktivere studerende fra Københavns 
Universitet som ’junioreksperter’ for børn og unge på museet. Han vil også 
arbejde med <i>citizen science</i> og big data<i>.</i> Almindelige 
mennesker, der bevæger sig i naturen og fotograferer, kan levere brugbare 
massedata til museet. 
</p><div class="art-quote article-box">
<p class="quote"/>
<blockquote>
<p class="quote-txt">
Det er min store vision: at få folk til at mærke naturens rigdom og 
blive overvældet af den 
</p>
</blockquote>
</div><p>
»Hvis folk gennem flere år indberetter, hvilke sommerfugle de har set hvor og 
hvor tidligt på året, får vi efterhånden en kæmpedatabase, som vi aldrig 
ville kunne opnå selv. Og sammenholdt med data om klimaets udvikling har vi 
pludselig en vej til at forstå, hvordan klimaforandringer påvirker 
biodiversiteten«.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE1459899/stjernearkitekter-skal-tegne-danmarks-nye-naturhistoriske-museum/">Stjernearkitekter skal tegne 
Danmarks nye naturhistoriske museum</a></p><p>
Endelig skal museets samlinger bringes i spil, for de udgør et skatkammer af 
viden, som man ikke engang kender den fulde betydning af endnu. Som da man i 
samlingen på det institut på Cambridge, hvor Peter C. Kjærgaard arbejdede, 
fandt et aboriginalhårstrå, der havde ligget i over hundrede år, men som 
danske Eske Willerslevs forskningsteam pludselig kunne bruge i kortlægningen 
af forfædrenes udvandring fra Afrika. Hårstrået viste, at indvandringen til 
Australien begyndte tusinder af år tidligere end beregnet. 
</p><p>
Peter C. Kjærgaard vil også gerne selv forske videre, men får han tid som 
direktør? Det tænker han lidt over. 
</p><p class=" bl-elem">
»Nok ikke de første fjorten dage«. 
</p>	
</div>

</div></body></html>
