---
layout:     post
title: 	    "Stor efterspørgsel på stærke Linux-kræfter"
post_author:	    Martin Bernth
post_date:	    Thu, 05 Mar 2015 08:02:16 +0000
post_site:	    www.version2.dk 
post_link:	    http://www.version2.dk/artikel/stor-efterspoergsel-paa-staerke-linux-kraefter-92565?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>I løbet af de næste seks måneder vil 97 procent af ledere i virksomheder, der gør brug af Linux, ansætte en person med erfaring til systemkernen. Det viser en ny international undersøgelse af arbejdsmarkedet for Linux-udviklere foretaget af <a href="http://news.dice.com/2015/03/04/need-for-linux-talent-on-the-rise-report/?CMPID=AF_SD_UP_JS_AV_OG_DNA_">karrieremediet Dice</a> og <a href="http://news.dice.com/2015/03/04/need-for-linux-talent-on-the-rise-report/?CMPID=AF_SD_UP_JS_AV_OG_DNA_">Linux Foundation.</a></p>

<p>Efterspørgslen på Linux-talent i erhvervslivet er primært drevet af open-source systemernes fremmarch samme sted. Særligt i skyen er erfaring inden for OpenStack- og CloudStack-platformene i høj kurs, da 42 procent af respondenterne angiver det som en vigtig faktor for deres beslutning om at ansætte.</p>

<p>Også ‘sikkerhed’ og ‘software-defined networking’ er efterspurgte evner, med henholdvis 23 og 19 procent af rekruttørerne, der angav dem som et afgørende krav for ansættelse.</p>

<p>Rekruttørerne lægger dog også vægt på, at kandidater skal kunne dokumentere deres erfaring med officielle Linux-certifikater, som 44 procent af dem stillede som krav.</p>

<p>De adspurgte rekruttører i undersøgelsen (over 1.000, <em>red.</em>) er udvalgt efter et krav om, at de det seneste år har ansat minimum én Linux-medarbejder.</p>
  </section></div></body></html>
