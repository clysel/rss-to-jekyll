---
layout:     post
title: 	    "Brand i bilskrot giver røgskyer over Amager"
post_author:	    
post_date:	    Thu, 19 Feb 2015 17:45:46 +0100
post_site:	    politiken.dk 
post_link:	    http://politiken.dk/indland/ECE2554703/brand-i-bilskrot-giver-roegskyer-over-amager/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En større brand i en bunke af bilskrot giver i øjeblikket en kraftigt 
røgudvikling over Amager. 
</p><p>
Skrotbunken ligger på den kunstige ø, Prøvestenen, i et område, hvor der ingen 
boliger er. 
</p><p>
Branden er under kontrol og kommer ikke til at brede sig, hvorfor der ikke er 
behov for evakuering. 
</p><p>
Det oplyser Kristian Næsted, der er operationschef i Københavns Brandvæsen. 
</p><p>
»Branden er kraftig og udvikler meget røg, men den er koncentreret om et 
relativt mindre område. Der er ingen risiko for, at branden breder sig. Vi 
har vindretningen med os, fordi røgen blæser udover Øresund, og vi har 
informeret Københavns Lufthavn«, siger Kristian Næsted til Politiken. 
</p><h3>
»Godt gang i flammerne«
</h3><p>
Københavns Brandvæsen har sendt massive ressourcer ud til området, for der er 
»godt gang i flammerne«, lyder det. 
</p><p>
»Vi har indsat to stationer og specialtjenesten, og vi er i gang med at 
undersøge, hvem vi ellers kan trække på til ekstra ressourcer af skumvæske«, 
siger han. 
</p><p class=" bl-elem">
Der er endnu ikke oplysninger om, hvordan ilden er opstået. 
</p>	
</div>
</div></body></html>
