---
layout:     post
title: 	    "Ny teknologi skal gøre iPhones kamera endnu bedre"
post_author:	    
post_date:	    Thu, 16 Apr 2015 06:00:32 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2628689/ny-teknologi-skal-goere-iphones-kamera-endnu-bedre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En af de mere spændende udviklinger indenfor smartphone-kameraer, er dobbelte 
kameraer. 
</p><p>
Disse har fundet vej til flere smartphone-modeller igennem de sidste par år, 
men Apple har hidtil været tilbageholdende med at putte sådan et kamera i 
iPhone. Det kan dog ændre sig nu. 
</p><p>
Apple har nemlig netop bekræftet over for Wall Street Journal, at de har købt 
det israelske firma LinX, der laver nogle temmelig avancerede 
smartphone-kameraer, herunder de førnævnte dobbelte kameraer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2622324/nu-kan-du-tale-dansk-til-din-iphone/">Nu kan du tale dansk til din 
iPhone</a></p><p>
Denne type kamera, der også kendt som dybde-kameraer, fungerer ligesom vores 
øjne. Det skal forstås således, at man med to kameraer kan se ting i tre 
dimensioner, fordi det er muligt at afstandsbedømme i dybden. 
</p><p>
Apple er langt fra det første, der benytter sig af denne teknologi. Det er 
også sådan, Microsofts Kinect-kamera til Xbox fungerer, og HTC havde 
allerede dobbelt-kameraet Duo Camera i deres One M8- model fra sidste år. 
</p><p><b>Sæt fokus efter billedet er taget<br/></b>Ofte er det ene kamera infrarødt, sådan at man ikke tager billeder med 
det, men det udelukkende bruges til afstandsbedømmelse og til at skabe en 
digital 3D-model af omgivelserne. En sådan model kan så bruges til 
forskellige ting, og det er formentlig disse, Apple er allermest 
interesseret i. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/ECE2581239/iphones-er-steget-med-600-800-kroner-hen-over-natten/">iPhones er steget med 600-800 
kroner hen over natten</a></p><p>
For eksempel betyder det, at man kan sætte fokus på et billede, efter det er 
taget, og gøre baggrunden mere utydelig, så motivet fremstår endnu stærkere. 
Denne funktion har man kunnet finde hos andre smartphone-producenter i 
årevis, men typisk baseret på analyse af et 2D-billede. 
</p><p>
Ved at benytte et dobbelt/dybdekamera, skal smartphonen ikke længere gætte sig 
til, hvor langt, der er hen til baggrunden. I stedet kan den sætte fokus 
efterfølgende ud fra, hvordan omgivelserne rent faktisk tog sig ud, da 
billedet blev taget. 
</p><p><b>To kameraer fylder som et<br/></b>En af styrkerne ved LinX’ kamerateknologi er, at deres kameraer ikke 
fylder særlig meget. Det er noget, der betyder en hel del for Apple, der som 
bekendt sætter design højt på dagsordenen. 
</p><p class=" bl-elem">
Apple har betalt 20 millioner dollar – ca. 140 millioner kroner – for LinX. 
Fremtiden vil vise, om Apple kan nå at få den nye kamerateknologi med i 
iPhone 6S, der forventes lanceret til efteråret, eller om vi må vente til 
iPhone 7. 
</p>	
</div>

</div></body></html>
