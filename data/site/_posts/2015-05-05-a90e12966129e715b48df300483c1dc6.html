---
layout:     post
title: 	    "Ekspert: Mangel på sammenhæng mellem kvalitet og pris er DSB's største udfordring"
post_author:	    
post_date:	    Tue, 05 May 2015 10:45:57 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2655258/ekspert-mangel-paa-sammenhaeng-mellem-kvalitet-og-pris-er-dsbs-stoerste-udfordring/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis man tager toget fra København til Hamborg, er det lidt af et lotteri. Er 
man heldig, er det et tysk ICE-tog, der triller ind på perronen. Er man 
mindre heldig, er det et dansk IC3-tog. 
</p><div class="art-quote article-box">
<p class="quote"/>
<blockquote>
<p class="quote-txt">
Man kan i dag købe en minibil til 80.000 kroner, og den koster næsten 
ingenting i vægtafgift. Det er det, DSB skal konkurrere med
</p>
<p class="sender">
Brian Gardner Mogensen, Grontmij 
</p>
</blockquote>
</div><p/><p>
De danske tog er væsentligt ringere end togene i en række andre europæiske 
lande, og det er ifølge Brian Gardner Mogensen, analysechef i Transport &amp; 
Mobilitet i den rådgivende ingeniørvirksomhed Grontmij, en af de 
væsentligste grunde til, at danskerne oftere vælger bilen frem for toget. 
</p><p>
»Der mangler sammenhæng mellem pris og kvalitet. Når man i Danmark skal betale 
en relativt høj pris for at køre i tog, så kunne man godt forvente, at 
togene var af en højere kvalitet«, siger han. 
</p><h3>
DSB i europæisk top tre 
</h3><p>
En netop offentliggjort undersøgelse 'European Railway Performance Index' fra 
den internationale analysevirksomhed Boston Consulting Group viser, at DSB 
er et af de allerbedste togselskaber i Europa. Kun på et enkelt punkt, 
nemlig udbredelse, er DSB ikke i top 10. 
</p><div class="art-fakta article-box">
<h4 class="">
Nummer tre i Europa</h4>
<div class="fakta-body" data-buildingblock="embedded_factboxlink">
<p>
Danmark er i en ny rapport fra Boston Consulting Group udnævnt til det 
tredjebedste togland i Europa. Analysen bygger på tre områder: 
</p><p><b>Sikkerhed:</b> Her ligger Danmark delt nr. 1 sammen med Storbritannien. 
</p><p><b>Kvalitet</b> (f.eks.. punktlighed og hastighed). Her er Danmark nr. 3 efter 
Frankrig og Finland. 
</p><p><b>Udbredelse:</b> Her er Danmark nr. 11. 
</p><p class=" bl-elem"><i class=" bl-elem">Kilde: 2015 European Railway Performance Index, Boston Consulting Group</i></p>
</div>
</div><p/><p>
Det er især den begrænsede transport af varer, der får DSB til at halte efter, 
når det handler om udbredelse, men antallet af togpassagerer er heller ikke 
imponerende, vurderer Brian Gardner Mogensen. 
</p><p>
»Der er ingen tvivl om, at mange danskere vælger bilen frem for toget. Man kan 
i dag købe en minibil til 80.000 kroner, og den koster næsten ingenting i 
vægtafgift. Det er det, DSB skal konkurrere med. Og som det ser ud i dag, er 
det ikke noget, der falder ud til DSB’s fordel«, siger han. 
</p><p>
Efter IC4-skandalen er der ikke umiddelbart udsigt til, at danskerne får nye 
tog foreløbig. 
</p><p>
Det er fortsat de gamle IC3-tog fra 80’erne og ældre schweiziske 
dobbeltdækkertog, der dominerer de danske togskinner. 
</p><p>
Prismæssigt ligger DSB ifølge undersøgelsen fra Boston Consulting Group pænt, 
og selskabet er ikke blandt de dyreste i Europa, men Brian Gardner Mogensen 
mener alligevel, at prisen er for høj i forhold til kvaliteten. 
</p><p>
»Det er jo afgørende, at man som bruger føler, man får, hvad man betaler for. 
Ellers finder man andre alternativer«, siger han. 
</p><h3>
Sikkerhed og punktlighed er i top 
</h3><p>
Når det kommer til sikkerhed, ligger DSB helt i top i undersøgelsen fra Boston 
Consulting Group. Men også når det kommer til punklighed, klarer DSB sig 
flot. 
</p><p class=" bl-elem">
Det er ellers noget af det, DSB ofte kritiseres for, men ifølge undersøgelsen 
var DSB's punktlighed sidste år på 94 procent, hvilket placerer selskabet 
blandt de bedste i Europa og bedre end både Sverige og Schweiz, der ligger 
nummer et i den samlede undersøgelse. 
</p>	
</div>

</div></body></html>
