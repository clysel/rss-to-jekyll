---
layout:     post
title: 	    "KL: Her kan du få svar på, om dit pas har fejl"
post_author:	    
post_date:	    Sat, 28 Mar 2015 14:37:29 +0100
post_site:	    politiken.dk 
post_link:	    http://politiken.dk/indland/ECE2608423/kl-her-kan-du-faa-svar-paa-om-dit-pas-har-fejl/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kommunernes Landsforening (KL) etablerer nu en telefonhotline til borgere, der 
skal rejse til udlandet i de kommende dage og er i tvivl, om de har modtaget 
et fejlbehæftet pas.
</p><p>
Det sker efter en leverandørfejl, som har gjort, at 10.947 pas udstedt siden 
2. februar ikke har fingeraftryk optaget på chippen.
</p><p>
Det skriver KL i en pressemeddelelse.
</p><p>
Fyns Politi oplyser, at man har oplevet en telefonstorm i forbindelse med 
problemet.
</p><h3>
Tjek kommunens hjemmeside
</h3><p>
KL henstiller til, at det kun er borgere, der skal rejse inden tirsdag 31. 
marts, der skal kontakte hotlinen. Og at man inden da tjekker sin egen 
kommunes hjemmeside for specifik information.
</p><p>
Borgerservice i 43 af landets kommuner har udstedt 11.000 pas med fejl, som 
betyder, at rejsende risikerer at blive afvist ved paskontrol i udlandet.
</p><p>
Skal man ud at rejse i den nærmeste fremtid, gælder det derfor om at henvende 
sig til borgerservice så hurtigt som muligt og få et nyt. Har man forsøgt 
det, kan man dog ringe til KL, der kan oplyse, hvorvidt passet indeholder 
fejl.
</p><p>
Hvis det er tilfældet, skal du selv kontakte borgerservice i en kommune for at 
få udstedt et nyt eller midlertidigt pas.
</p><h3>
Hav pasnummer klar
</h3><p>
Hotlinen er kun åben for dig, hvis du bor i en af de 43 kommuner, hvor der er 
udstedt fejlbehæftede pas.
</p><p>
Den gælder for borgere, der har fået udstedt deres pas i perioden 2. februar 
til 26. marts, og hvis du ikke kan komme igennem til borgerservice i din 
egen kommune.
</p><p>
»Hav dit pasnummer klar, når du ringer til hotlinen på telefonnummer 70 20 00 
00. Den er åben lørdag klokken 10-17 og søndag klokken 10-21«, skriver KL.
</p><p>
Det er et problem med et computerprogram hos virksomheden bag 
pas-produktionen, der er skyld i fejlene. Fejlene betyder, at der ikke er 
optaget fingeraftryk på chippen i passet.
</p><p class=" bl-elem">
Du kan læse mere på <a target="_blank" href="http://www.kl.dk/menu/Borgere-har-faet-fejlbehaftede-pas-id177085/#.VRUnVbHINZg.twitter">KL's 
hjemmeside</a> om, hvad du skal gøre, hvis du er i tvivl, om dit pas er 
fejlbehæftet.
</p>	
</div>
</div></body></html>
