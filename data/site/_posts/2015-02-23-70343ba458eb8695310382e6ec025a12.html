---
layout:     post
title: 	    "Sportsdøgnet: FCM har både fået ny hovedsponsor og aflivet en stortromme"
post_author:	    
post_date:	    Mon, 23 Feb 2015 11:37:52 +0100
post_site:	    politiken.dk 
post_link:	    http://politiken.dk/sport/ECE2558879/sportsdoegnet-fcm-har-baade-faaet-ny-hovedsponsor-og-aflivet-en-stortromme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b class="ext-link">Håndbold:</b> TV 2 er ved at undersøge en bizar historie om, at en af 
stationens <a class="embeddedlink" href="http://politiken.dk/sport/haandbold/ECE2559437/kameramand-dolker-tromme-under-haandboldkamp/">kameramænd i lørdags dolkede en stortromme</a> 
under håndboldkampen mellem FCM Håndbold og Viborg, skriver Herning 
Folkeblad. 
</p><p><b>Tennis: </b>Frederik Løchte Nielsen var som nummer 305 på verdensranglisten 
seedet til at spille sig ind i denne uges Challenger-turnering i Cherbourg, 
men danskeren tabte i sin første kvalifikationskamp 7-6 (7-4), 6-2 til 
russeren Denis Matsukevich, verdens nummer 384. 
</p><p><b>Håndbold:</b> HC Odense har lavet en toårig kontrakt med den 24-årige 
norske europamester Maja Jakobsen, der skifter fra Storhamer. »Hun vil blive 
en vigtig spiller i vores ambitiøse projekt om at komme op og spille med om 
medaljerne, siger direktør Arne Buch i en pressemeddelelse. 
</p><p><b>Volleyball: </b>Med afslutningen af DM-grundspillet er programmet for 
slutspillet klar. Hos mændene er Middelfart og Marienlyst direkte i 
semifinalerne, hvor modstanderen bliver vinderen af henholdsvis 
Ishøj-Hvidovre og Gentofte-Randers. De forsvarende mestre hos kvinderne, 
Brøndby, møder Holte eller Køge i den ene semifinale, mens Fortuna Odense og 
Aarhus spiller om en semifinale mod Lyngby. 
</p><p><b>Fodbold: </b>Når FC Midtjylland i aften på hjemmebane mod OB spiller årets 
første Superligakamp, er det med med en ny hovedsponsor på spilletøjet. MCH 
er erstattet af Hessel på brystet af topholdets spillere. Det er Danmarks 
største bilforhandler, Ejner Hessel A/S, der har indgået en aftale frem til 
sommeren 2016, oplyser FC Midtjylland i en pressemeddelelse. 
</p><p><b>Tennis: </b>Der er ganske få forskydninger i top-10 på kvindernes 
verdensrangliste efter sidste uges turnering i Dubai, hvor Simona Halep tog 
sæsonens anden titel – for derefter at melde afbud til denne uges 
udfordringer i Doha. Halep bytter plads med Petra Kvitova og top-10 ser 
derfor således ud: 1 Serena Williams 9.592 point, 2 Maria Sharapova 8.210, 3 
Simona Halep 6.571, 4 Petra Kvitova 6.395 , 5 Caroline Wozniacki 4.730, 6 
Ana Ivanovic 4.425, 7 Eugenie Bouchard 4.365, 8 Agnieszka Radwanska 4.025, 9 
Ekaterina Makarova 3.420, 10 Andrea Petkovic 3.150. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/Delray_Beach_Tennis_915460x.jpg" alt="" border="0"/><span class="caption"><span class="f-img-caption">FORSKEL. 
</span>10 år og adskilligt flere centimeter i højden var forskellen på finalisterne i Delray Bech Open, Ivo Karlovic og Donald Young. Foto: Alan Diaz/AP</span></span></p><p><b>Tennis:</b> I en alder af 36 år og 359 dage blev Ivo Karlovic den ældste 
vinder siden 1989, da han vandt finalen i Delray Beach Open med 6-3, 6-3 
over amerikaneren Donald Young. Jimmy Connors var 37 år, da han vandt sin 
sidste turnering for 26 år siden, men rekorden som den ældste vinder 
tilhører Pancho Gonzales, den tidligere amerikanske verdensetter, der vandt 
som 43-årig i 1971. Karlovic er i forvejen indehaver af rekorden som den 
højeste vinder på ATP med sine 211 centimeter. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Northern_Trust_Golf_915461w.jpg" alt="" border="0"/><span class="caption"><span class="f-img-caption">VINDER. 
</span>Sejren i Northern Trust Open i Californien er den første på PGA Touren for James Hahn. Foto: Mark J. Terrill/AP</span></span></p><p><b>Golf:</b> Den koreanskfødte amerikaner James Hahn vandt sin første PGA 
Tour-sejr, da han i omspillet i Northern Trust Open besejrede englænderen 
Paul Casey og amerikaneren Dustin Johnson. Casey røg ud af omspillet på 
andet hul, da både Hahn og Johnson lavede birdie, og så vandt Hahn ved at 
birdieputte fra syv meter, inden Johnson kiksde fra den halve afstand. 
33-årige Hahn er dermed kvalificeret til Masters på Augusta, der bliver hans 
blot anden majorturnering efter et misset cut i US Open i 2012. 
</p><p class=" bl-elem"><b class="ext-link">Fodbold:</b> Et stolpeskud, et langskud og en afbrænder leverede Cristiano 
Ronaldo i første halvleg, men efter pausen scorede Karim Benzema efter en 
forsvarsbrøler og Ronaldo på et hovedstød, da <a href="http://politiken.dk/sport/fodbold/laprimera/ECE2558474/ronaldo-scorer-igen-og-saa-rykker-real-fra-barcelona/">Real 
Madrid med en 2-0-sejr ude over Elche</a> øgede forspringet til FC Barcelona 
til fire point. 
</p>	
</div>
</div></body></html>
