---
layout:     post
title: 	    "Genoplivet actionhelt hakker sømmet i bund i rasende roadtrip"
post_author:	    
post_date:	    Thu, 14 May 2015 10:41:53 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2669319/genoplivet-actionhelt-hakker-soemmet-i-bund-i-rasende-roadtrip/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Mad Max: Fury Road</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Instr.: George Miller. USA, 120 min. 
</p></div>
</div><p>
Der er den bløde måde, den dybe måde og den hårde måde. 
</p><p>
Den bløde måde at genoplive en actionhelt på er at gøre ham mere menneskelig. 
Typisk ved at konfrontere ham med noget fra hans fortid, der viser hans 
sårbarhed. Den dybe måde består som regel i at fremhæve en skyggeside i 
helten. Dualisme er altid et hit. Med lidt held vil det blive betragtet som 
svært filosofisk. 
</p><p>
Og så er der den hårde måde. Hvor man bare jokker sømmet på hjertestarteren i 
bund og giver den maksimalt gas uden at skele til højre eller venstre. 
</p><p>
Det er ’Mad Max’-måden. 
</p><p>
Mel Gibson er for længst vokset fra Mad Max, men det er universets skaber, 
George Miller, ikke. Man slipper således for den sædvanlige diskussion om, 
hvorvidt den nye inkarnation er tro imod originalen. George Miller er 
originalen, og i ’Fury Road’ har den australske instruktør fået lejlighed 
til vise, at store budgetter og 3d ikke behøver suge ilten ud af 
actionbraget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2658647/argentiner-slipper-volden-fri-i-haevngerrig-film-fortaelling/">Argentiner slipper volden fri 
i hævngerrig film-fortælling</a></p><p>
Man skal bare ikke stoppe og tænke undervejs. Så ’Fury Road’ lever op til sit 
navn som et rasende roadtrip. En biljagt (hvis man kan kalde de aparte 
køretøjer biler!) uden et eneste pusterum. De konstante slagsmål afvikles 
ved høj hastighed. Det er ikke så usædvanligt. 
</p><p>
Mere vildt er det, at alt skal udspille sig med 180 kilometer i timen. Det 
eksistentielle, det kønspolitiske, klimaforandringer og karakterudvikling. 
Alting sker, uden at speederen slippes. 
</p><h3>
Én lang guitarsolo 
</h3><p>
De første ’Mad Max’-film dyrkede med variationer cowboyfilmens 
standardopstilling med den ensomme retfærdige, der skal redde en lille 
flække fra skurkenes tyranni. Men det oplagte forbillede for ’Fury Road’ er 
den lange scene fra John Fords ’Diligencen’, hvor sociale og menneskelige 
sandheder udspiller sig blandt passagererne, mens hujende apacheindianere 
jagter deres skalpe. 
</p><p>
Minsandten om der ikke også om bord i George Millers højoktane diligence er en 
gravid kvinde, en nobel skurk og en fåmælt helt. Mad Max er Ringo. Bare i en 
stærkt traumatiseret og forslået udgave. 
</p><p>
George Miller er 70’er-stilen tro. Skurkene fører sig frem med en pervers 
rockguitarist som kølerfigur, mens pyroteknikken slikker ham om ørerne. 
’Fury Road’ er én lang guitarsolo, men denne er faktisk underholdende. En 
cowboyfilm og en guitarsolo befolket med rockerbander klædt ud som primitive 
stammefolk. Med sadistisk tingeltangel og bedetæppet foldet ud foran de 
hidsigt fnysende cylindre i flugtbilen med fem smækre skønheder som ballast. 
</p><p>
’Fast &amp; Furious’? Ja, mon ikke! 
</p><h3 class="tvheader">Ugens film: 'Mad Max: Fury Road'</h3>
<div class="tvplayer">
<p class="tvplayer-container" data-tvarticle-id="2667830">

</p>
<p class="art-imgdesc clip-source">
Kilde: Politiken.tv / Kim Skotte, producer: Peter Vintergaard
</p>
</div><p/><p>
Verden er selvfølgelig stadig post-apokalyptisk her i den fjerde ’Mad 
Max’-film, der kommer 36 år efter den første og 30 år efter 3’eren. Der er 
mangel på brændstof og vand og det meste andet blandt ørkenens overlevende. 
I en oase har Immortan Joe taget magten over vandet og opkastet sig selv til 
en syret halvgud. Ved hjælp af hans War Boys, vand og våben hersker Immortan 
Joe omgivet af slaver og udpinte undersåtter. 
</p><p>
Det er en vision om en udpint verden, som ikke er blevet mindre aktuel siden 
sidst. I ’Fury Road’ lander Mad Max tilmed midt i den sidste krig mellem 
kønnene. Det er mændene, der har ødelagt verden med deres vold og grådighed. 
Immortan Joes kvindelige hærfører, den enarmede Furiosa, forråder ham. Hun 
stikker af med hans harem af frugtbare supermodeller. Målet er det 
sagnomspundne grønne land, hvor en stor moder hersker mildt og klogt. 
</p><p>
Findes der virkelig en sådan kvindelig oase et sted i den splittergale mande- &amp; 
motorverden, Mad Max bebor? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2658736/stilren-actionthriller-er-elendigt-forklaret/">Stilren actionthriller er 
elendigt forklaret</a></p><p>
Det er spørgsmålet, som skal besvares, da Max og Furiosa må slå kludene sammen 
for at undslippe Immortan Joe og hans sværtbevæbnede og farverigt 
nederdrægtige kumpaner. Max er flygtet fra en lidet glorværdig karriere som 
levende ’blodpose’. 
</p><p>
En donor, der hænger med hovedet nedad og holder liv i slappe krigere med sit 
blod. Så selv om han som en halv mand med jernmaske må stikke af med 
mundkurv på, skal Max ikke nyde noget af at blive fanget af Immortan Joe og 
hans kuld af klamme sønner og kannibalistisk orienterede kompagnoner. 
</p><h3>
Skønt opfindsomt skurkegalleri 
</h3><p>
Lange sekvenser med biljagter og ting, der konstant eksploderer, bliver som 
regel kedsommelige i længden. Det undgår George Miller af tre grunde. 
</p><p>
For det første ser køretøjerne og skurkene så forskellige ud, at det virker, 
som om der hele tiden sker noget nyt. 
</p><div class="art-quote article-box">
<p class="quote"/>
<blockquote>
<p class="quote-txt">
Ikke en film, hvor man umiddelbart forventer at finde mindeværdigt skuespil, 
men takket være Charlize Theron gør man det alligevel
</p>
</blockquote>
</div><p/><p>
For det andet sker der som sagt faktisk en masse undervejs, mens hastigheden 
holder spændingen i stram snor. Figurer udvikler sig. Ressourceproblemer og 
religion som negativ og positiv kraft bliver diskuteret stort set uden et 
ord. Hvilket faktisk er pænt befriende. 
</p><p>
Og endelig har filmen to stærke skikkelser i centrum. Tom Hardy har 
maskuliniteten, men også de bløde læber og øjne, som passer til en film, der 
både skal dyrke ultravold og hylde de kvindelige dyder. Men langt stærkere 
indtryk gør Charlize Theron som Furiosa. Amazonen med sit eget korstog. 
</p><p>
Theron kan stadig mønstre en unik blanding af styrke og sårbarhed i sit blik 
og sit spil. En overlever, der kender alt til omkostninger. Til ’Monster’, 
’The Road’ og ’The Burning Plain’ kan Theron nu føje ’Fury Road’. Ikke en 
film, hvor man umiddelbart forventer at finde mindeværdigt skuespil, men 
takket være Charlize Theron gør man det alligevel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2658710/norsk-ungdomsfilm-er-foelelsesbegavet-og-taler-til-unge-med-respekt/">Norsk ungdomsfilm er 
følelsesbegavet og taler til unge med respekt</a></p><p>
Overrumplende bevægende er også talentfulde Nicholas Hoult som den unge kriger 
Nux, der kun drømmer om at komme til Valhalla med krom på kyssetøjet, men 
undervejs opdager, at der er andet i livet og blodet end adrenalin, 
testosteron og benzin. 
</p><p>
Skurkegalleriet er skønt opfindsomt og etableres som alt andet i filmen ud af 
det blå uden forklaringer. Enkelte flashbacks skal ikke forklare noget. De 
har kun til formål at pirke til Mad Max’ hårdt prøvede overlevelsesinstinkt. 
Også som publikum skal man være parat til at overleve. 
</p><p class=" bl-elem">
Ting sker. Pludseligt. Uden forklaring. Om bag rattet og sømmet i bund. Også 
sporadiske forklaringer på fortællingens univers og persongalleri klarer vi 
undervejs. I fuld fart. 
</p>	
</div>

</div></body></html>
