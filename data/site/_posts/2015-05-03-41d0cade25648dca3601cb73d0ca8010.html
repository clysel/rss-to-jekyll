---
layout:     post
title: 	    "Virksomheder klager over bespænd i kommunernes it-udbud"
post_author:	    
post_date:	    Sun, 03 May 2015 09:27:50 +0200
post_site:	    politiken.dk 
post_link:	    http://politiken.dk/oekonomi/ECE2650712/virksomheder-klager-over-bespaend-i-kommunernes-it-udbud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Der er masser af udbud, hvor kravene betyder, at der reelt kun er én, der kan 
byde
</p>
<p class="sender">
Lars Kuhlmann, partner, KuCon 
</p>
</blockquote>
</div><p>
Kommunernes udbudsmateriale er fyldt med krav, der gør det umuligt eller svært 
at byde. Sådan lyder kritikken fra en række små og mellemstore 
it-virksomheder over for Politiken. 
</p><p>
»Det betyder, at der er opgaver, som vi fravælger, selv om vi egentlig mener, 
at vi i mange sammenhænge kunne levere bedre løsninger«, lyder det fra Kim 
Burmeister, direktør for forretningsudvikling i virksomheden T26. 
</p><p>
Johan Bitsch Nielsen, direktør i Ditmer, tilføjer: »Det er ærgerligt for 
kommunerne, at de gør det så besværligt. Jeg kunne godt tænke mig, at man 
inviterede nye virksomheder ind ved at stille færre krav og gøre udbuddene 
mindre komplekse«. 
</p><p><b class="ext-link">TIDLIGERE</b><a class="embeddedlink" href="http://politiken.dk/oekonomi/virksomheder/ECE2621501/rivaler-gnaver-sig-ind-paa-it-gigants-monopol-i-kommunerne/">Rivaler gnaver sig ind på it-gigants 
monopol i kommunerne</a></p><p>
I kommunernes udbudsmateriale lyder der ofte krav om, at de firmaer, der 
byder, for eksempel skal have et vist antal større offentlige referencer – 
leveringer – samt en vis omsætning. 
</p><p>
Adgangskrav, som kommunerne skriver ind for at risikominimere og sikre, at de 
får den bedste løsning. Men det kan netop være den bedste løsning, de går 
glip af, mener Lars Kuhlmann, partner i KuCon, der rådgiver virksomheder, 
som gerne vil ind på det offentlige marked: 
</p><p>
»Der er masser af udbud, hvor kravene betyder, at der reelt kun er én, der kan 
byde«, siger Lars Kuhlmann, der tidligere har arbejdet som chefkonsulent i 
Statens og Kommunernes Indkøbsservice, SKI. 
</p><p>
»Man ser ofte, at kommunerne ikke overholder deres forpligtelser om at bruge 
skatteborgernes penge bedst muligt, fordi de udelukker potentielle bydere på 
forhånd«, tilføjer han. 
</p><h3>
Ny udbudslov løser ikke problemet 
</h3><p>
Men nu kommer en ny udbudslov måske de små og mellemstore firmaer til 
undsætning. For med den vil der bl.a. komme loft over, hvor stor en 
omsætning offentlige udbydere må kræve af virksomheder, samt mulighed for at 
stille kvalitative krav frem for krav om størrelse og referencer. 
</p><p>
Hos Dansk Erhverv håber og tror man på, at udbudsloven vil blive et 
»tigerspring« for offentligt-privat samarbejde. Men: 
</p><p>
»Tilføjelsen om at kunne måle på kvalitative mål er godt, men ellers bidrager 
loven ikke med så meget pokkers nyt hvad angår små og mellemstore 
virksomheder«, siger markedschef i Dansk Erhverv Jakob Scharff. 
</p><p>
For også han er enig i kritikken af kommunernes udbud: 
</p><p>
»Det er dovenhed i kommunerne, der gør, at de frasorterer ellers gode 
kandidater ved kun at opstille kvantitative adgangskrav«. 
</p><p><b class="ext-link">ULOVLIGE UDBUD</b><a class="embeddedlink" href="http://politiken.dk/indland/ECE988795/29-kommuner-lavede-ulovlige-it-aftaler/">29 kommuner lavede ulovlige 
it-aftaler</a></p><p>
I Kommunernes Landsforening, KL, er man klar over problemet med den nuværende 
lov: 
</p><p>
»Hele idéen med udbudsreglerne er, at det skal være gennemsigtigt, hvilke 
kriterier man udvælger på, så man ikke bare vælger den virksomhed, man bedst 
kan lide. Men det giver jo et dilemma, fordi det gør det svært at opstille 
kriterier, som giver nye virksomheder en fair chance for at komme med«, 
siger Claus Mogensen, kontorchef i KL. 
</p><p class=" bl-elem">
Folketinget skal efter planen stemme om den nye udbudslov til juni. 
</p>	
</div>

</div></body></html>
