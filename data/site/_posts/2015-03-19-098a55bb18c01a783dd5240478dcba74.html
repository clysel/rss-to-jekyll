---
layout:     post
title: 	    "Syv nye barer og en kendt pølsevogn i København hopper på bitcoins"
post_author:	    Elías Christian Lundström
post_date:	    Thu, 19 Mar 2015 12:22:00 +0000
post_site:	    www.version2.dk 
post_link:	    http://www.version2.dk/artikel/syv-nye-barer-og-en-kendt-poelsevogn-i-koebenhavn-hopper-paa-bitcoins-106102?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p><figure class="plugin right zoomable"><img data-original-image="http://www.version2.dk/sites/v2/files/jack_profil.jpg" src="http://www.version2.dk/sites/v2/files/styles/medium/public/jack_profil.jpg?itok=cb3x4OBe" alt=""/><figcaption>Jack Nikogosian, bedre kendt som Bitcoin Jack, er træt af bitcoins begrænsede muligheder. Nu har han organiseret Danmarks første bitcoin-pubcrawl og fået syv barer med på kryptovalutaen. </figcaption></figure></p>

<p>Der gik ikke mange dage på bitcoin, før Jack Nikogosian havde udtømt de muligheder, der er for at købe ind med kryptovalutaen og begyndte at kede sig.</p>

<p>I en måned har han forpligtet sig til at lægge kontanter og dankort på hylden og udelukkende leve for bitcoin. Version2 har fulgt eksperimentet fra starten og indtil videre har hans hverdag set ret begrænset ud: Springe morgenmaden over, få et lift til arbejde fra en kollega, som Jack betaler i bitcoin, og så ellers bestille aftensmaden via takeaway-siden Hungry.dk, der som en af de få steder i Danmark accepterer bitcoin.</p>



<p>Overlevelsen er sikret, men det halter med at <em>leve</em>.</p>

<p>Flere gange har Jack måttet afslå invitationer fra venner om at tage i byen eller i biografen, fordi det ikke er muligt at betale med bitcoin.</p>

<p>»Jeg keder mig og vil gerne lave nogle aktiviteter, hvor jeg kommer ud fra mine sikre bitcoin-rammer,« siger den 24-årige Jack Nikogosian, der arbejder som sælger for den danske bitcoin-virksomhed <a href="https://coinify.com/">Coinify</a>, til Version2.</p>



<p>Derfor tager Jack sagen i egen hånd: Han går fra bar til bar i det Indre København og spørger bar-ejerne, om de ikke kunne tænke sig at sælge øl for bitcoin. Og det lykkes i overraskende grad. I løbet af nogle dage har syv barer meldt sig under bitcoin-fanen, heriblandt The Dubliner, Togas Vinstue og ping-pong baren Dupong. Alle stederne kan også findes på <a href="http://coinmap.org/">Coinmap</a> oversigtskortet over butikker, der accepterer bitcoin.</p>

<p>»Jeg glæder mig til at kunne tage i byen,« siger Jack, der nu har arrangeret <a href="https://www.facebook.com/events/1559911467628257/">Danmarks første bitcoin-pubcrawl</a>, hvor deltagerne går fra bar til bar og køber øl og drinks for bitcoin. Første stop er The Dubliner, hvor der står en af Danmarks eneste bitcoin-hæveautomater. Her kan man få vekslet danske kroner til bitcoin, så alle deltagerne kan være med på kryptovalutaen.</p>

<p>»I starten var det ikke meningen, at det skulle blive til en pubcrawl, men så fik vi så mange barer ombord…,« siger Jack.</p>

<p>Den sidste udfordring ved at arrangere en pubcrawl på bitcoin var natmaden. Det er ikke tilfældigt, at der står en pølsevogn og sælger hotdogs inde blandt barerne i Kødbyen fredag og lørdag nat, for hvor der er røget mange genstande ind, er der også plads til fast food. Men når man kun kan betale med kryptovaluta, er der ikke mange muligheder.</p>

<p>»Vi skal have natmad på bitcoin efter byturen,« siger Jack.</p>

<p>Det er lykkedes ham at overtale en af Danmarks mest kendte pølsevogne <a href="https://www.facebook.com/johnshotdogdeli">John’s Hotdog Deli</a> ude foran Hovedbanegården til at modtage bitcoin. Og nu er der sat tre bitcoin-klistermærker op på vinduerne af Danmarks første bitcoin-pølsevogn.</p>

<p/><blockquote class="twitter-tweet"><p>John's <a href="https://twitter.com/hotdogdeli">@hotdogdeli</a> the leading hot dog stand in Copenhagen . Go and try their homemade dressings! Absolutely Amazing! <a href="http://t.co/uhY1cfijh3">pic.twitter.com/uhY1cfijh3</a></p>— Bitcoin Jack (@LivingOnCrypto) <a href="https://twitter.com/LivingOnCrypto/status/577797423290032128">March 17, 2015</a></blockquote>


<h3>Butikker modtager bitcoin »fordi de andre gør det«</h3>

<p>Inden Jack gik i gang med at leve en måned på bitcoin, var der 35 butikker i Danmark, der accepterede bitcoin ifølge <a href="http://coinmap.org/">Coinmap</a>.</p>

<p>Nu knap tre uger senere er der kommet 13 nye til, heriblandt de barer, som Jack fik overtalt til at modtage bitcoin.</p>

<p>»Nogle af bar-ejerne havde aldrig hørt om bitcoin før,« siger Jack, der i kraft af sit job hos Coinify kunne tilbyde dem en løsning, hvor de kunne modtage betalinger i bitcoin via en smartphone app. Kunden betaler i bitcoin, men butikken modtager danske kroner. Eneste udgift er en vekselmargin på et par procent, som kunden betaler. Dermed adskiller gebyrerne på bitcoin-løsningerne sig heller ikke mærkbart fra kreditkortene.</p>

<p>Det er uvist, hvor mange der aktivt benytter sig af bitcoin-valutaen i Danmark, men på Hungry.dk bliver én pct. af madbestillingerne betalt med bitcoin.</p>

<p>Når Jack fortæller butikkerne om bitcoin, siger han, at de nok heller ikke skal forvente, at deres eksisterende kunder begynder at bruge bitcoin. Men til gengæld kan de pludselig få besøg af nogle nye kunder, som er en del af bitcoin-fællesskabet og aktivt går efter de steder, der tilbyder bitcoin.</p>

<p>Før i tiden var det svært for Jack at overtale butikkerne til at prøve kryptovalutaen af, men efter han har startet eksperimentet, er han blevet kontaktet af blandt andet en tøjbutik og en webshop med luksus alkohol, der gerne vil med på vognen.</p>

<p>»Det går eksponentielt hurtigere nu,« siger Jack og uddyber:</p>

<p>»Nu er butikkerne også villige til at give bitcoin en chance, fordi de kan se, at ‘de andre gør det’.«</p>

<p>Senest har Jack fået sin lokale tatovør <a href="http://tatto-liz.dk/">Tatto-Liz</a> til at komme med på krypto-bølgen. Og nu er planen, at han vil have lavet en tatovering med bitcoin-logoet, nogle nuller og ettaller og »måske en Matrix-agtig baggrund.«</p>

<p>Jacks første idé var ellers at få tatoveret en QR-kode til sin bitcoin-wallet, så folk kunne scanne den direkte på hans hud med deres smartphone for at sende ham penge. Han droppede dog tanken, da »det nok ville blive for svært for kamera-scanneren at genkende mønsteret på huden«.</p>

<p>»Det er blevet mere spændende, fordi det ikke bare handler om overlevelse længere. Nu bevæger vi os ud i andre områder som fx underholdning og at gå ud og have et liv på bitcoin,« siger Jack.</p>

<p/><blockquote class="twitter-tweet"><p>This was a very cozy bar. Can't wait to visit again and next time I can pay in bitcoin! <a href="https://twitter.com/hashtag/togasvinstue?src=hash">#togasvinstue</a> <a href="http://t.co/UUYGhpHgjg">pic.twitter.com/UUYGhpHgjg</a></p>— Bitcoin Jack (@LivingOnCrypto) <a href="https://twitter.com/LivingOnCrypto/status/576419380717834240">March 13, 2015</a></blockquote>


<p><em>Projekt bitcoin: Jack vil overleve på bitcoin i hele marts måned 2015. Målet er at se, hvor langt man kan komme med bitcoin i dag uden at bruge hverken kontanter eller dankort. Følg hans løbende udfordringer med eksperimentet her på <a href="http://www.version2.dk/fokus/projekt-bitcoin">Version2</a> og på <a href="https://twitter.com/LivingOnCrypto">Twitter</a>.</em></p>

<p><em>Jack's bitcoin pubcrawl starter fredag den 20. marts 2015 kl. 20.00 på The Dubliner i København. Alle kan tilmelde sig <a href="https://www.facebook.com/events/1559911467628257/">eventet på Facebook</a>.</em></p>
  </section></div></body></html>
