---
layout:     post
title: 	    "SF: Thorning erkender dagpenge-problemet - men så heller ikke mere"
post_author:	    
post_date:	    Thu, 30 Apr 2015 22:35:02 +0200
post_site:	    politiken.dk 
post_link:	    http://politiken.dk/indland/politik/ECE2651046/sf-thorning-erkender-dagpenge-problemet---men-saa-heller-ikke-mere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Behersket optimisme. 
</p><p>
Det er sådan SF’s formand, Pia Olsen Dyhr, modtager meldingen om, at 
statsminister Helle Thorning-Schmidt (S) ifølge DR sent i aften vil 
rundsende en mail til den socialdemokratiske folketingsgruppe, hvori hun 
åbner for ændringer i dagpengereglerne. 
</p><p>
For selvom statsministeren ifølge DR blandt andet er klar til at ændre på 
reglerne for at genoptjene retten til dagpenge, så er meldingerne fra 
statsministeren så ukonkrete og uklare, at det ikke kan tilfredsstille SF’s 
formand. 
</p><p>
»Det er kun endnu en erkendelse af, at der er et problem. Det er selvfølgelig 
positivt, at hun erkender problemet og siger, at hun er klar til at kigge på 
genoptjeningen, men mere er der jo ikke i meldingen«, Pia Olsen Dyhr. 
</p><p><b class="ext-link">UDMELDING</b><a class="embeddedlink" href="http://politiken.dk/indland/politik/ECE2650987/thorning-lancerer-dagpengeudspil-med-indroemmelser/">Thorning lancerer dagpengeudspil med 
indrømmelser</a></p><p>
»Statsministeren siger ikke noget om, hvor kort eller lang 
genoptjeningsperioden skal være. Og eftersom hun slår fast, at den 
økonomiske ramme skal være den samme, så kommer vi desværre ikke ned på den 
halvering af genoptjeningsperioden, som SF gerne vil«, fortsætter 
SF-formanden. 
</p><p>
Hun sammenligner meldingerne fra statsministeren med det, den borgerlige 
statsministerkandidat, Venstres formand Lars Løkke Rasmussen, har meldt ud. 
</p><p>
»Det er lige så luftigt som det, Lars Løkke har sagt«, siger Pia Olsen Dyhr. 
</p><h3>
SF: Dagpengeændringer er svært, hvis det ikke må blive dyrere 
</h3><p>
Med dagpengereformen fra 2010 blev genoptjeningskravet hævet fra 26 til 52 
ugers arbejde. Men ifølge DR skriver Helle Thorning-Schmidt nu til sine 
socialdemokratiske partikammerater, at hun gerne ser en ændring af reglerne 
for genoptjening. 
</p><p>
»Reglerne for genoptjening fungerer ikke godt nok. Derfor skal 
genoptjeningsreglerne nytænkes«, skriver Helle Thorning-Schmidt i mailen, <a href="http://www.dr.dk/Nyheder/Politik/2015/04/30/185029.htm" target="_blank">som 
DR Nyheder er i besiddelse af</a>. 
</p><p>
Statsministeren skriver ifølge DR ligeledes, at »lønmodtagerne skal have et 
incitament til at tage korte ansættelser. Det er uholdbart, hvis det ikke 
kan betale sig for dagpengemodtagere at tage et job uanset længde«. 
</p><p>
Endelig skriver Helle Thorning-Schmidt, at det er et socialdemokratisk krav, 
at en eventuel aftale kommer til at have opbakning fra et »bredt flertal« i 
Folketinget. 
</p><p class=" bl-elem">
»Hvis regeringen inviterer til møder, dukker SF selvfølgelig op. Men når man 
gør det klart, at et ændret dagpengesystem ikke må blive dyrere, end det er 
i forvejen, så er det blot endnu en erkendelse af problemet. Mere er der 
ikke i det«, siger Pia Olsen Dyhr. 
</p>	
</div>

</div></body></html>
