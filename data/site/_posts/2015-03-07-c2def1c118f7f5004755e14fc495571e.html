---
layout:     post
title: 	    "På Finansloven: 50 millioner til forskning i hormonforstyrrende stoffer"
post_author:	    
post_date:	    Sat, 07 Mar 2015 21:06:42 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/forbrugerkemi/ECE2576118/paa-finansloven-50-millioner-til-forskning-i-hormonforstyrrende-stoffer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er stadig utrolig meget forskningsarbejde, der skal laves«. 
</p><p>
Sådan lyder det fra en af de banebrydende forskere inden for 
hormonforstyrrende stoffer, professor ved Rigshospitalet Niels Erik 
Skakkebæk. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2405399/industrien-skal-selv-teste-for-hormonforstyrrende-stoffer/">Industrien skal selv teste for 
hormonforstyrrende stoffer</a></p><p>
Danske forskere har gennem de seneste årtier været blandt pionererne, når det 
gjaldt om at påvise, at hormonforstyrrende stoffer blandt andet kan medføre 
en øget risiko for lavere frugtbarhed, misdannelser af kønsorganer, 
testikelkræft og ringere indlæringsevner. 
</p><p>
Nu skal et nyt center ved Rigshospitalet løfte arven. EDmarC, en forkortelse 
for Endocrine Disruption of Male Reproduction and Child Health, skal ledes 
af professor Anders Juul. Ifølge ham skal det være et af verdens førende 
forskningscentre i hormonforstyrrende stoffers virkning på forplantning og 
børns sundhed. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2439689/sf-vil-sikre-forbrugerne-mod-hormonforstyrrende-stoffer-med-ny-maerkning/">SF vil sikre forbrugerne mod 
hormonforstyrrende stoffer med ny mærkning</a></p><p>
Til det formål har centret fået 50 millioner kroner på finansloven. 
</p><p>
»Nu hvor pengene er på plads, er vi i gang med at hente de bedste af de bedste 
fra min verden ind til centret for at cementere, at EDmarC skal være en 
international højborg på det her område«, siger Anders Juul, som skal lede 
centret med den finske professor Jorma Toppari fra Turku Universitet. 
</p><h3>
Stoffer virker sammen 
</h3><p>
Mange hormonforstyrrende stoffer bliver brugt i meget små mængder, men 
forskerne frygter, at flere af stofferne tilsammen danner en cocktaileffekt, 
der sætter kroppens systemer under pres. 
</p><p>
For at opklare hvordan det virker, er forskerne på EDmarC nødt til at komme 
fra forskellige fagområder. 
</p><p>
»Vi kommer blandt andet til at have læger, kemikere og eksperter inden 
forbefolkningsundersøgelser for at afdække, hvordan de her stoffer virker 
sammen. Og vi allierer os med de store kanoner i hele verden«, siger Anders 
Juul. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2357013/stor-forskel-paa-niveauet-af-giftrester-i-frugt-og-groent/">Stor forskel på niveauet af 
giftrester i frugt og grønt</a></p><p>
Den danske forskningsindsats har været med til at sikre danskerne særregler, 
hvor for eksempel ftalater i legetøj og parabener i cremer er blevet forbudt 
i Danmark. Men forskernes resultater har også været med til at sikre, at de 
andre EU-lande kom med. 
</p><p>
Hos Dansk Erhverv mener miljøpolitisk chef Jakob Lamm Zeuthen, at mere 
forskning er den helt rigtige vej at gå. 
</p><p class=" bl-elem">
»Danmark tager et vigtigt ansvar, og på den måde øges den viden, der skal til 
for at få andre med på at regulere stofferne«, siger Jakob Lamm Zeuthen. 
</p>	
</div>
</div></body></html>
