---
layout:     post
title: 	    "Skov midt i Kolding har haft besøg af ulv på rov"
post_author:	    
post_date:	    Fri, 20 Mar 2015 18:19:19 +0100
post_site:	    politiken.dk 
post_link:	    http://politiken.dk/indland/ECE2597268/skov-midt-i-kolding-har-haft-besoeg-af-ulv-paa-rov/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kolding Skov, der ligger centralt placeret i byen, har haft besøg af en 
usædvanlig gæst. 
</p><p>
»Vi har haft besøg af en ulv. Men der er ikke noget at være bange for. Ulven 
har opført sig helt normalt, den er sky, og det er meget lidt sandsynligt, 
at man støder ind i den«, siger Mette List, der er biolog i kommunen. 
</p><p>
Siden midten af februar er der tre gange blevet fundet nedlagte rådyr i 
Kolding Skov. Derfor blev der udtaget DNA-prøver fra to af de døde dyr, og 
til kommunens overraskelse viser det sig nu, at det er en ulv, der har været 
på rov. 
</p><div class="art-fakta article-box">
<h4 class="">
Ulv eller hund?</h4>
<h5>
Sådan kender du forskel</h5>
<div class="fakta-body" data-buildingblock="embedded_factboxlink">
<ul><li>Ulven har et højere bækkenparti, helt lige ryg og lange, tynde ben, 
der får den til at se mere højbenet ud end schæferhunden.</li><li>Ulven har en halskrave af langhåret pels, mens schæferhunden har en tæt 
pels, der ikke hænger løst om nakken.</li><li>Ulven har kortere og bredere ører.</li><li>Ulvens hoved er bredere og kraftigere med gule, skrå øjne.</li><li class=" bl-elem">Et fodspor fra en ulv og en stor hund ser meget ens ud. Dog vil en ulv typisk løbe 
i én retning med fodsporene oven i hinanden, mens en hund vil lave 
et mere varieret spor, som ofte skifter retning.</li></ul><p class=" bl-elem"><i class=" bl-elem">Kilde: Naturstyrelsen</i></p>
</div>
</div><p/><p>
Det er uvist, om ulven stadig befinder sig i skoven, men Mette List mener 
ikke, at opdagelsen bør give grund til bekymring blandt dem, der bor tæt på 
eller besøger skoven. Borgere skal derfor ikke være bange for at løbe en tur 
eller spise sin madpakke i det grønne, lyder rådet. 
</p><p>
»Man skal huske, at Kolding Skov er en del af en grøn kile, der går ind til 
Kolding by. Så der er ikke nogen grund til at tro, at ulven har bevæget sig 
langs fortove og husmure. Den har højst sandsynlig valgt en grøn vej, der er 
endt blindt«, siger hun. 
</p><p>
Kun én ud af 19 danske ulve, som myndighederne har kendskab til, har slået sig 
fast ned i et bestemt område. Resten strejfer omkring - og kan tilbagelægge 
100 kilometer på et døgn. 
</p><h3>
Så længe der er mad, er der ulve 
</h3><p class="art-ext article-box">

</p><p/><p>
Ifølge Flemming Nielsen, der er kurator i Københavns Zoo, er der da heller 
ikke noget at være bange for i Kolding og omegn. 
</p><p>
»Ulve er sikkert tættere på byerne, end vi tror. Så længe der er noget at 
spise, er der risiko for, at ulven er der. Men der vil være en grænse for, 
hvor tæt på den kan komme. Selv hvis ulvens bytte var inde i byen, ville 
dens frygt komme over den, for den er menneskesky«, siger han. 
</p><p>
Han nægter at tro, at ulven kunne finde på at bevæge sig ind i børnehaver 
eller lignende steder. 
</p><p>
I Kolding Kommune kalder borgmester Jørn Pedersen det »fascinerende«, at byen 
har haft besøg af en ulv. Men man planlægger også at holde et 
informationsmøde, hvor eksperter fra Naturstyrelsen kommer og fortæller om 
ulven og svarer på spørgsmål fra borgerne, hvis der skulle være nogen, der 
er nervøse for den nye gæst. 
</p><p>
Ifølge Mette List har de koldingensere, hun har talt med, dog modtaget nyheden 
med ro. 
</p><p>
»De har været meget fornuftige, der har ikke været nogen nervøse skovgæster. 
Da vi informerede vores skoler og institutioner i morges, var der nogle, der 
lige skulle høre hvordan og hvorledes. Men da de fik forklaret, hvordan 
tingene hænger sammen, tog de det meget afdæmpet«, siger hun. 
</p><h3>
Nyd synet 
</h3><p>
Den første bekræftede ulv i Danmark i nyere tid blev fundet død i Nationalpark 
Thy i Nordjylland i november 2012. Siden er der blevet fundet flere og flere 
spor efter ulve i det meste af Jylland, og Naturstyrelsen holder styr på 
alle bekræftede observationer. 
</p><p>
Ifølge Flemming Nielsen fra Zoo vi vil opleve et stigende antal ulve i 
Danmark. 
</p><p>
»Der vil helt sikkert komme flere. I øjeblikket er det strejfere, vi har i 
Danmark, men der vil på et tidspunkt komme en hunulv, og så vil vi få 
ulveflokke«, siger han. 
</p><p>
Antallet vil dog aldrig tage overhånd, mener han, for der skal være føde nok 
til alle og rigeligt med plads til, at de kan være i fred. Ifølge Nationalt 
Center for Miljø og Energi på Aarhus Universitet er der i Danmark plads til 
omkring 80 ulve i alt fordelt på omkring 10 familiegrupper. 
</p><p>
Hvis man mod forventning skulle møde en ulv, har Flemming Nielsen et godt råd: 
</p><p class=" bl-elem">
»Man skal bare nyde synet, det er et smukt dyr. Og så vil den gå væk af sig 
selv«, siger han. 
</p>	
</div>
</div></body></html>
