---
layout:     post
title: 	    "Alle mod DF i blå blok: LA og K slår ring om Løkke"
post_author:	    
post_date:	    Wed, 08 Apr 2015 11:10:25 +0200
post_site:	    politiken.dk 
post_link:	    http://politiken.dk/indland/politik/ECE2619429/alle-mod-df-i-blaa-blok-la-og-k-slaar-ring-om-loekke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dansk Folkepartis formand Kristian Thulesen Dahl går galt i byen, når han i 
dagens udgave af <a target="_blank" href="http://jyllands-posten.dk/indland/ECE7607489/Thulesen-angriber-L%C3%B8kkes-kurs/">Jyllands-Posten</a> 
langer ud efter Venstre og formand Lars Løkke Rasmussen. 
</p><p>
Det mener Løkkes allierede hos de konservative og Liberal Alliance, der tager 
oppositionens leder i forsvar. 
</p><p>
Ifølge Thulesen tangerede det hykleri, da Løkke i påsken advarede om risikoen 
for en fremtidig »økonomisk maveplasker«, hvis ikke der gennemføres nye 
reformer. Venstre har nemlig selv været med til at øge reformbehovet, hævder 
han. 
</p><p><b class="ext-link">LÆS NYHED </b><a class="embeddedlink" href="http://politiken.dk/indland/politik/ECE2616575/loekke-advarer-mod-risiko-for-oekonomisk-maveplasker/">Løkke advarer mod risiko for 
økonomisk maveplasker</a></p><p>
Årsagen er, at Venstre i 2012 sammen med de konservative stemte for 
regeringens skattereform. Den betød blandt andet, at danskerne fik en 
skatterabat, hvis de lod deres kapitalpensioner beskatte i 2013 i stedet for 
at vente til udbetalingstidspunktet. 
</p><p>
Det gav statskassen en fremrykket indtægt op knap 80 milliarder. Penge, som 
til gengæld vil mangle, når Danmark ifølge langstidsprognoser for økonomien 
vil opleve årtier med strukturelt underskud efter 2020, og deri ligger 
Kristian Thulesen Dahls pointe. 
</p><p>
Men højrefløjens nye stærke mand glemmer at se på helheden, mener Liberal 
Alliances finansordfører Ole Birk Olesen: 
</p><p>
»Han har ret i, at det isolerede element er med til at øge problemet i 
fremtiden. Men det isolerede element er en del af en skattereform, som er 
med til at gøre problemet mindre i fremtiden, fordi den øger tilskyndelsen 
til at arbejde både i sin pelletering, hvor den sørger for at forskellige 
overførselsindkomster ikke stiger så meget, som de ellers ville have gjort, 
og ved at lette skatten. Så jeg vil sige, at hans kritik er forfejlet«, 
siger han. 
</p><h3>
K køber ikke præmissen 
</h3><p>
Da de konservative også var med i skattereformen, kunne også de føle sig 
truffet af Thulesen-Dahls kritik, men også her melder man hus forbi: 
</p><div class="art-quote article-box">
<p class="quote"/>
<blockquote>
<p class="quote-txt">
[Kristian Thulesen Dahl] har ret i, at det isolerede element er med til at øge 
problemet i fremtiden. Men det isolerede element er en del af en 
skattereform, som er med til at gøre problemet mindre i fremtiden
</p>
<p class="sender">
Ole Birk Olesen (LA), finansordfører 
</p>
</blockquote>
</div><p>
»Jeg køber ikke Kristian Thulesen Dahls præmis, for vi har været ude at 
foreslå nogle reformer og tiltag, der gør, at vi også kan finansiere vores 
velfærd i årene fremover. Og det med pensionsfinten har ikke noget med det 
at gøre«, siger skatteordfører Brian Mikkelsen. </p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2618723/dansk-arbejdsgiverforening-voksne-danskere-arbejder-for-lidt/">Dansk Arbejdsgiverforening: 
»Voksne danskere arbejder for lidt«</a></p><p><i class=" bl-elem">Men er det ikke rigtigt, at pengene fra pensionsbeskatningen kommer til 
mangle senere hen?</i></p><p>
»Ikke hvis man ikke bruger dem, og vi vil jo ikke bruge dem. Lige nu bruges de 
bare til at finansiere vores statsgæld, så renteudgifterne bliver mindre. Så 
det afhænger af, om man har disciplin til ikke at røre ved dem. Vi fra de 
konservative vil ikke røre en krone af de penge, og det har vi en aftale med 
regeringen om, at de heller ikke skal. Så vi har ikke noget problem«, siger 
Brian Mikkelsen. 
</p><h3>
Hængekøjen truer 
</h3><p>
Hele diskussionen om fremtidens økonomi skyldes prognoser, der viser, at en 
række faktorer som blandt andet demografi og faldende olieindtægter gør, at 
vi efter 2020 vil opleve flere årtier med strukturelt underskud. Lavpunktet 
bliver i 2045 og først omkring 2070 vil statskassens saldo igen nærme sig 
nul. 
</p><p>
På grund af kurven kaldes udviklingen for <i>hængekøjeeffekten</i>, 
og det er den, alle partier ønsker at modvirke uagtet, hvem man mener, der 
bærer skylden for den situation, vi står i. 
</p><p><b class="ext-link">FAKTA </b><a class="embeddedlink" href="http://politiken.dk/oekonomi/arbejdsmarked/ECE2618106/ydelse-for-ydelse-saa-meget-vil-arbejdsgiverne-skaere/">Ydelse for ydelse: Så meget vil 
arbejdsgiverne skære</a></p><p>
I blå blok er der imidlertid lagt op til et større slagsmål, når løsningerne 
skal forhandles på plads. Venstre foreslår, at man får flere i arbejde ved 
at indføre lavere offentlig ydelser i form af et moderne kontanthjælpsloft. 
</p><p>
Dansk Folkeparti er imidlertid ikke meget for at pille ved de den offentlige 
forsørgelse. Kristian Thulesen Dahl ser hellere, at man får folk væk fra 
overførselsindkomster ved at begrænse indvandringen og på den måde sikre, at 
potentielle jobs ikke går til eksempelvis billige østeuropæiske håndværkere. 
</p><h3>
Fokus på den offentlige vækst 
</h3><p>
Hos de konservative går man ind for en kombination af de to ting. De vil have 
nulvækst, afskaffe efterlønnen og rulle regeringens lempelser på 
udlændingeområdet tilbage. 
</p><p>
»Det vil kunne finansiere, at vi ikke står med problemer i årene frem«, hævder 
Brian Mikkelsen. 
</p><p>
Hos Liberal Alliance vil man også sætte en stopper for den offentlige vækst. 
Faktisk skal den i de kommende syv år reduceres med 1,5 procent om året. Fra 
2022 skal den holdes på nul. 
</p><p>
»Bare ved at være lidt mindre rundhåndet med forbrugsvæksten er man nået et 
godt stykke ad vejen«, fastslår Ole Birk Olesen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2617948/s-hvis-da-gerne-vil-have-flere-i-arbejde-skulle-de-tage-at-ansaette-dem/">S: »Hvis DA gerne vil have 
flere i arbejde, skulle de tage at ansætte dem«</a></p><p>
Liberal Alliance vil desuden hæve pensionsalderen med yderligere et år, så 
udgangspunktet bliver 68 år og ikke 67, som tilbagetrækningsreformen lægger 
op til. Og endelig skal skatterne sænkes i både toppen og bunden. Topskatten 
skal helt sløjfes, mens ingen skal betale skat af de første 7.000 kroner. 
</p><p class=" bl-elem">
Selv om rød blok på det seneste har oplevet en smule fremgang i 
meningsmålingerne, ligner det stadig en klar sejr til de borgerlige, hvis 
der var valg i morgen. Forude venter derfor Lars Løkke en stor opgave, når 
han på den anden side af valget skal få enderne på den blå snor til at 
mødes. 
</p>	
</div>

</div></body></html>
