---
layout:     post
title: 	    "Noas Ark lægger til i Horsens"
post_author:	    
post_date:	    Wed, 15 Apr 2015 12:57:33 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2627178/noas-ark-laegger-til-i-horsens/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Noas Ark i Det Gamle Testamente strandede på bjerget Ararat i det østlige 
Tyrkiet nær grænsen til Armenien og Iran. Vor tids ark lagde til kaj i 
Middelfart 28. februar og fortsætter til Horsens i slutningen af denne uge, 
hvis vejr og vind ellers tillader det. 
</p><p>
Selv om der ikke er levende dyr om bord, beretter skibets udstillinger om Noas 
Ark, men der er også mange andre fortællinger både fra Det Nye og Gamle 
Testamente. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2621691/guide-saadan-skal-du-tilbringe-en-weekend-i-aarhus/">Guide: Sådan skal du tilbringe 
en weekend i Aarhus</a></p><p>
Skulpturer illustrerer historien om Adam og Eva og Kain og Abel. Besøgende kan 
også blive udfordret til en kamp mod Goliat eller overveje forbindelsen 
mellem Jesus og livets træ, som vokser i 12 meters højde og bugter sig 
gennem hele Noas Ark. Opdag også, at kong Salomon havde tusind koner. 
</p><p>
Arken er det første flydende museumsskib i Europa med bibelske historier, men 
er ifølge ejeren, den hollandske kunstner Aad Peters, ikke et religiøst 
skib: 
</p><p>
»Det er et kulturelt skib. Ikke et religiøst. Vi må ikke glemme vores 
baggrund, for hvis man kender sin egen kultur, kan man bedre forstå andres«. 
</p><p>
Aad Peters købte arken i 2010 af den hollandske snedker Johan Huiber. Han 
byggede træskibet efter en række religiøse åbenbaringer, men måtte først 
have finansieringen på plads. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2271667/musik-afloeser-roeg-og-tobak-i-fynsk-koebstad/">Musik afløser røg og tobak i 
fynsk købstad</a></p><p>
Vor tids ark er 70 meter lang, 13 meter høj, 10 meter bred og har 4 etager. 
Dermed er den betydelig mindre end den oprindelige ark, som var 150 meter 
lang, 25 meter bred og 15 meter høj. 
</p><p class=" bl-elem">
Det er ikke første gang, at Noas Ark lægger til i Danmark. Sidste år besøgte 
arken også mange danske havne i anledning af Bibelselskabets 200-års 
jubilæum. Dengang gik omkring 65.000 om bord i Noas Ark. 
</p>	
</div>

</div></body></html>
