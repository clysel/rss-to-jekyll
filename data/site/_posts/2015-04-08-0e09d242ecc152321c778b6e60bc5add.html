---
layout:     post
title: 	    "Forlag har uudgivne Rifbjerg-erindringer i skuffen "
post_author:	    
post_date:	    Wed, 08 Apr 2015 16:23:42 +0200
post_site:	    politiken.dk 
post_link:	    http://politiken.dk/kultur/boger/ECE2619911/forlag-har-uudgivne-rifbjerg-erindringer-i-skuffen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forfatteren Klaus Rifbjerg, der døde i påsken, nåede at sætte sidste punktum 
på en ny erindringsbog, som forlaget Tiderne Skifter vil udgive i løbet af i 
år. 
</p><p>
Den har fået titlen 'Til rette vedkommende' og handler om Rifbjergs 83 år 
lange liv, der sluttede efter længere tids sygdom. Hos Tiderne Skifter 
forventer man, at bogen kommer på hylderne senest til efteråret, fortæller 
direktør Claus Clausen. 
</p><p>
»Den er færdig og klar til trykning, men jeg skal aftale nærmere med familien 
om, hvornår den skal udkomme. Måske bliver det tidligt på sommeren eller 
engang i efteråret. Jeg kan dog garantere, at den kommer ud i år i hvert 
fald«, lyder det fra Claus Clausen. 
</p><p>
Rifbjerg har tidligere skrevet en erindringsbog i form af 'Sådan' fra 1999, 
hvor han så tilbage på sin barndom, ægteskab og karriere, men Clausen vil 
ikke ud med, hvor meget de to afviger fra hinanden. 
</p><p>
»'Til rette vedkommende' er en decideret selvbiografi, som fortæller hans 
erindringer fra barn til voksen og til ældre mand. Hele livet. Han skriver 
selv i sit forord til bogen, at den handler om ’hvordan’ (i modsætning til 
erindringsbogen 'Sådan', red.), men det betyder jo ikke, at man får alt at 
vide«. 
</p><h3>
Gyldendal gemmer også på manuskripter 
</h3><p>
Faktisk var Rifbjerg så produktiv en forfatter, at begge hans forlag sidder 
inde med færdigskrevne bøger, der endnu ikke har set dagens lys. Mens 
Tiderne Skifter altså har én på vej, har Gyldendal »godt en håndfuld« 
Rifbjerg-manuskripter liggende på lager. 
</p><p><b class="ext-link">LÆS POLITIKENS NEKROLOG</b><a class="embeddedlink" href="http://politiken.dk/kultur/boger/ECE2616661/danmarks-roterende-dreng-nummer-eet/">Danmarks roterende 
dreng nummer eet</a></p><p>
Ifølge direktør Johannes Riis betyder det mellem fem-ti kommende bøger i alle 
slags genrer, men Gyldendal vil ikke afsløre titlerne på nuværende 
tidspunkt. 
</p><p>
»Vores lager indeholder både romaner, noveller og digte, men vi har endnu ikke 
aftalt, hvornår og i hvilken rækkefølge de udkommer. Det er simpelthen også 
for tidligt at komme ud med titlerne. Vi gør ikke noget overilet i disse 
dage«, siger Johannes Riis. 
</p><h3>
Formentlig hans sidste skrevne bog 
</h3><p>
Rifbjerg skrev hvert år to-tre nye bøger, men forlaget Tiderne Skifter føler 
sig overbevist om, at de netop har fat i den bog, der faktisk er hans 
sidste. 
</p><p>
»Jeg antager, at 'Til rette vedkommende' er hans sidste skrevne bog, da den 
næsten lige er blevet færdig. Rifbjerg afleverede manuskriptet til os i 
efteråret«, siger Clausen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2617926/farvel-fra-suzanne-broegger-det-er-klaus-der-er-doed/">Farvel fra Suzanne Brøgger: 
Det er Klaus, der er død</a></p><p>
Det kan meget vel også være rigtigt, vurderer Johannes Riis fra Gyldendal. 
</p><p>
»Vores kommende udgivelser blev lagt til side af Rifbjerg, da han hellere 
ville have andre bøger ud før«, siger Riis. 
</p><p>
Èn af de bøger, som Rifbjerg ønskede skulle ud, er aktuelle 'Besat', der er 
udkommet hos Gyldendal. Det er en samling af fortællinger, der foregår under 
besættelsestiden. 
</p><p class=" bl-elem">
Klaus Rifbjergs forfatterskab tæller i forvejen mere end 120 udgivelser. 
</p>	
</div>

</div></body></html>
