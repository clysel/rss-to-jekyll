---
layout:     post
title: 	    "Fagforbund: Nedlægning af regioner medfører dyrere og dårligere sundhedsvæsen"
post_author:	    
post_date:	    Tue, 12 May 2015 16:51:00 +0200
post_site:	    politiken.dk 
post_link:	    http://politiken.dk/indland/ECE2666214/fagforbund-nedlaegning-af-regioner-medfoerer-dyrere-og-daarligere-sundhedsvaesen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Adgangen til sundhedsvæsenet bliver både dyrere, dårligere og mere 
udemokratisk, hvis de borgerlige får held til at slagte regionerne. 
</p><p>
Det mener HK Kommunal, der repræsenterer mere end 12.500 ansatte i de danske 
regioner. 
</p><p>
»For det første vil borgerne miste yderligere demokratisk indflydelse og 
mulighed for at holde snor i udviklingen på hospitalerne, hvis styringen 
bliver overladt til embedsmænd og forretningsfolk. Til forskel fra 
regionerne kan lukkede bestyrelser nemlig ikke stilles til ansvar for deres 
handlinger ved et demokratisk valg. Det er helt urimeligt. Med mindre man da 
helt bevidst forsøger at indføre en model, der kan bane vejen for et helt 
igennem privat sundhedsvæsen. Vi har brug for mere demokrati i styringen af 
vores velfærd. Ikke mindre«, siger Bodil Otto, formand i HK Kommunal, i 
kølvandet på de blå partier K, LA og DF's krav om at nedlægge de fem 
regioner, hvis de borgerlige kommer til magten efter det forestående 
folketingsvalg. 
</p><p><b class="ext-link">Blå partier:</b><a class="embeddedlink" href="http://politiken.dk/indland/politik/ECE2665585/blaa-partier-regioner-doer-efter-valg/">Regioner dør efter valg </a></p><p>
I dagens Politiken forklarer partiformand hos Konservative, Søren Pape 
Poulsen, at de med deres nye udspil ønsker at erstatte regionerne med fem 
såkaldte sundhedsfællesskaber, der skal ledes af en professionel bestyrelse. 
Den løsning vil ifølge K-formanden sikre, at danskerne får en mere ensartet 
behandling. 
</p><p>
Den vurdering er de dog hos HK Kommunal lodret uenig i. Formand Bodil Otto 
mener, at den centralisering, som Konservative lægger op til, vil betyde, at 
Danmark bliver endnu mere skævvredet, end det er tilfældet i dag. 
</p><p>
»Borgerne ude omkring i landet vil miste den nære tilgang til sygehusdriften. 
Hvem kan lige forestille sig, at en eller anden embedsmand eller 
forretningsmand, der befinder sig i den anden ende af landet, vil 
interessere sig for, om der skal en ambulance mere på gaden i Aabenraa, 
Vordingborg eller i Svendborg?«, siger Bodil Otto og forklarer, at hun slet 
ikke kan se, hvad det er for et problem, Konservative ønsker at løse. 
</p><p>
Rgionerne klarer sig nemlig rigtig godt ifølge HK Kommunal-formanden. 
</p><p>
»Landets førende eksperter peger ganske entydigt på, at der ikke er noget som 
helst belæg for, at en aflivning af regionerne vil give penge i kassen. 
Snarere tværtimod. En ny analyse viser, at regionerne administrerer 
sundhedsvæsenet ganske effektivt. Udgifterne til administration er i bund, 
samtidig med at produktiviteten på sygehusene er steget betragteligt over en 
årrække. Vi har fået mere behandling for de samme penge. Regionerne er, når 
alt kommer til alt, en gedigen succes«, siger Bodil Otto. 
</p><p><b class="ext-link">Forskere:</b><a class="embeddedlink" href="http://politiken.dk/indland/politik/ECE2665576/forskere-regioner-goer-det-rigtig-godt/">Regioner gør det rigtig godt</a></p><p><b>Ansatte bliver kastebold</b></p><p>
Hos Djøf, der organiserer omkring 2.700 medlemmer i regionerne, kan de heller 
ikke få øje på problemet. 
</p><p>
Lars Qvistgaard, der er formand for Djøfs Overenskomstforening for offentlige 
ansatte, vil ikke tage stilling til det politiske spørgsmål, om hvorvidt det 
er rigtigt at nedlægge regionerne, men han forklarer, at han mener, at 
regionerne har »performet rigtig flot«. Formanden er bekymret for de 140.000 
ansatte i regionerne på grund af den usikkerhed, udmeldingen fra K, LA og DF 
skaber. 
</p><p>
»De ansatte i regionerne risikerer at blive kastebold i den her valgkamp. Der 
er ingen tvivl om, at når der kommer usikkerhed omkring ens arbejdsplads og 
fremtid, så er det noget, der påvirker en som ansat i forhold til en 
bekymring om, hvordan kommer min fremtid til at se ud?«, siger Lars 
Qvistgaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2665590/venstre-ville-slagte-regionerne-inden-2013/">Venstre ville slagte 
regionerne inden 2013</a></p><p>
Derfor vil han også appellere til, at de på Christiansborg inddrager de 
ansatte i regionerne, hvis det er den vej, de ønsker at gå. 
</p><p>
»Vi er nødt til at have en fornuftig proces, hvor man godt og grundigt får 
analyseret, hvad det er for nogle opgaver, der skal løses, og hvordan man 
vil flytte dem rundt. Og hvor man involverer medarbejderne, for det er jo 
dem, der skal have hverdagen til at køre, både mens det står på, men også 
efter de politiske forandringer eventuelt bliver implementeret«, siger Lars 
Qvistgaard. 
</p><p>
Også HK Kommunal-formand Bodil Otto advarer mod de konsekvenser, som en 
organisationsændring vil have både for personale og patienter. 
</p><p class=" bl-elem">
»Hvis politikere igen begiver sig ud i en kæmpe organisationsændring, vil det 
alt andet lige betyde, at læger, sygeplejersker, lægesekretærer og andet 
fagpersonale skal bruge tid på arbejdsgrupper og strukturprocesser. Det vil 
fjerne tid og fokus fra patienterne og i sidste ende betyde dårligere 
service og risiko for produktionstab«, siger Bodil Otto. 
</p>	
</div>

</div></body></html>
