---
layout:     post
title: 	    "Tatoveringer kan resultere i blødninger og blodforgiftning"
post_author:	    
post_date:	    Sat, 18 Apr 2015 14:22:34 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2633668/tatoveringer-kan-resultere-i-bloedninger-og-blodforgiftning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<div class="fakta-body" data-buildingblock="embedded_factboxlink">
<p>
Omkring 13 procent af voksenbefolkningen i Danmark har en eller flere 
tatoveringer, og igennem de seneste år har der været en stigning i antallet 
af personer med tatoveringer i Danmark. 
</p><p>
Blandt de yngre voksne (18-29 år) er der omkring 23 procent, der har en eller 
flere tatoveringer. Blandt de ældre voksne (60-74 år) er forekomsten på 
omkring 4 procent. 
</p><p>
I dag er lige mange mænd og kvinder, der har en tatovering. Det vurderes at 
omkring 600.000 danskere har en tatovering. 
</p><p class=" bl-elem"><i class=" bl-elem">Kilde: Vidensråd for Forebyggelses rapport 'Tatovering – helbred, risici og 
kultur'</i></p>
</div>
</div><div class="art-fakta article-box">
<h4 class="">
Fakta</h4>
<div class="fakta-body" data-buildingblock="embedded_factboxlink">
<p>
To af tre angiver at have haft akutte hudproblemer som bl.a. blødning, 
sårskorper, kløe og hævelse, i ugerne umiddelbart efter at de har fået lavet 
en tatovering. 
</p><p>
Omkring en ud af tre oplever kroniske eller periodevise gener i deres 
tatoveringer. 
</p><p>
Kløe og hævelse udløst af sol er den dominerende gene. En stor del af generne 
opstår som følge af påvirkning fra solens lys og er hyppigst i de mørke 
tatoveringsfarver. Varigheden af gener kan strække sig fra få timer til 
dage. 
</p><p class=" bl-elem"><i class=" bl-elem">Kilde: Vidensråd for Forebyggelses rapport 'Tatovering – helbred, risici og 
kultur'</i></p>
</div>
</div><p>
I takt med at flere og flere danskere får lavet en tatovering, stiger antallet 
af bivirkninger. 
</p><p>
Det viser en ny rapport fra Vidensråd for Forebyggelse. Rapporten, 'Tatovering 
- helbred, risici og kultur', er den første danske gennemgang af 
international videnskabelig litteratur om tatoveringer. 
</p><p>
Ifølge rapporten oplever mange danskere, at der opstår blødninger og 
infektioner, efter at de er blevet tatoveret. 
</p><p>
En ud af tre danskere oplever kroniske eller periodevise gener, mens to ud af 
tre får hudproblemer, i tiden efter at de har fået en tatovering. 
</p><p>
For andre kan det ende endnu værre. Jyllands-Posten skriver i dag om en mand, 
der har fået amputeret benet på grund af en tatovering. Samt om to andre 
mænd, som har oplevet at få en livsfarlig blodforgiftning og en farlig 
allergi, efter at en tatovør har været i gang med at arbejde på deres hud. 
</p><p>
»Stadig flere bliver tatoveret, og som naturlig følge heraf er der også flere, 
som får gener eller alvorlige komplikationer. Synderen er i nogle tilfælde 
tatoveringsblækket, vi ved eksempelvis, at 10 procent af alt nyindkøbt blæk 
er forurenet med bakterier. Men ofte skyldes det også selve 
tatoveringsproceduren, amatørtatovering og uhygiejniske forhold«, siger 
Jørgen Serup, der professor og hudlæge ved Bispebjerg Hospital og formand 
for arbejdsgruppen bag rapporten. 
</p><h3>
Regler skal strammes 
</h3><p>
Vidensråd for Forebyggelse foreslår i rapporten, at man iværksætter en 
forebyggende indsats mod generne ved tatovering i Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2075284/ulovlige-tusser-i-hovedet-kan-faas-hos-to-ud-af-tre-tatovoerer/">Ulovlige tusser i hovedet kan 
fås hos to ud af tre tatovører</a></p><p>
Det skønnes, at op imod 600.000 danskere er tatoveret, hvilket svarer til 13 
procent af voksenbefolkningen. Alligevel er tatovørbranchen kun i meget 
begrænset omgang underlagt regulativer. 
</p><p>
»Skønt tatoveringsindustrien er i vækst og har været det i mange år, må vi 
konstatere, at det er et forsømt område. Det er lidt som i det Vilde Vesten. 
Der er ingen regler eller kontrol med området, ligesom der heller ikke 
stilles krav til tatovørerne. Alle og enhver kan købe et tatoveringssæt på 
nettet og slå sig ned som tatovør. Det betyder, at forbrugerne står uden 
sikkerhed« siger Morten Grønbæk, der er formand for Vidensråd for 
Forebyggelse. 
</p><p>
Her ser man gerne, at der fra politisk hold strammes op på den generelle 
information om faren ved tatoveringer, samt at der indføres fælles 
standarder for hygiejne hos tatovører. 
</p><p>
Vidensråd for Forebyggelse foreslår blandt andet en ansvarlig instans, der 
skal regulere og føre kontrol med området. 
</p><p>
»Det handler om at forbedre sikkerheden og forebygge komplikationer hos de 
danskere, der vil have en tatovering. De skal sikres bedre vilkår end i dag. 
Blækket skal være sterilt, tatovørerne skal certificeres, klagemulighederne 
skal forbedres, og der skal mere oplysning til, sådan at borgerne kender de 
sundhedsmæssige risici ved en tatovering«, siger Morten Grønbæk. 
</p><h3>
Politisk indgreb måske på vej 
</h3><p>
Rådet påpeger også, at en frivillig registreringsordning for tatovører, som 
blev indført 1. januar 2014, aldrig er slået igennem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2233016/professor-ny-tatovoerlov-er-haabloes/">Professor: Ny tatovørlov er 
håbløs</a></p><p>
Således har ingen af de 1.000-1.200 tatovører, som findes i Danmark, endnu 
tilmeldt sig ordningen. 
</p><p>
Flere partier er dog nu klar til at sætte ind på området. 
</p><p>
Ifølge Jyllands-Posten vil både Socialdemokraterne, Socialistisk Folkeparti, 
Enhedslisten, De Radikale, De Konservative og Dansk Folkeparti se på, om 
reglerne skal strammes. 
</p><p class=" bl-elem">
»Når nu ingen har benyttet sig af den frivillige ordning, er det klart, at vi 
bør indgå i en dialog med branchen. Det virker jo til, at den organiserede 
del af tatovørbranchen gerne vil reguleres«, siger Socialdemokraternes 
sundhedsordfører, Flemming Møller Mortensen (S), til Jyllands-Posten. 
</p>	
</div>

</div></body></html>
