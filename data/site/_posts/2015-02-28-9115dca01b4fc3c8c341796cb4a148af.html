---
layout:     post
title: 	    "Styr dit maraton-tilløb: Nyt testløb skal lære dig at holde ud"
post_author:	    
post_date:	    Sat, 28 Feb 2015 09:03:45 +0100
post_site:	    politiken.dk 
post_link:	    http://politiken.dk/motion/loeb/ECE2564468/styr-dit-maraton-tilloeb-nyt-testloeb-skal-laere-dig-at-holde-ud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
3 trin på vej mod Copenhagen Marathon</h4>
<div class="fakta-body" data-buildingblock="embedded_factboxlink">
<ol><li>15. marts Nike Marathontest 3, 25 km udholdenhed </li><li>19. april Nike Marathontest 4, 21,1 km sidste tjek på maratontempo</li><li class=" bl-elem">Hver søndag kl. 9.30 (når der ikke er testløb). Fællestræning fra Østerbro 
Stadion i København med fartholdere.</li></ol><p class=" bl-elem">
LINKS Tilmelding <a href="http://sparta.dk/spartalob/lobsoversigt/151we.aspx?langId=1" target="_blank">til 
testløb</a> og overblik over <a href="http://www.copenhagenmarathon.dk/faellestraening-2/" target="_blank">fællestræning</a> 
- med antal kilometer, kan bruges som ledetråd, hvis man ikke har mulighed 
for at dukke op til træningen. 
</p>
</div>
</div><p>
I mange år har man op til Nykredit Copenhagen Marathon kunnet løbe tre 
testløb, 10 km, 15 km og 21,1 km på Østerbro som optakt til de 42,195 
kilometer 24. maj. Nu har Sparta Atletik og Motion udvidet pakken, så der 
søndag 15. marts er et testløb på 25 kilometer, hvor især debutanterne kan 
få dyrebare erfaringer med det lange løb.
</p><p>
De fleste har nemlig en tendens til bare at bene derudad, når der bliver sagt 
testløb. Men ved at øge distancen til 25 kilometer, så håber Sparta, at man 
kan få løberne til at fokusere på noget andet end deres gps-ur. Nemlig på at 
finde et jævnt tempo - og prøve at blive ramt af træthed uden at tabe modet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2475494/paa-loebeferie-langs-muren-der-adskilte-de-to-tysklande/">På løbeferie langs muren, der 
adskilte de to tysklande</a></p><p>
»Det gælder om at få erfaring med et tempo, der passer til en og som er 
behageligt. Målet er at løbe et jævnt og stabil løb hele vejen. Og så får 
man erfaring med at løbe 25 km ud i et. Det er længere, end hvad vi har 
været ude på til fællestræningen indtil nu, så man kommer til at trække på 
nogle andre ressourcer end på de kortere ture«, forklarer Flemming Ovesen, 
en af Spartas erfarne fartholdere. 
</p><p>
»Man skal også øve sig i at løbe i en gruppe – være opmærksom, ikke kigge for 
meget op i himlen, holde sin bane i et sving – og finde ud, hvordan det 
fungerer at løbe i en gruppe, for det kommer man til til Copenhagen 
Marathon«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/loeb/ECE2506380/her-er-danmarks-haardeste-motionsloeb/">Her er Danmarks hårdeste 
motionsløb</a></p><p>
Hans fartholderkollega Mads Friis Thomsen siger: 
</p><p>
»Det er en mulighed for at opleve, hvad 25 kilometer gør ved kroppen. Det er 
ikke bare 4 km hårdere end et halvmaraton. Det gælder om at bevare fokus, 
også når det bliver hårdt. For det bliver hårdt, også selvom du løber 
langsomt«. 
</p><p>
Mads Friis opfordrer til, at man sætter farten ned. Gerne 30-60 sekunder 
langsommere per kilometer end det maratontempo, man satser på. 
</p><p>
»Se de 25 km som en hård træningstur – hård, fordi der ikke er indlagt pauser. 
Og brug lejligheden til at øve at drikke og få energi undervejs. Folk, der 
springer depoterne over, får regningen med det samme. Og den tid du sætter 
til ved at gå ned i fart, henter man hurtigt ind igen. Under et løb benytter 
jeg selv samtlige væskedepoter, også selv om der er kø«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/loeb/ECE2543971/tag-tilloeb-til-maraton-saesonen-alle-boer-loebe-langsomt/">Tag tilløb til 
maraton-sæsonen: Alle bør løbe langsomt</a></p><p>
Begge fartholdere opfordrer altså til, at man træner alt det, der ellers vil 
komme bag på løberen på selve maratondagen. Glem alt om at sigte efter en 
særlig kilometertid eller negativt split, altså at man løber hurtigere i 
løbets anden halvdel. 
</p><p>
»Det er vigtigt, at løberen ikke bliver slidt af Nike Marathontest 3. Man må 
ikke være presset, for man får ikke noget ud af at gå op i fart i forhold 
til sit normale tempo på de lange ture«, siger Mads Friis. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/loeb/ECE2512779/guide-her-er-aarets-nye-loebeoplevelser/">Guide: Her er årets nye 
løbeoplevelser</a></p><p>
Flemming Ovesen advarer mod, at man lader sig rive med på dagen. Selvom det 
går godt, når man er halvvejs i løbet, så gælder det om at holde igen og 
spare kroppen i den periode, hvor træningen er mest massiv. 
</p><p>
»Du har ikke nogen effekt ud af at presse dig selv på dette tidspunkt, så det 
giver ingen mening. Selvom nogle vil kunne komme fint igennem på 25 km i 
maratontempo, er det slet ikke sikkert, at den person ville kunne holde 
tempo på et helt maraton. Først efter 30 km får man en fornemmelse af, om 
man kan holde dette tempo i længere tid. Hellere have en følelse af at man 
godt kunne have løbet 5-10 minutter hurtigere, når man kommer i mål, end det 
modsatte«. 
</p><p>
Mads Friis tilføjer: 
</p><p class=" bl-elem">
»Det sidste, man skal gøre til Nike Marathontest 3, er at sætte sit system 
under pres. Det kan man måske sagtens slippe af sted med, men hvad skal man 
bruge det til? Det er ikke her, du skal forsøge at løbe maratonfart; det er 
i ugens tempotur, måske i intervaller a 2 x 10 minutter. Det, du fra nu af 
kan bruge til noget, er at tage det stille og roligt«. 
</p>	
</div>
</div></body></html>
