---
layout:     post
title: 	    "Overlevende sagsøger medier efter terror i Paris"
post_author:	    
post_date:	    Fri, 03 Apr 2015 10:13:48 +0200
post_site:	    politiken.dk 
post_link:	    http://politiken.dk/udland/ECE2615552/overlevende-sagsoeger-medier-efter-terror-i-paris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da en gruppe mennesker 9. januar krøb i skjul bag en køledisk i et jødisk 
supermarked i Paris, kunne den bevæbnede islamist, der angreb supermarkedet, 
i princippet have set live på fransk tv, hvor gidslerne befandt sig.
</p><p>
Seks af de overlevende fra terroraktionen, hvor fire blev dræbt, sagsøger nu 
franske medier for at bragt deres liv i fare ved at sende live fra 
gidseltagningen, skriver AFP.
</p><p>
Sagsøgernes advokat, Patrick Klugman, fremhæver tv-stationen BFMTV, hvis 
dækning viste, hvor gidslerne, heriblandt en baby og et treårigt barn, gemte 
sig.
</p><p>
»Mediernes arbejdsmetode med at dække i realtid i denne type situationer 
svarer til at anspore nogen til at begå en forbrydelse«, siger Klugman.
</p><p>
Havde gerningsmanden, Amedy Coulibaly, fulgt med på tv, havde han nemt kunnet 
finde frem til gruppen og dræbt dem, forklarer advokaten, og han tilføjer, 
at gerningsmanden fulgte med i dækningen af sin ugerning og havde været i 
kontakt med journalister fra BFMTV.
</p><p class=" bl-elem">
Straffen for at bringe andres liv i fare ved bevidst at ignorere 
sikkerhedshensyn er maksimalt et års fængsel og bøde på 15.000 euro, cirka 
112.000 kr.
</p>	
</div>

</div></body></html>
