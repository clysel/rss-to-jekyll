---
layout:     post
title: 	    "Fredsdemonstration efter terror i København: Muslimske unge slår ring om synagogen i Oslo"
post_author:	    
post_date:	    Sat, 21 Feb 2015 20:05:47 +0100
post_site:	    politiken.dk 
post_link:	    http://politiken.dk/udland/ECE2557537/fredsdemonstration-efter-terror-i-koebenhavn-muslimske-unge-slaar-ring-om-synagogen-i-oslo/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mellem 1.300 og 1.400 mennesker er her til aften mødt op foran den jødiske 
synagoge i Oslo. Her har otte muslimske unge taget initiativ til en 
fredsmanifestation, hvor de medvirkende har dannet en menneskelig ring 
omkring synagogen. 
</p><p>
En af arrangørerne, 37-årige Zeeshan Abdullah, er stolt af, at demonstrationen 
har opnået så stor støtte. 
</p><p>
»Arrangementet har fået international opmærksomhed, og det indikerer, at vi er 
flere, som ønsker fred end krig. Der er fortsat håb for menneskeheden«, 
siger han til VG. 
</p><p>
Demonstrationen er en direkte konsekvens af terrorangrebet i København i 
sidste weekend, hvor den formodede gerningsmand, en 22-årig muslimsk mand, 
skød og dræbte den 55-årige filminstruktør Finn Nørgaard i forbindelse med 
et debatarrangement i Krudttønden på Østerbro og efterfølgende dræbte den 
37-årige jøde Dan Uzan, der stod vagt foran den jødiske synagoge i 
Krystalgade i det indre København. 
</p><p><b class="ext-link">INTERVIEW</b><a class="embeddedlink" href="http://politiken.dk/indland/fokus_danmark/fokus_terror/ECE2557128/thorning-om-terrorangrebet-jeg-blev-ti-aar-aeldre-den-nat/">Thorning om terrorangrebet: »Jeg blev 
ti år ældre den nat«</a></p><p>
»Vi ønsker at vise vores støtte til jøderne efter terroren i København. Ved at 
slå ring om synagogen vil vi demonstrere for folk, at jøder og muslimer ikke 
hader hinanden. Vi ønsker ikke, at enkeltpersoner skal have lov itl at 
definere, hvad islam er for alle os andre«, har Zeeshan Abdullah tidligere 
forklaret i VG om arrangementet i aften. 
</p><p>
25-årige Fatemah Duran er en af de mange, der deltager i aftenens arrangement. 
</p><p>
»Islam handler om næstekærlighed, respekt og solidaritet. Det skal folk få at 
se. Der er ikke nogen, der skal få lov til at ødelægge det for så mange. Vi 
er ikke sådan«, siger hun til VG. 
</p><h3>
Vi er ikke alene 
</h3><p>
Formand for Det Mosaiske Trossamfund i Norge, Ervin Kohn, glæder sig over de 
muslimske unges initiativ. 
</p><p>
»Dette er et meget stærkt signal til os om, at vi ikke er alene. Det er et 
signal til hele samfundet om, at unge muslimer tager definitionsmagten 
tilbage. Det gør os trygge«, siger han ifølge Aftenbladet. 
</p><p>
Også den norske kommunalminister Jan Tore Sanner glæder sig over 
fredsdemonstrationen. 
</p><p>
»Dette er et flot initiativ. Når muslimsk ungdom slår ring rundt om synagogen, 
er vi på rette vej«, siger han til VG. 
</p><p class=" bl-elem"><b class="ext-link">INTERVIEW</b><a class="embeddedlink" href="http://politiken.dk/magasinet/interview/ECE2557076/stool-ikke-paa-nogen/">Yahya Hassan: »STOOL IKKE PÅ NOGEN«</a></p>	
</div>
</div></body></html>
