---
layout:     post
title: 	    "Yemen er uden mad, uden el og uden benzin"
post_author:	    
post_date:	    Fri, 10 Apr 2015 06:11:45 +0200
post_site:	    politiken.dk 
post_link:	    http://politiken.dk/udland/ECE2621599/yemen-er-uden-mad-uden-el-og-uden-benzin/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Folk fatter ikke, at omverden ikke gør noget 
</p>
<p class="sender">
</p><p class=" bl-elem">Siris Hartkorn, Yemen-ekspert</p> 

</blockquote>
</div><p>
Godt to uger efter at Saudi-Arabien og række andre arabiske lande indledte 
angrebet på houthi-oprørerne i Yemen, balancerer landet på randen af en 
humanitær katastrofe.
</p><p>
Det er vurderingen fra både nødhjælpsorganisationer og lokale eksperter, der 
beskriver, hvordan situationen i det ludfattige land bliver forværret dag 
for dag.
</p><p>
»Bombeangrebene bliver mere og mere intensive. Først var det mest om natten, 
men i de senere dage er det også om dagen. Samtidig bliver folk mere og mere 
bange på grund af de civile tab«, siger Siris Hartkorn, en dansk 
sikkerhedsekspert, der har boet i Yemens hovedstad, Sana, de seneste fire og 
et halvt år.
</p><p>
Hun blev evakueret fra byen i mandags og beskriver, hvordan krigen har skabt 
mangel på selv helt basale ting.
</p><p>
»Der er stort set ingen benzin tilbage – køerne til tankstationerne er flere 
kilometer lange, så lange, at folk sover i bilerne, hvis ikke de må forlade 
dem for at søge i ly for bombeangrebene«, siger Hartkorn.
</p><p>
Samtidig er der ifølge Siris Hartkorn stigende frygt i Yemen for, at der 
bliver mangel på mad. Yemen importerer omkring 90 procent af sine fødevarer, 
og på grund af krigen, der omfatter en blokade af luft- og søveje, er 
situationen kritisk.
</p><p>
»Luftangrebene har ødelagt store madlagre og nogle madkonvojer, og der er en 
følelse i befolkningen af, at Saudi-Arabien går bevidst efter madvarerne – 
som en slags kollektiv afstraffelse«, siger Hartkorn om situationen i Sana.
</p><p><b class="ext-link">OVERBLIK</b><a class="embeddedlink" href="http://politiken.dk/udland/ECE2598671/overblik-saadan-faldt-yemen-fra-hinanden-paa-tre-aar/">Sådan faldt Yemen fra hinanden på tre år</a></p><p>
Endnu værre står det til i Aden, hvor houtierne trods de mange luftangreb 
fortsætter deres offensiv. De havde i aftes kontrollen med store dele af 
havnebyen, mens tropper, der er loyale over for præsident Hadi, trak sig 
tilbage.
</p><p>
Marie Claire Feghali, der er talskvinde for Internationalt Røde Kors, kaldte 
tirsdag situationen i Aden for »katastrofal – for at sige det mildt«. 
</p><p>
De voldsomme luftangreb har også ødelagt elektricitetssystemet og efterladt 16 
millioner mennesker uden strøm. 
</p><p>
Mere end 100.000 anslås at være flygtet. 
</p><h3>
Mange civile ofre
</h3><p>
Den shiamuslimske houthigruppe erobrede Yemens hovedstad, Sana, i september og 
er allieret med landets tidligere præsident Ali Abdullah Saleh.
</p><p>
Gruppens magtovertagelse har skabt frygt i nabolandet Saudi-Arabien, der i 
marts samlede en større internationalt koalition til at bekæmpe houthierne 
og genindsætte landets præsident, Abd Rabbuh Mansur Hadi, der i marts 
flygtede til Saudi-Arabien.
</p><p>
Samtidig er krigen et led i den løbende strid mellem det shiamuslimske Iran og 
det sunnimuslimske Saudi-Arabien. Striden mellem Iran og Saudi-Arabien om 
overherredømmet i Mellemøsten præger i stigende grad konflikterne i 
regionen, ikke mindst i Syrien og Libanon.
</p><p>
Ud over Saudi-Arabien deltager syv andre arabiske lande i miltæraktionen, der 
har fået navnet ’Afgørende Storm’.
</p><p><b class="ext-link">DØDSTAL</b><a class="embeddedlink" href="http://politiken.dk/fasttrack/article2618281.ece">Over 500 har mistet livet under 
kampene i Yemen.</a></p><p>
Aktionen er også støttet af USA, Storbritannien og Frankrig. De vestlige lande 
har dog ikke sendt soldater eller fly, men USA har erklæret, at man støtter 
Saudi-Arabien med efterretninger og våbenleverancer. 
</p><p>
I går sendte Iran et par krigsskibe til området, officielt »for at beskytte 
skibstrafikken mod pirater«.
</p><p>
Ifølge WHO er mindst 540 blevet dræbt og 1.700 såret, siden krigen begyndte, 
og der har været store civile tab. 
</p><p>
Unicef sagde mandag, at mindst 74 børn er blevet dræbt og yderligere 44 børn 
såret. I går sagde myndighederne, at mindst 10 studerende blev dræbt ved et 
luftangreb på en skole.
</p><h3>
Kaos spreder sig
</h3><p>
Mens kampene raser, udnytter terrorgruppen al-Qaedas lokale afdeling 
situationen.
</p><p>
I går advarede USA’s forsvarsminister, Ashton Carter, om, at den lokale 
al-Qaeda- gruppe udnytter den kaotiske situation til at erobre territorium i 
landet. 
</p><p>
»Al-Qaeda på Den Arabiske Halvø har udnyttet manglen på orden og regeringens 
sammenbrud«, sagde Carter og advarede om, at gruppen forsøger at ramme mål i 
Vesten. 
</p><p>
Krisen i Yemen fik sidste måned USA til at trække sine 125 antiterroreksperter 
ud.
</p><p>
Ifølge Siris Hartkort, den danske ekspert, er befolkningen chokeret over den 
manglende fokus fra verdenssamfundet. »Folk fatter ikke, at omverden ikke 
gør noget og stopper Saudi-Arabien. Selv de, som ikke støtter houthierne, er 
rystede«, siger hun og forklarer, at præsident Hati har mistet stort set al 
sin opbakning i befolkningen. 
</p><p class=" bl-elem">
»Præsidenten har ikke nogen støtte i hele den nordlige del af landet og i 
Sana. Det er kun hans egne militser i den sydlige del af landet, der støtter 
ham. Alle andre anser ham for illegitim og ser krigen som en rendyrket 
saudiarabisk intervention mod houthierne«.
</p>	
</div>

</div></body></html>
