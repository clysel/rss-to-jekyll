---
layout:     post
title: 	    "Millioner tons plastik forsvinder i havet"
post_author:	    
post_date:	    Sat, 28 Mar 2015 11:12:58 +0100
post_site:	    politiken.dk 
post_link:	    http://politiken.dk/viden/ECE2606044/millioner-tons-plastik-forsvinder-i-havet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Plastik i havet</h4>
<div class="fakta-body" data-buildingblock="embedded_factboxlink">
<p><b>Af de 280 </b>millioner tons plastik, der årligt produceres på verdensplan, 
ender skønsvis 8 millioner tons i verdenshavene. 
</p><p><b>Blandt de </b>havlevende dyr, der alvorligt trues af plastik i havet, er 
flere i forvejen stærkt udryddelsestruede arter. Det gælder blandt andet: 
</p><ul><li>Læderskildpadden, der lever på koralrev</li><li>Kemps Ridleyskildpadde</li><li class=" bl-elem">Hawaiian monk Seal.</li></ul><p class=" bl-elem">
Kilde: Marine Biology &amp; Ecology Research Centre, Plymouth University 
</p>
</div>
</div><p>
I 1997 sejlede kaptajn og oceanograf Charles Moore time efter time igennem et 
gigantisk bælte af flydende affald. Det kunne man læse i det amerikanske 
Natural History Magazine i 2003. 
</p><p>
Siden er historien blevet gengivet af mange medier, og affaldet bliver kaldt 
for The Great Pacific garbage patch eller Plastikøerne. 
</p><p>
Men kilden, Charles Moore, kan ikke genkende spektakulære detaljer fra sin 
egen historie. 
</p><p>
»Jeg har aldrig sagt, at der er en affaldsø derude«, siger han på en telefon 
fra Californien, hvor han i dag er forskningsdirektør for 
havmiljøorganisationen Algalita. 
</p><p><b class="ext-link">LÆS MERE </b><a class="embeddedlink" href="http://politiken.dk/viden/ECE2606026/plastik-i-havet-tager-livet-af-fugle-fisk-og-skildpadder/">Plastik i havet tager livet af 
fugle, fisk og skildpadder</a></p><p>
Han kender artiklen, som også ligger i uddrag på Wikipedia og formodentlig 
derfra har spredt sig til medier fra New Scientist til fagmediet 
Ingeniøren.dk og til interesseorganisationer. 
</p><p>
»Den korrekte beskrivelse er, at jeg ikke kom op på dækket uden at se affald 
sejle forbi. Men det var kun en ting ad gangen, og måske var der ti minutter 
imellem, at jeg så noget – der var ikke tale om en ø«, fortæller Charles 
Moore. 
</p><p>
Historien er ændret, så den skulle være mere spændende for læserne, af den 
redaktør, der redigerede artiklen på Natural History, siger Charles Moore. 
</p><p>
Han har ikke selv forsøgt at udrede misforståelsen, for den »bekymrer ham 
ikke«. 
</p><p>
Plastikøerne skulle findes i de fem hvirvelstrømme, der kaldes for gyrer. De 
fem områder ligger spredt i Atlanterhavet, Stillehavet og Det Indiske Ocean. 
</p><p>
Studier fra 2013 viser, at koncentrationen af plastik i de områder er noget 
større, end den er i resten af havet, men øer er der ikke tale om, tyder 
flere forskeres undersøgelser af områderne på. 
</p><p>
De forsvundne plastikøer var en overraskelse for talsmanden for Plastic 
Change, som er en dansk interesseorganisation, der arbejder for at 
forhindre, at affaldet griber ødelæggende ind i økosystemerne. 
</p><p>
»Det var oprindelig plastikøerne, der motiverede mig til at gå ind i kampen 
for at forhindre plastikforurening i at brede sig«, fortæller miljøbiolog 
Henrik Beha Pedersen. 
</p><p>
»Men det, at plasten ikke er samlet i øer, gør sådan set bare problemet endnu 
større, for det gør det endnu sværere at få en klar idé om 
forureningsproblemet, hvis vi simpelthen ikke aner, hvor plasten bliver af. 
Derfor er Plastic Change på ekspedition ved Bermuda i i april måned«, siger 
han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/2050/groen_omstilling/ECE2570387/europa-kan-blive-silicon-valley-for-baeredygtig--oekonomi/">Europa kan blive Silicon 
Valley for bæredygtig økonomi</a></p><p>
I 2010 udledte vi på verdensplan 8 millioner tons plastik ifølge de nyeste tal 
fra det videnskabelige tidsskrift Science. Samme estimering viser, at vi 
rammer 17,5 millioner tons i 2025. 
</p><p>
Et andet tal, som illustrerer udbredelsen af plast i havene, kommer fra ceo 
Andrew Morlet i organisationen Ellen Mac Arthur Foundation. Han påpeger, at 
der vil være et tons plastik per tre tons fisk i 2025. 
</p><p>
Plastikforureningen har især forskernes opmærksomhed, fordi plaststykkerne 
ligesom en svamp binder miljøgifte som olierester. Hvis fiskene spiser 
plasten, i den tro at det er plankton, bliver miljøgiftene ophobet i 
fødekæden, og foruden at skade dyrelivet ender de i os. 
</p><h3>
Find forureningen 
</h3><p>
»Jeg tror ikke, det udgør en risiko for mennesker med de nuværende 
koncentrationer, men det er klart, at større mængder plast i havene også 
medfører en større risiko for, at fiskene spiser plasten. På lang sigt kan 
der være konsekvenser for os«, siger Torkel Gissel Nielsen, der er professor 
ved DTU Aqua. 
</p><p>
Et internationalt hold af forskere undersøgte i et studie fra 2013 mængderne 
af plast ved at indsamle prøver fra områderne ved de store hvirvelstrømme 
fem steder på kloden. Hovedforfatteren til studiet hedder Carlos Duarte, og 
han var på det tidspunkt tilknyttet flere spanske universiteter. Han besøgte 
selv tre af de fem berygtede gyrer med et forskningsskib: 
</p><p>
»Plastikøerne eksisterer ikke. Det er en myte, som er overdrevet af mediehype. 
Der ligger maksimalt 2,5 kilo per kvadratkilometer, og det vil sige, at der 
er 2,5 milligram per kvadratmeter – det kan man ikke se med det blotte øje«, 
fortæller Carlos Duarte. Han har heller aldrig set øerne dokumenteret 
andetsteds. 
</p><p>
»Jeg har set fotos, hvor medier illustrerer plastikøerne, men det ligner 
kyster i Sydøstasien«, fortæller han. 
</p><p>
Langs kyststrækninger ligger der affaldsbjerge, og den største synder inden 
for affaldshåndteringen er Kina, viser de nye tal fra Science. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/viden/ECE2606028/den-nye-jacques-cousteau-vil-rydde-op-i-verdenshavene/">Den nye Jacques Cousteau vil 
rydde op i verdenshavene</a></p><p>
»Men det virkelige problem er, hvorfor der ikke er nogen plastikøer? Mængden 
af plastik i havene er enorm og fortsætter med at stige«, siger Carlos 
Duarte 
</p><p>
Studiet fra 2013 kunne kun dokumentere 1 procent af den plastik, som estimater 
viser, at vi udleder i havene. 
</p><div class="art-quote article-box">
<p class="quote"/>
<blockquote>
<p class="quote-txt">
Problemet er, at vi ikke kan gøre rede for de andre 99 procent, vi smider i 
havene. Det er bekymrende
</p>
<p class="sender">
</p><p class=" bl-elem">Carlos Duarte, forsker</p> 

</blockquote>
</div><p>
»1 procent af den plastik, vi regnede med – det ligner på overfladen gode 
nyheder. Men problemet er, at vi ikke kan gøre rede for de andre 99 procent, 
vi smider i havene. Det er bekymrende«, siger Carlos Duarte.</p><p>
Den danske forsker Torkel Gissel Nielsen, der sammen med to specialestuderende 
indsamlede prøver fra Danmark til Sargassohavet i 2010, men heller aldrig så 
plastøer, er enig. 
</p><p>
»Jeg tror ikke, at plastøerne eksisterer, og det betyder, at vi ikke ved ret 
meget om, hvor plasten befinder sig, og hvor meget effekt forureningen har 
på vores økosystem. Falder plasten ned på havbunden, eller bliver den opløst 
til meget små stykker, bliver den spist af planktondyr og fisk«, spørger 
han. 
</p><p>
Selv om det ser sort ud med forureningen, er den gode nyhed, at der i 
industrien og i forskningen bliver udviklet metoder til genanvendelse og 
udvikling af miljøvenlig plast. Så måske ender vi ikke på de svimlende 17,5 
tons affald i havene, som det ellers er estimeret for 2025. 
</p><h3>
Fremtidens plast 
</h3><p>
Plastproblemet i havene kommer fra den traditionelle plast, der består af 
forarbejdede olieprodukter. Olie er udgangspunktet for syv kendte byggesten 
i plastindustrien. De indgår i plastflasker, som mikroplast i kosmetik eller 
beklædning og konsistensregulering i fødevarer og spiller på den måde en 
stor rolle i de fleste menneskers hverdag – også uden at vi tænker så meget 
over, at det er plast, vi har med at gøre. 
</p><p>
Men bevidstheden om at mindske brugen af plast fra olieprodukterne vokser. For 
eksempel har man i Californien forbudt brug af engangsplastposer, og i 
Danmark er firmaet Carlsberg i gang med at udvikle en træflaske, som kan 
bruges i stedet for den kendte grønne plastflaske for at undgå at bidrage 
negativt til forureningen. Det er især relevant i eksportlande, for i 
Danmark genanvender vi allerede plastflaskerne i stor stil. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/viden/ECE2606042/mysterie-paa-sporet-af-den-forsvundne-plastik/">Mysterie: på sporet af den 
forsvundne plastik</a></p><p>
»Pet, som plastflasker er lavet af, er meget velegnet til at genanvendelse«, 
siger materialeforsker i plast Anders Egede Daugaard, lektor ved DTU 
Kemiteknik. 
</p><p>
I mindre skala inden for genanvendelse finder vi den spirende virksomhed 
Plastix, der ligger i Lemvig i Midtjylland. Plastix vil genbruge plast fra 
fiskenet af blandt andet nylon med start i august i år. 
</p><p>
Forbedrede udgaver af bionedbrydelig plast kan også komme til at gøre en 
forskel for miljøet. På DTU samarbejder kemiker Peter Fristrups 
forskergruppe med firmaerne Novozymes og Haldor Topsøe om at lave nye typer 
af plast, der ikke bygger på forarbejdet olie, og som er biologisk 
nedbrydelige: 
</p><p>
»Vi er i gang med at forstå og forbedre metoderne til fremstilling af 
mælkesyre, der er bestanddelen i en af de få bionedbrydelige plasttyper, som 
allerede er på markedet i dag«, fortæller han. 
</p><p><b class="ext-link">LÆS OGSÅ </b><a class="embeddedlink">Golfstrømmen er blevet 
langsommere</a></p><p>
Vi kender mælkesyrer fra den reaktion i kroppen, hvor musklerne syrer til. Med 
den nye proces bliver mælkesyren dannet kemisk ud fra sukker og bliver til 
et materiale, der på mange punkter ligner den traditionelle plast. 
</p><p>
»Til gengæld vil plasten blive nedbrudt nemmere, hvis den skulle ende i 
naturen, og den vil formodentlig heller ikke binde miljøgifte i havet, som 
den traditionelle plast gør«, forklarer Peter Fristrup, lektor ved DTU 
Kemiteknik. 
</p><p>
Udfordringen i udviklingen af biobaseret plastik er, at fremstillingen stadig 
er meget energikrævende og gør produkterne for dyre, til at det kan 
konkurrere med den oliebaserede plast i pris. Peter Fristrups forskergruppe 
er i gang med at forbedre den kemiske proces, så det bliver nemmere og 
billigere at producere bioplast. 
</p><p class=" bl-elem">
»Men løsningen på plastproblemet er i første omgang effektiv genanvendelse og 
lovgivning, der eksempelvis forhindrer, at plasten ryger direkte ud i 
naturen i nogle af produkterne, der afgiver mikroskopiske stykker plast, 
såsom skrubbecreme og tandpasta«, siger lektor Anders Egede Daugaard fra 
DTU. 
</p>	
</div>
</div></body></html>
