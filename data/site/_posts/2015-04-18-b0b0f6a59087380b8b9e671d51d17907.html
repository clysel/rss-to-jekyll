---
layout:     post
title: 	    "Australsk politi anholder to teenagere for terrorplaner"
post_author:	    
post_date:	    Sat, 18 Apr 2015 13:42:24 +0200
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2633284/australsk-politi-anholder-to-teenagere-for-terrorplaner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif. 
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak. 
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>. 
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak. 
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/>
</p>

</div>
</div>
<p>
I en antiterroraktion har australsk politi lørdag anholdt fem teenagere i 
Melbourne, der er Australiens næststørste by.
</p><p>
Det oplyser politiet i delstaten Victoria og det føderale politi på et fælles 
pressemøde.
</p><p>
Mindst to af anholdelserne relaterer sig til terror, der beskrives som "inspireret 
af" den ekstremistiske gruppe Islamisk Stat (IS).
</p><p>
Politiet mistænker de to 18-årige mænd for at planlægge et angreb på australsk 
jord, og politifolk skulle angiveligt være blandt målene.
</p><p>
»Det formodes, at mændene var ved at forberede en terrorhandling i Australien, 
hvor man ville gå efter politibetjente«, siger Shane Patton, fungerende 
vicepolitikommissær hos Victorias politi, og suppleres af Neil Gaughan fra 
det føderale politi.
</p><p>
»Vores informationer peger på, at dette var inspireret af Isis (andet navn for 
IS, red.)«, siger han.
</p><h3>
Planlagt angreb i næste uge
</h3><p>
Angrebet menes at have været nært forestående. Ifølge politiet havde de 
anholdte planer om at udføre angreb »i Melbourne-området« 25. 
april eller i dagene op til. Hele næste uge markerer australierne 100-året 
for australske og newzealandske styrkers landsætning i Tyrkiet under Første 
Verdenskrig.
</p><p>
Dagen markeres massivt i hele landet og særligt i storbyer som Melbourne og 
Sydney.
</p><p>
Foruden de to terrormistænkte er en tredje mand, der også er 18 år gammel, 
anholdt for at have forbrudt sig mod landets våbenlov.
</p><p>
De to resterende på henholdsvis 18 og 19 år er i politiets varetægt og er 
lørdag morgen lokal tid ved at blive afhørt.
</p><h3>
Trussel er fjernet
</h3><p>
Myndighederne understreger, at truslen om et angreb 25. april er fjernet med 
anholdelserne, men opfordrer australierne til at være "opmærksomme".
</p><p>
Antiterrorberedskabet i Australien er højt, og australsk politi har gentagne 
gange det seneste år anholdt personer, der mistænkes for at ville udføre 
terrorangreb.
</p><p>
I december blev to personer dræbt under en gidseltagning midt i storbyen 
Sydney.
</p><p class=" bl-elem">
Gidseldramaet, som myndighederne betegner som et terrorangreb, varede i 
omkring 16 timer og endte med, at politiet stormede caféen og dræbte 
gidseltageren Man Haron Monis
</p>	
</div>

</div></body></html>
