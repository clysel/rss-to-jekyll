---
layout:     post
title: 	    "Arquette og J.K Simmons vinder bedste kvindelige og mandlige birolle"
post_author:	    
post_date:	    Mon, 23 Feb 2015 05:57:58 +0100
post_site:	    politiken.dk 
post_link:	    http://politiken.dk/kultur/filmogtv/oscar/ECE2558566/arquette-og-jk-simmons-vinder-bedste-kvindelige-og-mandlige-birolle/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Oscar 2015</h4>
<div class="fakta-body"><p>
Natten til mandag uddeles The Academy Awards - Oscar-statuetterne. 
</p>
</div>
</div>
<p>
Rollen som højtråbende og kontant musiklærer i filmen 'Whiplash' 
har resulteret i en Oscar for bedste mandlige birolle til skuespilleren J.K. 
Simmons.
</p><p>
Det er den første Oscar, som den 60-årige skuespiller modtager, og det er også 
første gang, at han er nomineret til guldstatuetten.
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/oscar/ECE2558557/birdman-instruktoer-vinder-stor-oscar-pris/">Birdman-instruktør vinder stor 
Oscar-pris</a></p><p>
J.K Simmons var forinden blevet spået til at være Oscarfavorit, og han takkede 
i sin tale sin kone og børn og opfordrede publikum og seere til at kontakte 
deres kære.
</p><p>
»Ring til jeres mor, ring til jeres far. Hvis I er heldige nok at have en 
eller to forældre i live på denne planet, så ring til dem«, lyder det fra 
J.K Simmons i takketalen, da han som den første i årets show, modtager en 
pris.
</p><h3>
Arquette vinder som ventet
</h3><p>
Prisen for bedste kvindelige birolle går til Patricia Arquette for filmen 'Boyhood', 
hvor hun spiller en enlig mor til filmens hovedperson over en periode på 12 
år.
</p><p>
Arquette var ligesom Simmons spået til at vinde sin første Oscar-statuette, da 
hun har hevet trofæer hjem for sin rolle ved prisuddelinger som Bafta, 
Golden Globes, Critics Choice og Spirit awards.
</p><p>
Den 46-årige skuespillerinde, der har været med i over 40 film siden 
1980'erne, valgte i sin takketale at fokusere på ligestilling og ligeløn.
</p><p>
»Vi har kæmpet for alle andres rettigheder. Tiden er inde til at få ligeløn en 
gang for alle og lige rettigheder for kvinder i USA, lyder det fra Patricia 
Arquette under årets Oscar-uddeling, der blev afholdt natten til mandag.
</p><h3>
Begejstret bifald fra kolleger
</h3><p>
Kommentaren fik blandt andet Meryl Streep, der var nomineret i samme kategori 
for sin rolle i 'Into The Woods', og Jennifer Lopez til begejstret at klappe 
af budskabet.
</p><p>
Patricia Arquette modtog i januar nyheden om Oscar-nomineringen på en ellers 
uheldig dag.
</p><p class=" bl-elem">
»Vågnede op til en fantastisk nyhed, jeg er Oscar-nomineret! Men så sov 
babysitteren over sig, min bil skulle trækkes af sted, jeg kom for sent på 
arbejde, og min datter får hovedpine, næsten lige da vi når frem til skolen. 
Aah! Kaos!«, skrev Patricia Arquette dengang på sin Twitter-profil.
</p>	
</div>
</div></body></html>
