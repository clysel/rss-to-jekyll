---
layout:     post
title: 	    "To nordkaukasere anholdt for mordet på Nemtsov"
post_author:	    
post_date:	    Sat, 07 Mar 2015 10:42:44 +0100
post_site:	    politiken.dk 
post_link:	    http://politiken.dk/udland/ECE2577477/to-nordkaukasere-anholdt-for-mordet-paa-nemtsov/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To mænd fra det nordlige Kaukasus er anholdt som mistænkte for mordet på den 
russiske oppositionsleder Boris Nemtsov, men hjernen bag attentatet er endnu 
ikke fundet, siger kilder nær efterforskningen til den russiske netavis 
Gazeta.ru. 
</p><p>
Meddelelsen om de to anholdelser blev givet af chefen for den russiske 
efteretningstjeneste FSB, Aleksandr Bortnikov, til russiske journalister 
lørdag formiddag. 
</p><p>
Bortnikov gav ingen detaljer om de to mænd ud over deres navne og at de er fra 
’Kaukasus’, hvilket formentlig vil sige kludetæppet af formelt selvstyrende 
republikker i det sydlige Rusland, deriblandt Tjetjenien, Ingusjetien og 
Dagestan. 
</p><p>
Ifølge Gazeta.ru’s kilde fandt politiet relativt hurtigt efter mordet bilen, 
som de mistænkte gerningsmænd kørte i. I bilen skal man have fundet 
’biomaterialer’, hvilket kombineret med telefonaflytning hjalp med at finde 
de to mænd. 
</p><p>
»Det er for tidligt i efterforskningen til at sige noget om, hvem der 
organiserede og bestilte forbrydelsen«, siger kilden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2571347/tusinder-siger-farvel-til-boris-nemtsov-vi-vil-vise-magten-at-vi-ikke-lader-os-kue/">Tusinder siger farvel til 
Boris Nemtsov: Vi vil vise magten, at vi ikke lader os kue</a></p><p>
Lige siden mordet på Boris Nemtsov lige over for Kreml og Den Røde Plads i 
Moskva sent fredag aften 27. februar har en af mange spekulationer i de 
statskontrollerede russiske medier været, at separatister eller islamister 
fra det nordlige Kaukasus stod bag mordet. 
</p><p>
Forklaringen skulle enten være, at disse ønsker at skabe politisk uro i 
Rusland, eller at de er vrede over Nemtsovs støtte til den terrorramte 
franske satireavis Charlie Hebdo. 
</p><p>
Mange af præsident Vladimir Putins kritikere vil dog forholde sig skeptiske, 
indtil håndfaste beviser måtte blive præsenteret. 
</p><p>
»’Tjetjenske lejemordere’ bliver arresteret i næsten enhver højt profileret 
retssag, så dette udelukker ikke, at man kan skyde skylden på 
Ukraine/CIA/nationalister«, lød det syrligt på Twitter fra Max Seddon, 
netavisen Buzzfeed’s kyndige, Kijev-baserede korrespondent med ansvar også 
for Rusland. 
</p><p>
Putin er ifølge Aleksandr Bortnikov blevet orienteret om anholdelserne, og 
efterforskningen fortsætter, fortæller han. 
</p><p>
En kilde med kendskab til sagen siger til det russiske nyhedsbureau Interfax, 
at de to mænd søndag eller mandag ventes fremstillet i den russiske version 
af et grundlovsforhør. 
</p><p class=" bl-elem"><b class="ext-link">PORTRÆT</b><a class="embeddedlink" href="http://politiken.dk/tv/udland/ECE2571238/portraet-af-boris-nemtsov-politiker-og-videnskabsmand/">Boris Nemtsov: Politiker og 
videnskabsmand</a></p>	
</div>
</div></body></html>
