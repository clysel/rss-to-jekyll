---
layout:     post
title: 	    "Hvor fløj Dong's guldfugle hen?"
post_author:	    
post_date:	    Wed, 22 Apr 2015 11:03:35 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2637901/hvor-floej-dongs-guldfugle-hen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
I de to konstruktioner ? købet af Nysted og Anholt ? arbejdede vi tæt sammen 
med de personer, som i dag er partnere i Copenhagen Infrastructure Partners, 
og lærte dem godt at kende
</p>
<p class="sender">
Administrerende direktør Torben Möger Pedersen, PensionDanmark. 
</p>
</blockquote>
</div><p>
I flere år kendte ingen i den brede offentlighed guldfuglene. De opererede i 
Anders Eldrups skygge. 
</p><p>
Den administrerende direktør tegnede udadtil Dong Energy’s grønne profil med 
milliardinvesteringer i havmøller. 
</p><p>
Internt i Dong var alle dog klar over, hvem de var. Med Eldrups velsignelse 
fungerede de nærmest som en enhed uden for hierarkiet i selskabet. 
</p><p>
De tjente langt mere end andre i selskabet, men til gengæld knoklede de døgnet 
rundt og var i fuld gang med at opbygge Dong som verdens førende i opførelse 
og drift af havmølleparker. 
</p><p>
Men 12. marts 2012 meddelte Dong, at Anders Eldrup var fratrådt efter gensidig 
aftale – uden at der blev givet en begrundelse. Og to dage senere blev 
guldfuglene skubbet ud af skyggen. 
</p><p>
Foran et stort presseopbud på Hotel Hilton ved Københavns Lufthavn pegede 
Dong’s bestyrelsesformand Fritz Schur på, at en »lille håndfuld 
medarbejdere« tæt på Anders Eldrup havde fået lukrative kontrakter – og at 
en bestemt ansat selv kunne sige op og få 20 millioner kroner med ud ad 
døren. 
</p><p>
Fritz Schur erklærede, at han »aldrig har set noget lignende«. 
</p><h3>
Magtkamp 
</h3><p>
Den lille gruppe medarbejdere blev hurtigt identificeret. 
</p><p>
Manden med muligheden for det angiveligt store engangsbeløb var Jakob Baruël 
Poulsen, kendt som Barylen. 
</p><p>
De tre andre guldfugle var de to jurister Christian Skakkebæk og Torsten 
Lodberg Smed samt finansmanden Rune Bro Róin, der dog var blevet fyret et år 
tidligere. Han havde angiveligt fået mange personaleklager. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2637462/regeringen-goldman-sachs-var-den-eneste-loesning/">Regeringen: Goldman Sachs var 
den eneste løsning</a></p><p>
De forlod alle Dong, men i sidste ende vandt Anders Eldrup en voldgiftssag mod 
det danske energiselskab. Tre dommere slog fast, at Eldrup som direktør 
havde ret til at godkende lønvilkårene for de fire medarbejdere uden at 
præsentere vilkårene for bestyrelsen. Reelt virkede konflikten da også mere 
som en magtkamp mellem bestyrelsesformanden og direktøren. 
</p><p>
Siden trådte de fire guldfugle igen ind i skyggen. Men de har haft travlt. 
</p><h3>
Milliarder til vedvarende energi 
</h3><p>
I efteråret 2012 dannede de selskabet Copenhagen Infrastructure Partners (CIP) 
sammen med Christina Grumstrup Sørensen, der tidligere havde arbejdet sammen 
med dem i Dong. 
</p><p>
PensionDanmark skød tæt ved 7 milliarder kroner ind i CIP’s første 
investeringsfond til energi og infrastruktur. Sidste år etablerede CIP 
derefter investeringsfond nummer to med et samlet tilsagn på 10 milliarder 
kroner fra 12 pensionskasser og banker. 
</p><p>
Endelig har CIP etableret fonden CI Artemis med omkring 3 milliarder kroner 
fra PensionDanmark, der går til et tysk transmissionsanlæg, som er under 
opførelse og kan føre strøm i land fra havmøller. 
</p><div class="art-quote article-box">
<p class="quote"/>
<blockquote>
<p class="quote-txt">
Project Red var knyttet til Dong og kunne kun realiseres i den sammenhæng. Men 
de bygger på nogle af de samme grundlæggende tendenser. Det er baseret på 
behovet for at få finansielle investorer ind i energiverdenen for at få 
kapital nok til de store projekter
</p>
<p class="sender">
Seniorpartner Christian Skakkebæk, CIP 
</p>
</blockquote>
</div><p/><p>
Det interessante er da også, at de fem partnere i CIP reelt er i gang med at 
udføre en stor del af Eldrups oprindelige plan ’Project Red’, som var en del 
af magtkampen i Dong, fordi Fritz Schur ikke støttede planen. Den gik ud på 
at danne et selvstændigt vindselskab, som store pensionskasser kunne 
investere i. 
</p><p>
Som Anders Eldrup erklærede i november sidste år til Børsen om CIP’s 
investeringsfonde: 
</p><p>
»I et eller andet omfang er vores planer for dengang ved at blive ført ud i 
livet nu«. 
</p><p>
Så langt er seniorpartner Christian Skakkebæk fra CIP ikke villig til at gå. 
Han erkender dog, at der er tale om samme underliggende behov. 
</p><p>
»Project Red var knyttet til Dong og kunne kun realiseres i den sammenhæng. 
Men de bygger på nogle af de samme grundlæggende tendenser. Det er baseret 
på behovet for at få finansielle investorer ind i energiverdenen for at få 
kapital nok til de store projekter. Samtidig har den finansielle verden brug 
for en stabil indtjening, som de har svært ved at skaffe på grund af de lave 
renter. Det behov er vi med til at løse«, siger Christian Skakkebæk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2636279/dong-intet-mystisk-i-timingen-af-nyheden-om-milliardindtaegt/">Dong: Intet mystisk i timingen 
af nyheden om milliardindtægt</a></p><p>
Han mener, at det er guldfuglenes erfaring og netværk fra tiden i Dong, som 
giver dem en ekstra fordel. 
</p><p>
»I modsætning til mange andre fonde kommer vi fra energibranchen og ikke 
bankverdenen. Det giver eksempelvis en fordel i relation til at finde de 
gode energiprojekter, som vi normalt får tilbudt gennem vores netværk. Det 
gør også, at vi kan være en projektpartner, som kan komme med viden og 
erfaring omkring projekterne og ikke kun med penge«, siger Christian 
Skakkebæk. 
</p><h3>
Stort afkast 
</h3><p>
Allerede i sit andet leveår har CIP’s første fond i 2014 givet et afkast på 
186 millioner kroner. 
</p><p>
Det er resultatet efter investeringer i seks vindmølleparker på land i 
Skotland og Wales sammen med Falck Renewables samt to biomassefyrede 
kraftværker i England sammen med det dansk-baserede BWSC. 
</p><p>
»Fonden ejer 49 procent af de seks vindmølleparker, som snurrer, og de 
genererer indtægter. Det ene af de to biomassefyrede kraftværker er ved at 
være færdig, og den del af vores investering, der er givet som lån, giver 
renteindtægter også i byggeperioden. Det første værk forventes at begynde at 
producere strøm senere på året«, fortæller Christian Skakkebæk. 
</p><p>
Det er kun begyndelsen. 
</p><p>
»Vores hovedområde er Nord- og Vesteuropa samt USA og Canada. De steder er 
valgt efter vores netværk, de stabile tilskud og samfundsforholdene. Især 
Storbritannien og Tyskland har store investeringer i vedvarende energi de 
kommende år«, understreger han. 
</p><p>
I Storbritannien har begge CIP’s fonde for nylig investeret i havmølleparken 
Beatrice i området Outer Moray Firth ved Skotland. Beatrice er et af fem 
offshore vindmølleprojekter i Storbritannien, der har fået en givtig 
CfD-ordning. 
</p><p>
»Vores partner i havmølleparken Beatrice er det britiske energiselskab SSE, og 
projektet er baseret på en CfD-kontrakt, der giver en fast og stabil 
indtjening«, siger Christian Skakkebæk. 
</p><p>
I Storbritannien er målet, at 30 procent af den britiske strøm i 2020 skal 
komme fra vedvarende energikilder. Det seneste støttesystem for at nå det 
grønne mål kaldes CfD. Allerede i maj 2012 omtalte den britiske avis The 
Guardian planerne om det nye støttesystem – og kort efter indførte den 
britiske regering den nye ordning. 
</p><p>
Den viser sig i dag at være et guldæg med en usædvanlig gunstig støtte for 
selskaber, som opstiller og driver havmølleparker. Ordningen indebærer, at 
de britiske elforbrugere betaler en fast pris per kWh i en længere årrække 
uanset prisen på markedet. 
</p><p>
Støtten stiger også i takt med inflationen. En mere guldrandet ordning findes 
ikke andre steder i verden. 
</p><p>
Den britiske regering er villig til at betale den høje støtte, fordi den er 
bange for, at der ikke vil være investorer nok til bygningen af de store 
havmølleparker. 
</p><p>
Også andre lande som Tyskland er ved at komme med på vindvognen på grund af 
EU’s målsætning om, at 20 procent af energiforbruget skal komme fra 
vedvarende energi i 2020. 
</p><h3>
Flyvende start 
</h3><p>
Det er PensionDanmark, som med sine investeringer har givet CIP’s to fonde en 
flyvende start. Det skyldes det store marked for vedvarende energi. Især når 
renterne på obligationslån er så lave. 
</p><p>
»I 2009-2010 traf vi en beslutning om, at vi som reaktion på det faldende 
renteniveau ville øge vores investeringer i alternativer, som kan give et 
stabilt afkast, der ligger pænt over obligationsrenten. De krav opfylder 
vindmølleparker, biomasse, kraftværker og transmissionsanlæg«, siger 
administrerende direktør Torben Möger Pedersen fra PensionDanmark. 
</p><p>
Derfor indledte PensionDanmark et samarbejde med Dong om Nysted Havmøllepark 
og Anholt Havmøllepark. 
</p><p>
»I de to konstruktioner – købet af Nysted og Anholt – arbejdede vi tæt sammen 
med de personer, som i dag er partnere i Copenhagen Infrastructure Partners, 
og lærte dem godt at kende. Da de forlod Dong i foråret 2012, så vi en 
mulighed for at øge PensionDanmarks mulighed for at gennemføre store 
infrastrukturinvesteringer«, siger Torben Möger Pedersen. 
</p><p>
Han er tilfreds med samarbejdet. PensionDanmark har en målsætning om, at cirka 
10 procent af formuen skal være investeret i infrastruktur med et stabilt 
afkast. 
</p><p>
»Godt halvdelen af vores målsætning vil blive håndteret via vores 
investeringer i CIP og den anden halvdel gennem de investeringer, som vores 
eget team gennemfører«, siger Torben Möger Pedersen og tilføjer om 
PensionDanmark: 
</p><p>
»Vi har i dag en samlet formue på 180 milliarder kroner, som om to år vil have 
passeret de 200 milliarder kroner«. 
</p><p>
Derfor skal flere milliarder ud og arbejde via CIP: 
</p><p class=" bl-elem">
»Nu skal vi lige have fond 2 i gang. Men hvis det går godt, hvad jeg 
forventer, vil en fond 3 efter alt at dømme se dagens lys om et par år, hvor 
PensionDanmark sandsynligvis også vil være en betydelig investor«, siger 
Torben Möger Pedersen. 
</p>	
</div>

</div></body></html>
