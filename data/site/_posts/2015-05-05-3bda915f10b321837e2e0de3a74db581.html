---
layout:     post
title: 	    "Munch vs. Van Gogh: Der er kunstnertopmøde i Oslo"
post_author:	    
post_date:	    Tue, 05 May 2015 14:01:59 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2655439/munch-vs-van-gogh-der-er-kunstnertopmoede-i-oslo/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fra den 9. maj til 6. september kan to af Europas mest anerkendte kunstnere 
opleves i en fælles udstilling. 
</p><p>
MUNCH | VAN GOGH finder sted på Munch-museet i Oslo. Det usædvanlige 
udstillingssamarbejde mellem Munch-museet og det hollandske Van Gogh-museum 
har gjort det muligt at samle over hundrede kunstværker til en udstilling, 
der kan vise de besøgende verdenskendte mesterværker som Munchs ’Skriget’ og 
’Madonna’ såvel som Van Goghs ’Stjernenat over Rhone’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1905339/oslo-blomstrer-gammelt-faengselsomraade-bliver-til-nyt-kunstkvarter/">Oslo blomstrer: Gammelt 
fængselsområde bliver til nyt kunstkvarter </a></p><p>
Og udstillingen er ikke en begivenhed, der passerer i stilhed blandt 
kunstfolket, fortæller Tina Kristensen, der er chefredaktør på Magasinet 
Kunst. 
</p><p>
»Jeg tager selv til Oslo for netop at se denne udstilling. Jeg synes, den er 
værd at rejse efter«, lyder det. 
</p><p>
Ifølge Tina Kristensen er det en af de helt exceptionel duo, der kan opleves i 
Oslo. 
</p><p>
»Det er jo to af kunsthistoriens tunge drenge, der møder hinanden. Og det er 
altid interessant. De arbejdede begge i en tid, hvor kunsten var i en 
rivende udvikling og begge udfordrede den gængse form og gik imod strømmen«, 
fortæller Tina Kristensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/norge/oslo/ECE2176835/er-det-her-du-faar-nordens-bedste-kaffe/">Er det her du får Nordens 
bedste kaffe?</a></p><p>
Hun glæder sig personligt til at se, hvordan museet kobler de to kunstnere 
sammen, og om man som tilskuer går fra udstillingen med ny viden. 
</p><p>
»De er jo begge blevet udstillet i stor stil og i voldsomt mange forskellige 
sammenhænge, så forhåbentlig vil denne udstilling bringe noget nyt til 
bordet«. 
</p><p>
Udstillingen MUNCH | VAN GOGH drager videre til Van Gogh-museet i Amsterdam, 
når udstillingen i Oslo slutter til september. 
</p><p class=" bl-elem">
Munch-museet er i øvrigt langt fra det eneste interessante museum i den norske 
hovedstad. Også Astrup Fearnley Museet med moderne kunst, der ligge på 
Tjuvholmen, Oslos nye bydel, er et oplagt besøg. 
</p>	
</div>

</div></body></html>
