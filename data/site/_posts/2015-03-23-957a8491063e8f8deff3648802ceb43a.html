---
layout:     post
title: 	    "Dansk rockband: »Hvis livet var en gøglerskole/ så var du aldrig blevet til noget«"
post_author:	    
post_date:	    Mon, 23 Mar 2015 11:15:50 +0100
post_site:	    politiken.dk 
post_link:	    http://politiken.dk/kultur/musik/cd-beat/ECE2599853/dansk-rockband-hvis-livet-var-en-goeglerskole-saa-var-du-aldrig-blevet-til-noget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når man nu lyder som en frisk udgave af C.V. Jørgensen, vidner det om både 
overskud og frækhed at synge: »Jeg går ud med et brag/ I vil huske mit navn/ 
og at pipfugl altid har været/ mit motto«. 
</p><p>
Legen med sangen om Costa del Sol findes på debutalbummet fra Sonja Hald. Og 
hvem er hun? Hun er et fem mand bredt band fra Aarhus med styr på både banjo 
og det danske sprogs finmekanik. Det siges, at de har opkaldt sig efter en 
hest, da den blev ramt af afrikansk hestepest. 
</p><p>
Hvis det er underfundigt forvirrende, er du godt i gang med at fange, hvad 
Sonja Hald går ud på. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2574790/fransk-cubanske-tvillinger-leverer-hypnotisk-og-stilfuldt-debutalbum/">Fransk-cubanske tvillinger 
leverer hypnotisk og stilfuldt debutalbum </a></p><p>
Med den skrydende sanger Jonas Dahl i spidsen skriver Sonja Hald sig med tolv 
nye sange ind i dansk folk og rock på en måde, der vil trække tæppet væk 
under de fleste. 
</p><p>
Deres lette melodiske antrit og de verbale smæk for skillingerne er beslægtet 
med Folkeklubben, men hvor sidstnævnte trasker i det dybe spor fra Kim 
Larsen, sidder netop C.V. Jørgensen og ikke mindst Eik Skaløe bag på hesten, 
når Jonas Dahl synger. Og så har Sonja Hald en anderledes flabet tilgang til 
forbillederne. 
</p><h3>
Hvis livet var en gøglerskole 
</h3><p>
Sangene er ukomplicerede og lige til at synge med på. Hvad end de i en 
labyrint af ordspil rejser samfundskritik på ’Vækstplanen’, flygter fra 
middelklassens dræbende konsensuskultur op mod ’Mariager Fjord’ eller 
forholder sig lunkent til præstationssamfundets skematiske tilværelse på 
’Line Kolding’: 
</p><p>
»Det er fandeme godt gået/ men hvis livet var en gøglerskole/ så var du aldrig 
blevet til noget«. 
</p><div class="art-fakta article-box">
<h4 class="">
Anmeldelse: Sonja Hald</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Album: Vækstplanen
</p><p class=" bl-elem">
Pladeselskab: A:Larm
</p>
</div>
</div><p>
Sanger Dahl jonglerer ubesværet med gloserne og strør om sig med både 
litterære og popmusikalske henvisninger.</p><p>
Sprogets faste vendinger stables skævt op i høje tårne, der vælter, så den 
oprindelige mening forsvinder, og skyggen af en ny viser sig i rodet: 
</p><p>
»Der er noget galt i Danmark/ Michael Kvium maler helt ad helvede til«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2577227/den-blide-mr-white-er-poppens-nye-modefarve/">Den blide Mr. White er poppens 
nye modefarve</a></p><p>
Det er skægt, indimellem lige på kornet og drillende i den mere platte ende 
(når »tosser« bliver rimet på »lange ... kirkeklokker«). Ordgejlet tager 
også overhånd og grænser til det skabagtige, men Sonja Hald er en ny, stærk 
stemme i en lang dansk tradition for at råbe det konforme fællesskab imod. 
</p><h3>
Klip navlestrengen 
</h3><p>
Duoen Maskinvåd har også rødder i Aarhus med et tydelig aftryk fra både Kliché 
og TV-2. 
</p><p>
Ja, det må jo nærmest føles som et ridderslag, når Steffen Brandt siger ja til 
at være med på deres andet album, ’SOS’. Det gør han på ’Det synger’, en 
omgang velfærdsfunk med et blåt 80’er-skær i linjerne: »Ud af nattens drømme 
i febersved på hvide madrasser«. 
</p><div class="art-fakta article-box">
<h4 class="">
Anmeldese: Maskinvåd</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p>
Album: SOS. 
</p><p class=" bl-elem">
Pladeselskab: SOS Records
</p>
</div>
</div><p>
Der er for meget pastiche og uden den fantastiske Toyota-nervøsitet, der 
faktisk gjorde Maskinvåds debut til et mere levende album end opfølgeren 
her.</p><p>
Dengang lænede de sig lige så meget op ad tidlig Lars H.U.G. og fik 
elektricitet til at løbe gennem flere sange. På de nye sange sniger 
mageligheden sig ind med hyggesaxofon og Steffen Brandt-kopieret rap på 
’Skoletaskedrenge’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2578740/den-staedige-blondine-vender-staerkt-tilbage-med-faengende-popalbum/">Den stædige blondine vender 
stærkt tilbage med fængende popalbum</a></p><p>
Hvor Minds of 99 i mellemtiden har vist, hvordan man kan tage den aarhusianske 
new wave og gøre den til sin egen generations brændende udtryk, ender 
Maskinvåds ellers udmærket sange med at ligge under for fortiden. Det er på 
tide at klippe navlestrengen. 
</p><h3>
Uskolet vildskab 
</h3><p>
Det naiv-kaotiske orkester Tidlige Armbånd klipper ikke bare navlestrengen. De 
kapper alle bånd på deres andet album. 
</p><p>
Deres sange lyder som en infight med traditionerne, hvor det ikke bare handler 
om at undgå klicheer, men om at springe helt uden for sangskrivningens 
nedarvede logik.
</p><div class="art-fakta article-box">
<h4 class="">
Anmeldelse: Tidlige Armbånd</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Album: Flydende Elskende 
</p><p class=" bl-elem">
Pladeselskab: Aftenrutine
</p>
</div>
</div><p>
Det kommer der nogle overrumplende forløb ud af, hvor en sang let kan mutere 
flere gange undervejs, så man ikke helt ved, om Lone Kellermanns tur til 
Venedig lige blev dekonstrueret, eller det var en baglæns kolbøtte tilbage 
til 00’ernes mere eksperimenterende side af indie-Brooklyn. Men 
underholdende er det!</p><p>
Mens de opbrudte og tumultariske sangkonstruktioner springer fra det ene 
fængende øjeblik til det næste, slår teksterne naivt ned i sproget og giver 
deres autotunede kor og sprælske arrangementer et blåøjet centrum. Mennesker 
sidder foran skærmen, for ikke sidde over for hinanden: 
</p><p>
»Jeg mærker din hånd/ helt tungt på skulderen/ Men det er så svært at få vendt 
sig om«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2580593/anmeldelse-ualmindeligt-talentfuld-sangerinde-giver-de-hjerteknuste-en-ny-hymne/">Anmeldelse: Ualmindeligt 
talentfuld sangerinde giver de hjerteknuste en ny hymne</a></p><p>
På den måde ligger Tidlige Armbånd musikalsk i forlængelse af Synd &amp; 
Skam, men er poetisk knyttet til Skammens Vogn. Og så er der jo faktisk også 
forbilleder i deres opfindsomme kollager uden for reglerne – som Kanye West 
og Ariel Pinks lo-fi. 
</p><p>
Tidlige Armbånd kan undervejs være mere desorienterede end komplekse, men 
deres forvirring angriber egentlig bare den danske konformitet et andet sted 
fra end et band, der har opkaldt sig efter en hest. 
</p><p class=" bl-elem">
Og når traditionerne nu igen siver ned gennem fundamentet på dansk rockmusik, 
er det lige præcis den form for uskolet vildskab, man sidder og savner. 
</p>	
</div>
</div></body></html>
