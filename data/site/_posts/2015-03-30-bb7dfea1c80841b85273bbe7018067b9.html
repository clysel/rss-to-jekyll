---
layout:     post
title: 	    "Læserne: Her får du de bedste påskeoplevelser "
post_author:	    
post_date:	    Mon, 30 Mar 2015 10:36:58 +0200
post_site:	    politiken.dk 
post_link:	    http://politiken.dk/rejser/laesertip/ECE2605737/laeserne-her-faar-du-de-bedste-paaskeoplevelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>1. Smålandsk forårsidyl </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/1_Sm_land_Katrine_K_924115x.jpg" alt="" border="0"/><span class="caption"><span class="f-img-caption">Sverige. 
</span>Påskefrokost i ødegård i Småland. Læserfoto: Katrine Krause</span></span>
Den allerbedste påskeoplevelse er faktisk ikke så langt væk, som man skulle 
tro. Lige på den anden side af Øresund finder man rendyrket forårsidyl. Som 
danske ’torpare’ er det vores påsketradition at køre til ødegården i 
Småland, hvor vi mødes år efter år med gode venner over en lækker 
sammenskudspåskefrokost midt mellem grantræerne med fuglekvidder i luften og 
forårssol i ansigtet. Traditioner har vi mange af, og hvert år kommer der 
flere. 
</p><p><i class=" bl-elem">Katrine Krause, København</i></p><p><b>2. Paven i Rom </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/2_Rom_Thorkil_Jense_924116x.jpg" alt="" border="0"/><span class="caption"><span class="f-img-caption">Italien. 
</span>Venter på paven på Peterspladsen i Rom. Læserfoto: Thorkil Jensen</span></span>
Den ultimative påskeoplevelse – også for os ikke-katolikker – er pavens 
påskemesse på Peterspladsen i Rom. Nok spiller det religiøse en stor rolle i 
hele ceremonien, men det, der gjorde størst indtryk på os kulturkristne 
lutheranere, var den enorme folkemængde fra alverdens lande i fredelig 
sameksistens. F.eks. oplevede vi i 2014 ukrainere følges med russere med 
hver sit landes flag. Efter at have oplevet dette og fået ’syndsforladelse’ 
er det en lise at få en god italiensk påskefrokost i Trastevere 
efterfølgende. 
</p><p><i class=" bl-elem">Thorkil Jensen, Værløse</i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/laesertip/ECE2596789/laeserne-tipper-her-faar-du-de-bedste-oplevelser-i-rocky-mountains/">Læserne tipper: Her får du de 
bedste oplevelser i Rocky Mountains</a></p><p><b>3. Optog i Peru </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/3_Sydamerika_Tobias_924117x.jpg" alt="" border="0"/><span class="caption"><span class="f-img-caption">Peru. 
</span>Marsvin på menuen og optog gennem byen Arequipa. Læserfoto: Tobias Feld</span></span>
Den ultimative peruansk-katolske oplevelse fik vi i påskedagene i byen 
Arequipa i den sydlige del af Peru. Vel placeret på en restaurantbalkon ud 
til byens centrale plads kunne vi fra første parket opleve det fantastiske 
syn af religiøse statuer, som blev båret gennem byen. Optoget bestod af 
hundredvis af mennesker bærende på levende lys, og de helligste symboler 
blev på forsvarligste vis flankeret af brandmænd. Samtidig med optoget stod 
menuen for første gang på marsvin, som fuldendte den peruanske 
kulturoplevelse. 
</p><p><i class=" bl-elem">Tobias Feld, København </i></p><p><b>4. Påskeprocession i Málaga </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/4_Malaga_Kirsten_Bj_924118x.jpg" alt="" border="0"/><span class="caption"><span class="f-img-caption">Læserfoto: 
</span>Kirsten Bjerregaard</span></span>
Selv om det er mange år siden, husker jeg tydeligt det imponerende skue, det 
var at opleve påskeprocessionen i Málagas gader. Enorme, flere tons tunge 
bærestole/troner med figurer af Jesus, Jomfru Maria eller helgener og 
overdådigt smykket med blomster og lys blev båret gennem gaderne på 
skuldrene af flere hundrede mænd, der skiftevis småløb og satte dem på 
jorden. Forskellige broderskaber udsmykkede og bar hver sin helligdom. 
</p><p><i class=" bl-elem">Kirsten Bjerregaard, Smørum </i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/laesertip/ECE2586314/laesertips-den-bedste-cocktailbar-i-udlandet/">Læsertips: Den bedste 
cocktailbar i udlandet </a></p><p><b>5. Religionsmøder i Damaskus </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/5_Damaskus_Pia_Jens_924119y.jpg" alt="" border="0"/><span class="caption"><span class="f-img-caption">Syrien. 
</span>Religioner side om side i Damaskus. Læserfoto: Pia Jensen og Steen Balle</span></span>
Påskedag i Damaskus 2010 var fantastisk. Vi så spillende drenge ved den 
græskortodokse kirke, piger med guldstøv ved den kristne armenske kirke, 
8-10 forskellige trosretningers optog snoede sig i snævre gyder – folk klædt 
i festlige uniformer – med stor opmærksomhed. Vi var heldige at opleve 
dette, inden borgerkrigen begyndte at ødelægge den mangfoldighed, vi så i 
påsketraditionerne. 
</p><p><i class=" bl-elem">Pia Jensen og Steen Balle, København </i></p><p><b>6. Den sidste nadver i Portugal </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/6_Portugal_Finn_Gun_924124d.jpg" alt="" border="0"/><span class="caption"><span class="f-img-caption">Læserfoto: 
</span>Finn Gunst</span></span>
I den tiltrækkende hvide portugisiske by Odemira opsøger vi præsten en 
langfredag. Vi vil gerne vide noget om den portugisiske påske. Foran kirken 
fortæller en sortklædt morlil os, at præsten holder siesta, men gnægger med 
et tandløst grin, at vi da kan prøve klokken for enden af en fem meter lang 
snor. Præsten fortæller os lidt søvndrukkent, at påskeandagten i kirken er 
forbi, men at vi da kan finde et sted længere oppe i gaden, hvor man bager 
de særlige påskebrød. Vi snuser os frem til stedet og får lov til at smage 
’folar’, som er et sødt brød med et kogt æg inde i midten, bagt i en lang 
hvid ovn med en ramme af drueklaser hængende ned. Vi får at vide, at ægget 
repræsenterer genfødslen og Kristi opstandelse, og brødet er et symbol på 
den sidste nadver. 
</p><p><i class=" bl-elem">Finn Gunst, Brønshøj </i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/laesertip/ECE2576527/laesernes-tips-her-er-de-bedste-bagere-i-udlandet/">Læsernes tips: Her er de 
bedste bagere i udlandet</a></p><p><b>7. På skitur fra hytte til hytte </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/7_Norge_Sara_Spring_924125d.jpg" alt="" border="0"/><span class="caption"><span class="f-img-caption">Læserfoto: 
</span>Sara Springborg</span></span>
Der er ikke nogen bedre måde at tilbringe sin påske end på skitur fra hytte 
til hytte i de norske fjelde. Dagene er lange, solen er varm og naturen 
smuk. I området omkring Liomseter Fjellstue ligger der mange fine hytter, og 
der er kvistede ruter, så man kan finde vej, også selv om man ikke er en haj 
til at læse kort. At komme frem til en ubetjent hytte, tænde op, smelte sne 
til drikkevand og mærke, hvordan temperaturen stiger fra 0 til 25 grader 
inde i hytten, mens man bager pandekager på brændekomfuret, er sand lykke. 
</p><p><i class=" bl-elem">Sara Springborg, Risskov </i></p><p><b>8. Palmesøndag i Granada </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/8_Granda_Lisbeth_Vo_924126d.jpg" alt="" border="0"/><span class="caption"><span class="f-img-caption">Læserfoto: 
</span>Lisbeth Vognsen</span></span></p><p>
Det er en stor oplevelse at være i Andalusien i påsken. Fra de katolske kirker 
udgår processioner arrangeret af broderskaber med scener fra påsken. 
Indtoget i Jerusalem, den sidste nadver eller Jesus med korset illustreret 
af menneskestore figurer bæres af utallige unge med hvide sportssko. 
</p><p>
Men først går et orkester med trommer og messingblæsere efterfulgt af synderne 
med de spidse hætter. Kordrenge bærer vokslys, og kvinder og piger med sorte 
slør, mantiller, følger efter tronen. Højdepunktet er en overdådigt pyntet 
trone med madonnaen omgivet af mængder af tændte vokslys. Processionerne 
følges af store menneskeskarer med palmegrene. På ruterne er opstillet 
vejskilte, der advarer mod glatte veje pga. spildt smeltet voks. 
</p><p><i class=" bl-elem">Lisbeth Vognsen, Middelfart </i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/laesertip/ECE2565336/laeserne-tipper-her-er-de-bedste-gratis-museer/">Læserne tipper: Her er de 
bedste gratis museer</a></p><p><b>9. Optog i Barcelona </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/9_Barcelona_Jens_Na_924127d.jpg" alt="" border="0"/><span class="caption"><span class="f-img-caption">Læserfoto: 
</span>Jens Nagel</span></span>
Barcelona, der er fyldt med kunst, kultur, mad, godt vejr og spændende 
oplevelser, skal besøges i påsken. Nyd turen på La Rambla, hvor der i 
påskedagene er mange religiøse optog – ofte med musikledsagelse. Her er 
stemningen god. Husk også at kigge i sidegaderne. Når du er træt af 
menneskemyldret, fortsæt ned til havnen og nyd aftenstemningen dér. 
</p><p><i class=" bl-elem">Jens Nagel, Svendborg </i></p><p><b>10. Fransk festival </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/10_Frankrig_Mona_We_924128d.jpg" alt="" border="0"/><span class="caption"><span class="f-img-caption">Læserfoto: 
</span>Mona West</span></span>
I skiområdet Serre Chevalier, der strækker sig fra Briançon i syd til Monêtier 
les Bains i nord i De Sydfranske Alper, samles nogle af Frankrigs dygtigste 
tegnere og kunstnere til en lille uges festival, Safari Glacé. Bl.a. 
’gemmes’ otte originale værker rundt om på pisterne, og finderne får værket 
udleveret gratis ved en seance den sidste aften. Under festivalen udstilles 
mange af deres flotte værker i de fire byer, ligesom der er kreative 
workshops, hvor ens talent kan udfordres. Tegnerne vil også dekorere ens 
ejendele, f.eks. skihjelmen. 
</p><p class=" bl-elem"><i class=" bl-elem">Mona West, Hvidovre</i></p>	
</div>

</div></body></html>
