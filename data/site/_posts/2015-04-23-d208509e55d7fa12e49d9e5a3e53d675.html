---
layout:     post
title: 	    "Mens vi venter på EU: Bådflygtninge strømmer fortsat ind i Italien"
post_author:	    
post_date:	    Thu, 23 Apr 2015 11:55:02 +0200
post_site:	    politiken.dk 
post_link:	    http://politiken.dk/udland/ECE2639321/mens-vi-venter-paa-eu-baadflygtninge-stroemmer-fortsat-ind-i-italien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hundredvis af drukneulykker stopper ikke strømmen af mennesker, der krydser 
Middelhavet for at komme til Europa. 
</p><p>
Senest er 220 flygtninge her til morgen blevet bragt til land af kystvagterne 
i Catania, Italien. Det fortæller Politikens reporter Jens Bostrup, der står 
på kajen i byen på Sicilien. 
</p><p>
»De er på vej fra borde nu, og de bliver mødt af sundhedsarbejdere, der 
tjekker dem, før de får lov til at gå i land. Her bliver de mødt af 
medarbejdere fra Røde Kors, der sender nogle af dem videre til 
lægebehandling. Andre kommer udenom og får en kasse med mad og vand, som de 
sidder på kajen og spiser«, siger han. 
</p><p><b class="ext-link">ULYKKE</b><a class="embeddedlink" href="http://politiken.dk/udland/ECE2637860/alt-der-kunne-gaa-galt-gik-galt-da-800-druknede-i-middelhavet-loerdag-nat/">Alt der kunne gå galt, gik galt, da 800 
druknede i Middelhavet lørdag nat</a></p><p>
I eftermiddag samles EU's stats- og regeringschefer til krisemøde i Bruxelles, 
hvor de skal tage stilling til, hvordan der skal tages hånd om 
flygtningestrømmen, der er eskaleret de seneste uger. Mødet er kommet i 
stand, efter omkring 800 flygtninge i sidste uge mistede livet, da endnu en 
båd kæntrede. 
</p><h3>
To gummibåde på 12 meter 
</h3><p>
De flygtninge, der her til morgen er bragt til land, kommer fra Ghana, Guinea, 
Elfenbenskysten og Nigeria. Seks af dem er kvinder, heraf fire gravide, der 
fortæller, at de er flygtet fra Boko Haram. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/Afrika-kort--deskto_929674a.gif" alt="" border="0"/></span></p><p>
I to 12 meter lange gummibåde er de sejlet fra Libyen mod Italien. Omkring 40 
sømil, svarende til 75 kilometer, ud for den libyske kyst begyndte bådene at 
tage vand ind. 
</p><p>
»Det fortæller en ung mand fra Ghana. Han siger, at de alle sammen sprang i 
vandet, da de så en redningsbåd. Og at det var i sidste øjeblik, de blev 
reddet«, siger Jens Bostrup. 
</p><p>
Det er usikkert, hvem der samlede flygtningene op, men det er kystvagten, der 
har bragt dem til land. Det er også usikkert, om der var flere ombord på de 
to gummibåde, end de 220 personer der er blevet reddet. 
</p><p>
»De er selvfølgelig trætte og udmattede, men de virker også meget lettede. En 
enkelt er for alvor såret og skal på hospitalet«, siger han. 
</p><p>
I øjeblikket bliver tre personer tilbageholdt på båden. De mistænkes for at 
være nogle af de menneskesmuglere, der har været i fokus efter weekendens 
forlis, og som tjener tykt på at sende desperate flygtninge i druknedøden. 
</p><h3>
Thorning: Hovedansvaret ligger i Afrika 
</h3><p>
Den danske statsminister, Helle Thorning-Schmidt (S), deltager også i 
eftermiddagens møde i Bruxelles. Her vil hun ifølge Ritzau støtte den 
10-punkts plan, som toppolitikerne skal diskutere. Den indebærer blandt 
andet flere penge til EU's grænseagentur Frontex og et systematisk arbejde, 
der skal opspore, indfange og ødelægge menneskesmuglernes skibe. 
</p><p><b class="ext-link">PLAN</b><a class="embeddedlink" href="http://politiken.dk/udland/ECE2638842/her-er-10-punkter-der-skal-redde-migranter-fra-at-drukne-i-middelhavet/">Her er 10 punkter, der skal redde migranter 
fra at drukne i Middelhavet</a></p><p>
Helle Thorning-Schmidt understreger dog samtidig, at hovedansvaret for at 
stoppe strømmen af mennesker, der risikerer livet på Middelhavet, ikke 
ligger hos Europa. 
</p><p>
»Hovedansvaret for, at så mange mennesker flygter, ligger hos de afrikanske 
lande, der ikke yder tilstrækkelig beskyttelse til deres egne borgere«, 
siger hun til Ritzau. 
</p><p>
»Derfor skal vi tale med Den Afrikanske Union om, at de skal forbedre 
forholdene. Og vi skal tale med de enkelte lande om, hvordan de i højere 
grad kan bevogte deres egne grænser«. 
</p><p>
Ifølge den britiske avis <a href="http://www.theguardian.com/world/2015/apr/22/most-migrants-crossing-mediterranean-will-be-sent-back-eu-leaders-to-agree" target="_blank">The 
Guardian</a>, som hævder at have set et fortroligt udkast til en udtalelse, 
vil EU-lederne beslutte at sende størstedelen af flytningerne retur, efter 
de har krydset Middelhavet. 
</p><p>
Af det fortrolige dokument fremgår det angiveligt, at kun 5.000 vil blive 
tilbudt at bosætte sig i et EU-land. Resten vil blive sendt tilbage med 
status som 'illegal'. Sidste år overlevede omkring 150.000 bådflygtninge 
ruten over Middelhavet og til Italien. 
</p><h3 class="tvheader">Se dokumentarfilm om bådflygtninges desperate kamp</h3>
<p class=" bl-elem"/>	
</div>

</div></body></html>
