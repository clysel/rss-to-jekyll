---
layout:     post
title: 	    "Tim Burton langer forgæves ud efter kunstsnobberne i ny film"
post_author:	    
post_date:	    Fri, 06 Mar 2015 19:21:09 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2574832/tim-burton-langer-forgaeves-ud-efter-kunstsnobberne-i-ny-film/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div><p>
Big Eyes 
</p></div>
</div><p>
Tim Burton er en af filmkunstens ægte originaler. Burton har imidlertid med 
årene fået sværere ved at finde projekter, der har kunnet rumme alt det 
særlige, der kriblekrabler under det sortbejdsede edderkoppehår. 
</p><p>
Legebarnets visuelle håndskrift, den makabre humor og eventyrets rørstrømske 
kynisme. Alt sammen lyste mere magisk i 1990’erne. Samarbejdet med Johnny 
Depp har udviklet sig til en kliché, men heldigvis giver Burton ham i ’Big 
Eyes’ en pause. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2574412/komedie-med-will-smith-skal-narre-hjernen---men-er-uden-musikalitet/">Komedie med Will Smith skal 
narre hjernen - men er uden musikalitet</a></p><p>
Filmens historie fra den såkaldt virkelige verden er ren foræring. Walter 
Keanes billeder af børn med kæmpestore øjne blev i de tidlige 60’ere 
populære som plakater over hele verden, mens kunstkritikerne skar tænder og 
Andy Warhol peb opmuntrende. 
</p><p>
For alvor rigtig god blev historien, da det viste sig, at Keanes sentimentale 
skilderier i virkeligheden var malet af hans kone, Margaret, der sad hjemme 
og malede i hemmelighed, mens hendes charlatan af en mand inkarnerede tidens 
mest typiske amerikanske figur, <i>Sælgeren</i>. 
</p><h3>
Kunst, kitsch og kønsroller 
</h3><p>
’Big Eyes’ er en bizar fortælling om kunst, kitsch og kønsroller. Tim Burton 
fortæller historien relativt lige ud ad landevejen. 
</p><p>
Han sætter kun sit særlige stempel på filmen, da løgnen og terpentinen 
begynder at tære på Margaret, så hun begynder at se sine maleriers 
forvoksede øjne på alle mennesker omkring sig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2293545/coen-broedrene-laver-ny-komedie-om-privatdetektiv-i-hollywood/">Coen-brødrene laver ny komedie 
om privatdetektiv i Hollywood</a></p><p>
Men de store øjne bliver hos Burton kun en signatur og ikke en stil. ’Big 
Eyes’ ligner ikke så meget en Tim Burton-film som noget fra skuffen med 
kasserede Coen-projekter. Fornøjelig nok, men heller ikke mere. 
</p><h3>
Hvor karikaturen begynder 
</h3><p>
Christoph Waltz får lov at tippe sine manerer over i regulært overspil. Langt 
bedre er Amy Adams i hovedrollen, men heller ikke hun kan overvinde det 
uafklarede spørgsmål om, hvor dramaet slutter og karikaturen begynder. 
</p><p class=" bl-elem">
Tim Burton vil gerne sige noget om kunstsnobberi, godtroenhed og de kloges 
frustration over de dummes dårlige smag. »Hvad er der nu galt med den 
laveste fællesnævner? Hele vort land bygger på det!«, snerrer Walter Keane. 
Sjovt. Men også ret gratis i forhold til filmens egen position. 
</p>	
</div>
</div></body></html>
