---
layout:     post
title: 	    "Stadsarkitekt om Aarhus Ø: Man ser ikke hav, man ser havn i stedet"
post_author:	    
post_date:	    Thu, 26 Mar 2015 15:13:21 +0100
post_site:	    politiken.dk 
post_link:	    http://politiken.dk/kultur/arkitektur/ECE2604361/stadsarkitekt-om-aarhus-oe-man-ser-ikke-hav-man-ser-havn-i-stedet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den nye bydel i Danmarks næststørste by hedder Aarhus Ø og skal åbne byen mod 
bugten med boliger, skoler, bibliotek og arbejdspaldser. Kritikken af Aarhus 
som en by med ryggen til havet skal gøres til skamme, lyder visionen. Men 
kritikere mener, at den oprindelige vision er truet af kæmpestore 
prestigebyggerier, der råber ad hinanden. 
</p><p>
Stadsarkitekt Stephen Willacy svarer på syv spørgsmål om den nye havnebydel. 
</p><p><i class=" bl-elem">Hvad er visionen? Hvad skulle aarhusianerne gerne få ud af de nye 
havnearealer?</i></p><p>
»Først og fremmest handler det om at få kontakt mellem havet og den gamle 
bydel. Grundtanken i den helhedsplan, som arkitekterne Knud Fladeland og 
Peer Teglgaard Jeppesen vandt en stor, international konkurrence med, var at 
genetablere den gamle kystlinje og markere den med en kanal. Deres andet 
stærke greb var at opføre to store offentlige byggerier – det der er blevet 
til Navitas med alle de tekniske uddannelser og Dokk1 med biblioteket – og 
lade rummet mellem de bygninger åbne sig mod vandet og forankre 
Toldkammeret. Projektets rygrad var en sigtelinje fra domkirken helt ud til 
den yderste spids, forbundet med en halvanden kilometer lang boulevard. Det 
er en meget stærk vision«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2604359/aarhus-tager-bugten-tilbage---men-ikke-uden-problemer/">Aarhus tager bugten tilbage - 
men ikke uden problemer</a></p><p><i class=" bl-elem">Hvordan er det lykkedes at fastholde visionen om, at Aarhus skal have bugt 
og vandspejl tilbage ?</i></p><p>
»Med kanalerne ved Toldkammeret og ved Navitas er vandet trukket helt ind til 
domkirken og byen. Man kan diskutere, om det er lykkedes helt for enden af 
Nørreport, hvor Bestseller og Navitas ligger. Man kigger ikke ud mod bugten, 
som det oprindelig var tanken. Man ser ikke hav, man ser havn i stedet. Men 
der er værnet om hele det kig, man har fra den nye Havneplads ud mod bugten, 
og jeg mener i store træk, at vi har holdt fast i kontakten til vandet«, 
</p><p><i class=" bl-elem">Der har været kritik af, at Navitas og Bestseller-bygningerne sætter prop i 
ved Nørreport i stedet for at give udsyn mod vandet. Hvad mener du?</i></p><p>
»<span class="img-contimg-fl-left"><img class="image inlineLightBox" src="http://multimedia.pol.dk/archive/00923/Aarhus_grafik_300w7_923933a.jpg" alt="" border="0"/></span>Jamen, 
man skal ikke se det som ét statisk blik. Når man kommer kørende ned mod 
havnen, krummer vejen, og man får skiftende kig«. 
</p><p><i class=" bl-elem">Hvad er din holdning som arkitekt til Navitas-bygningen med den store skala 
og de enorme flader?</i></p><p>
»Træpladsen foran har sol det meste af dagen og har et pragtfuldt kig mod 
domkirken, og der er en fin parkeringskælder. Men udfordringen er hele 
stueetagen, som virker meget introvert og lukket. Der er meget lidt kontakt 
mellem bygning og omkringliggende arealer. Jeg mener, at det lå i 
konkurrencebeskrivelsen, at bygningen skulle åbne sig. Endelig er facaden 
blevet lidt fattig og flad. Men grundplanen er spændende, og bevæger man sig 
ind i huset, er det et flot byggeri med flotte atrier og flotte kig mod 
bugten«. 
</p><p><i class=" bl-elem">Der har været kritik af, at de kommende byggerier ved Bassin 7 vil ødelægge 
udsynet fra inderhavnen og tage lys fra nabobyggerierne?</i></p><p>
»Et lille stykke af sigtelinjen fra havnefronten mod bugten er i spil, ja. Som 
i Ørestad har også vi været nødt til at indtænke en intimitet, man ikke 
oprindelig havde tænkt ind, for at få mere byliv og bygninger i en anden 
skala. Og med hensyn til skyggegener holder vi nu møder om, hvordan designet 
kan tilpasses«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE1867351/gigantskulptur-paa-aarhus-havn-bliver-droppet---for-nu/">Gigantskulptur på Aarhus Havn 
bliver droppet - for nu</a></p><p><i class=" bl-elem">En tur på havnen efterlader ikke indtryk af helhed, men snarere af det ene 
enorme byggeri efter det andet, som råber på at blive set. Har I husket 
helhedstænkningen?</i></p><div class="art-quote article-box">
<p class="quote"/>
<blockquote>
<p class="quote-txt">
Hvis du spørger, om noget burde fjernes, er det for tidligt - giv det lige fem 
år!
</p>
</blockquote>
</div><p>
»Det er rigtigt, at byggerierne er meget forskelligartede i deres udtryk, men 
de lyse og hvide farver er gennemgående elementer, som binder det hele 
sammen. Der er fire øer med hver sit meget forskellige udtryk, og via deres 
stærke identitet hver for sig opstår helheden«. </p><p><i class=" bl-elem">Er der noget, du gerne ville lave om, hvis det var muligt?</i></p><p>
»Det går stærkt, og man kan godt blive skalablind i så omfattende et projekt. 
Min bekymring er, om der er plads nok til at trække vejret og se, om det, vi 
laver, er det rigtige. Men hvis du spørger, om noget burde fjernes, er det 
for tidligt. Giv det lige fem år!«
</p><p class=" bl-elem"><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/ECE1917113/aarhus-nye-musikcentrum-ligger-i-et-gammelt-slagteri/">Aarhus' nye musikcentrum 
ligger i et gammelt slagteri</a></p>	
</div>
</div></body></html>
