---
layout:     post
title: 	    "Spørg Scientariet: Hvad sker der med astronautens lig, hvis han bliver revet løs fra sit rumskib?"
post_author:	    Mie Stage
post_date:	    Tue, 05 May 2015 08:20:25 +0000
post_site:	    ing.dk 
post_link:	    http://ing.dk/artikel/spoerg-scientariet-hvad-sker-der-med-astronautens-lig-hvis-han-bliver-revet-loes-fra-sit
---
<html><body><div><section class="body">
			<p>Vores læser <strong>John Eggers Fohlmann</strong> har spurgt:</p>
			<p>Såfremt en astronaut/kosmonaut ved udvendigt arbejde på f.eks. et rumskib eller rumstationen løsrives fra denne, hvad vil der så ske med vedkommende?</p>
			<p>Vi mener at kunne ræsonnere os frem til, at personen - ud over at dø af iltmangel - på et tidspunkt vil tiltrækkes af en meteoride, af Jorden eller af en asteroide. Legemet vil ved en meteoride eller Jorden brænde op i atmosfæren, mens det ved en asteroide vil kredse rundt i et asteroidebælte.</p>
			<p>Skulle det sidste blive tilfældet, vil legemet uden tilstedeværelsen af ilt vel ikke kunne gå i forrådnelse, men blive mumificeret? Vil UV-stråling i øvrigt få indflydelse på, om legemet med tiden vil kunne gå i opløsning?</p>
			<p><strong>Morten Bo Madsen</strong>, lektor og leder af Mars-gruppen på Niels Bohr Insitutet kommer med et bud:</p>
			<p>Jeg vil gerne starte med at understrege, at nedbrydning af lig ikke er mit felt, men jeg kan sige med sikkerhed, at liget ikke vil brænde op i atmosfæren på en meteoride, da de er alt for små til at have en atmosfære.</p>
			<p>I praksis vil Jorden være det eneste objekt af betydning, som vil udøve en betydelig tiltrækning, men uden luftmodstand vil det tage nogen tid, inden liget vil bremses tilstrækkeligt op til at falde ind i atmosfæren.</p>
			<p>Jeg vil tro, at rumdragten vil være tilstrækkelig tæt til, at liget ikke vil kunne tørre ud inden kroppens egne mikrober starter nedbrydningen, så jeg kunne godt forestille mig, at det bliver en rumdragt med flydende indhold, som brænder op når den møder atmosfæren.</p>
			<p>Velbekomme!</p>
			<p><strong><em>Vi lægger også spørgsmålet ud til jer læsere. Hvad mener I, der vil ske, hvis astronautens obligatoriske sikkerhedsline mod forventning skulle briste?</em></strong></p>
		</section>
		  </div></body></html>
