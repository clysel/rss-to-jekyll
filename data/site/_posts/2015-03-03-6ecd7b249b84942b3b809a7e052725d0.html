---
layout:     post
title: 	    "Papa Barbapapa er død"
post_author:	    
post_date:	    Tue, 03 Mar 2015 17:27:40 +0100
post_site:	    politiken.dk 
post_link:	    http://politiken.dk/navne/doedsfald/ECE2571960/papa-barbapapa-er-doed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00917/Barbapapas_917842w.jpg" alt="Dødsfald. Børnebogsforfatter Talus Taylor er død. Han er skaber af de kendte og af mange elskede Barbapapa-figurer."/></div>
<p class="caption ">
<span class="f-img-caption">Dødsfald.</span> Børnebogsforfatter Talus Taylor er død. Han er skaber af de kendte og af mange elskede Barbapapa-figurer.
</p>
</div>
<p>
Papa Barbapapa, børnebogsforfatter Talus Taylor (f. 1933), døde forleden i 
Paris, 82 år gammel. 
</p><p>
Taylor er berømt for sin farverige Barbapapa-familie, som han skabte i 
1970’erne med sin livsledsager, tegner Annette Tison. Eventyret om Barbapapa 
starter som så mange andre eventyr en solskinsdag i Paris’ Jardin du 
Luxembourg en majdag i 1970. 
</p><p>
Parret var ude at spadsere, da Talus Taylor, der var amerikaner, overhørte et 
barn sige følgende: »<i>Baa baa baa baa</i>«. 
</p><p>
Han spurgte sin franske hustru, hvad det betød, og hun forklarede ham, at »<i>barbe 
à papa</i>« betyder ’fars skæg’, men også candyfloss på fransk. Senere 
på en restaurant tegnede parret en figur på dugen: Stor, blød og lyserød og 
kaldte ham Barbapapa. 
</p><h3>
Kan skifte facon 
</h3><p>
I den første historie om Barbapapa vokser den lyserøde figur pludselig en dag 
op ad jorden i en families baghave og siger »<i>bonjour</i>« til 
verden. 
</p><p>
Men verden er ikke klar til så stort og lyserødt et væsen, og Barbapapa bliver 
sendt i bur i Zoo. Her opdager han, at han kan skifte facon, og menneskene 
er først bange for ham. Men da han redder folk ud af et brændende hus ved at 
lave sig om til en gigantisk brandtrappe, vinder han menneskenes kærlighed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE113727/de-kaere-vaesner/">De kære væsner</a></p><p>
Han rejser jorden rundt på jagt efter en Barbamama at elske, men hun viser sig 
at vokse hjemme i baghaven. Snart har de syv barbabørn i alle regnbuens 
farver, og i ægte 70’er-ånd går familien til kamp mod industrialisering, 
forurening, kapitalisme og ikke mindst de onde, der udpiner jorden og 
fordriver dyrene. 
</p><h3>
Skal beskyttes mod grådige mennesker 
</h3><p>
Bøgerne blev oversat til alverdens sprog, og der blev også lavet en stribe 
tegnefilm. De senere år skiftede rettighederne til Barbapapa-universet 
hænder, og selvom Talus Taylor efter hustruens død prøvede at bevare 
Barbapapa-universet rent, dukkede der kopifilm og bøger op, såvel som 
hundredvis af legetøjsdimser og -dutter. 
</p><p>
Da denne nekrologs forfatter for et par år siden begyndte en længere 
mailkorrespondance med Talus Taylor, skrev han dette om kapitaliseringen af 
hans livsværk og hans kamp imod den: 
</p><p>
»Da atomkraft-folkene i Japan spurgte, sagde vi nej. Når hamburgerkæderne 
spørger, siger jeg nej, for Barbapapa-figurerne er vegetarer og lever af 
frugt. Jeg prøver at beskytte dette børneunivers mod grådighed«. 
</p><p>
Nu er Barbapapa-figurerne blevet forældreløse, men børn over hele kloden læser 
stadig historierne om Barbapapaernes kærlighed til dyr og børn, teater og 
skole, havet og de fjerne planeter. 
</p><p class=" bl-elem"><i>Au revoir, Papa Barbapapa</i>. 
</p>	
</div>
</div></body></html>
