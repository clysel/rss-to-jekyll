---
layout:     post
title: 	    "Lars Hedegaard: Politiet forfølger mig"
post_author:	    
post_date:	    Thu, 05 Mar 2015 13:07:51 +0100
post_site:	    politiken.dk 
post_link:	    http://politiken.dk/indland/ECE2574806/lars-hedegaard-politiet-forfoelger-mig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Islamkritiker Lars Hedegaard har i dag modtaget nyheden om, at Københavns 
Politi sigter ham for at have brudt navneforbuddet mod Hedegaards formodede 
gerningsmand. 
</p><p>
Lars Hedegaard skrev den formodede gerningsmands navn på en svenske 
hjemmeside, og troede dengang ikke, at han havde gjort noget forkert. 
</p><p>
»Jeg skrev hans navn på et svensk site, og jeg havde jo ikke regnet med, at 
jeg så var omfattet af dansk lov«, siger Lars Hedegaard til Ritzau. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2574768/lars-hedegaard-sigtes-for-at-roebe-mistaenkts-navn/">Lars Hedegaard sigtes for at 
røbe mistænkts navn</a></p><p>
Lars Hedegaard nægter sig skyldig. 
</p><p>
»Jeg glæder mig trods alt over, at politiet har så mange ressourcer, at de nu 
forfølger mig. Jeg har ikke gjort andet end at være udsat for et attentat«, 
siger han. 
</p><h3>
Anholdt i Tyrkiet
</h3><p>
Manden, hvis navn er anledning til sagen, er mistænkt for at ville dræbe Lars 
Hedegaard. 5. januar 2013 blev der skudt mod Hedegaard af en mand forklædt 
som postbud. Det skete i Hedegaards hjem på Frederiksberg. 
</p><p>
Efterfølgende blev en mand, BH, anholdt i Tyrkiet med henblik på udlevering 
til Danmark. I forbindelse med, at manden blev varetægtsfængslet in absentia 
ved et retsmøde i Københavns Byret, blev der nedlagt navneforbud. 
</p><p class=" bl-elem">
Formålet med et navneforbud er at yde beskyttelse til sigtede og tiltalte, men 
ikke dømte personer i forbindelse med en straffesag. 
</p>	
</div>
</div></body></html>
