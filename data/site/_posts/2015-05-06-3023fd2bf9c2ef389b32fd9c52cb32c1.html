---
layout:     post
title: 	    "Nyt sikkerhedshul opdaget i Lenovo-software"
post_author:	    Adam Fribo
post_date:	    Wed, 06 May 2015 10:46:39 +0000
post_site:	    www.version2.dk 
post_link:	    http://www.version2.dk/artikel/nyt-sikkerhedshul-opdaget-i-lenovo-software-174651?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Knap tre måneder efter at Lenovo røg ud i en mindre brugerstorm på grund af den sårbare adware Superfish, har sikkerhedseksperter nu igen fundet en sårbarhed i den kinesiske virksomheds software.</p>

<p>Det skriver <a href="http://www.theverge.com/2015/5/6/8557881/security-researchers-found-another-massive-security-risk-in-lenovo">The Verge</a>.</p>

<p>Det er et sikkerhedshul i Lenovos opdateringssystem, der denne gang er kommet i sikkerhedseksperternes søgelys, og sikkerhedsfirmaet IOActive oplyser, at dets eksperter via sårbarheden kunne opnå rettigheder til at godkende certifikater, således at malware kan optræde som officiel Lenovo-software.</p>



<p>Hvis en bruger opdaterer sin Lenovo-maskine på et offentligt sted som eksempelvis en café, så kan hackere via et såkaldt man-in-the-middle-angreb downloade malware til den intetanende brugers computer.</p>

<p>Sårbarheden findes i systemopdateringen 5.6.0.27 og tidligere, og Lenovo har lanceret en sikkerhedsopdatering, der lapper hullet.</p>

<p>Den skal brugerne dog selv downloade via det sårbare opdateringssystem.</p>
  </section>

      </div></body></html>
