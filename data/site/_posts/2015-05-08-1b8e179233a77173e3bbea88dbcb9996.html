---
layout:     post
title: 	    "Søren Ryge: Blomsterløg skal visne for at overleve"
post_author:	    
post_date:	    Fri, 08 May 2015 06:00:23 +0200
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2650393/soeren-ryge-blomsterloeg-skal-visne-for-at-overleve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Søren Ryge Petersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00687/S_ren_Ryge_Petersen_687633g.jpg" alt="" border="0"/></span>
Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk" target="_blank">soren.ryge@pol.dk</a></p>
</div>
</div><p><b>Spørgsmål fra Signe Ryge Petersen:</b></p><p>
Jeg har et spørgsmål om blomsterløg og deres fornemmelse for overlevelse. 
</p><p>
I går skulle jeg luge et stort rosenbed, som er fyldt med diverse løgplanter. 
Det krævede en aggressiv indsats, da der tidligere har været græsplæne, og 
græsset insisterer på at aflægge visit oppe i lyset. Jeg gik amok med en 
greb og løsnede næsten al overfladejord, smed græs og rødder ud og 
genplantede løgene. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2640759/soeren-ryge-loegvaekst-breder-sig-voldsomt/">Søren Ryge: Løgvækst breder sig 
voldsomt</a></p><p>
Men – og her kommer det – i kampens hede røg der en del toppe af de små 
(selvformerede) løg. Kan et løg overleve uden sin grønne top? Jeg tror, at 
det var teenageløg, der var i gang med at forberede en blomstring til næste 
år. 
</p><p>
Jeg har læst, at det vil være nærmest livstruende for tulipaner at fjerne 
bladene efter blomstring. Så måske skal løget trække al sin styrke ned 
gennem bladene? Er det simpelthen bedst for alle løgplanter, at toppen får 
lov at blive på og visner ned? 
</p><p>
I øvrigt havde min 12-årige datter et forslag til lugning af bedet: »Kan du 
ikke bare tage roserne op, slå græsset og sætte dem ned igen?«. Det kan jeg 
jo prøve næste gang. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2554681/soeren-ryge-besoeger-tulipankongen-paa-fyn/">Søren Ryge besøger 
tulipankongen på Fyn</a></p><p><b>Søren Ryge Petersen: </b></p><p>
Tak for et hyggeligt brev og et godt spørgsmål. Det er endda nemt at svare på, 
for næsten alle løg bruger deres vækstperiode på at blomstre og derefter 
samle ny næring i løget til næste års vækst og blomstring. Hvis toppen 
fjernes i utide (hvilket meget tyder på i dit tilfælde), ser man ikke meget 
til det løg mere. 
</p><p>
Af samme grund er det altid lidt problematisk med løgvækster i græsplæner, for 
hvis man slår græsset for tidligt, så går det ud over løgvæksterne. Jeg er 
dagligt vidne til en sådant eksempel, for på min vej til arbejde passerer 
jeg en ny rundkørsel, der blev ’indviet’ med pomp og pragt for et par år 
siden. 
</p><p>
Til alles glæde og overraskelse var cirklen i midten nemlig fyldt med 
tusindvis af påskeliljer. Tænk, at man har fundet på det! 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2309564/ryge-det-var-borgmesteren-der-ville-have-klippet-groeftekanten-paent/">Ryge: Det var borgmesteren, 
der ville have klippet grøftekanten 'pænt'</a></p><p>
Men ak, oh ve. Næppe var påskeliljerne afblomstret, før rundkørslen blev 
barberet med en stor plæneklipper, der kørte rundt og atter rundt, og i 
løbet af kort tid var den pænt grøn som enhver anden græsplæne. Året efter 
kom der spredte påskeliljer, og dette forår har der ikke været en eneste. 
Men græsset blev klippet allerede for 14 dage siden. Så nydeligt! Og 
idiotisk! 
</p><p class=" bl-elem">
For påskeliljerne døde af sult, og det bør en kommunal græsklippemand vide. 
Dine små løg vil nok lide samme skæbne, men trøst dig med de øjeblikke af 
elementær planteempati, du oplevede på din store havedag. Og din datters 
kloge ord. 
</p>	
</div>

</div></body></html>
