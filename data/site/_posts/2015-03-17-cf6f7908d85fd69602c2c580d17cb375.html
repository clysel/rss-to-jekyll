---
layout:     post
title: 	    "»På et tidspunkt skal man jo trykke på knappen«"
post_author:	    
post_date:	    Tue, 17 Mar 2015 18:19:15 +0100
post_site:	    politiken.dk 
post_link:	    http://politiken.dk/sport/fodbold/ECE2592020/paa-et-tidspunkt-skal-man-jo-trykke-paa-knappen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der var fulde huse til dagens landsholdsudtagelse i Brøndby. Endnu mere fulde 
end normalt. 
</p><p>
Folk troppede nok primært op på grund af debatten om den manglende 
landsholdsaftale, der aktuelt truer landsholdets muligheder for at stille 
med stærkeste hold i de kommende måneders landskampe. 
</p><p>
Hvad havde Morten Olsen at sige om sagen? Hvem ville han udtage? Hvem <i>kunne</i> 
han udtage? 
</p><p><b class="ext-link">KONFLIKT:</b><a class="embeddedlink" href="http://politiken.dk/sport/fodbold/ECE2590764/landsholdsspillere-har-tjent-69-mio-paa-tre-aar/">Landsholdsspillere har tjent 69 mio. på 
tre år</a></p><p>
Snakken gik da også lystigt i Fodboldens Hus, inden Morten Olsen gjorde sin 
entre. Men derfra stod det hurtigt klart, at et helt andet emne end 
konflikter og landsholdsspillere ville tage det altoverskyggende fokus 
tirsdag eftermiddag. 
</p><p>
Spørgsmålet om Danmarks næste landstræner møvede sig således hurtigt op til en 
plads øverst på agendaen, da Morten Olsen meddelte, at han ikke vil være at 
finde i landstrænersædet efter EM-slutrunden i Frankrig i 2016. 
</p><p><b>En emotionel beslutning</b></p><p>
»Jeg har benyttet vinteren til at tænke over mit liv«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/17_3_15__Morten_Ols_921590y.jpg" alt="" border="0"/><span class="caption"><span class="f-img-caption">Opløftet. 
</span>Morten Olsen ved ikke, hvad der venter efter landsholdsstoppet næste sommer, men tager det med ro. »Min kone har måske overvejet hvad jeg skal lave bagefter, men jeg har ikke«, siger han.</span></span></p><p>
Dybsindigt og reflekterende. Ikke just den vanlige indgangsvinkel til 
oplæsning en af Morten Olsens 23 udvalgte fodboldnavne. Landstræneren gav 
allerede fra start en indikation af, hvad en forventningsfuld flok 
pressefolk havde i vente. 
</p><p>
De forestående samtaler om en forlængelse af den evigt omdiskuterede 
landstræners kontrakt var på vej til at blive aflyst. 
</p><p/><p>
»Jeg havde egentlig en aftale med DBU om, at vi til efteråret skulle mødes og 
snakke om fremtiden. Men jeg har taget en beslutning, som jeg har det godt 
med. Og det er, at jeg ikke er i det her job efter den 1. juli 2016«, lød 
meldingen fra en fattet landstræner, der dog ikke kunne skjule en snert af 
melankoli i stemmen. 
</p><p><b class="ext-link">OLSEN: </b><a class="embeddedlink" href="http://politiken.dk/tv/sport/ECE2591771/morten-olsen-det-har-aldrig-bare-vaeret-et-arbejde---det-har-vaeret-en-livsstil/">»Det har aldrig bare været et arbejde - 
det har været en livsstil«</a></p><p>
Og der fulgte da også en erkendelse af, at beslutningen ikke havde været nem. 
</p><p>
»Efter 19 år som spiller i rød-hvide farver og 16 som træner, så er det en 
emotionel beslutning at tage. Jeg har altid været stolt af det her job. Det 
har altid været en kæmpe ære«, forklarede han. 
</p><p><b>DBU anede intet</b></p><p>
Da bomben var sprunget og Olsen efterfølgende havde hastet sig igennem en 
landsholdsudtagelse, der pludselig syntes ualmindeligt ligegyldig, var 
spørgsmålene mange til den nu afgående landstræner. Kun ganske få af dem 
handlede om andet end ham. Overraskelsen var til at spore. 
</p><p>
Hos DBU havde man heller ikke set udmeldingen komme, fortæller formand Jesper 
Møller. Ikke så tidligt. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/DBU-formand__Har_ny_921592y.jpg" alt="" border="0"/><span class="caption"><span class="f-img-caption">Overrasket. 
</span>DBUs bestyrelsesformand Jesper Møller blev kun kort inden dagens pressemøde informeret om Olsens beslutning. En beslutning, han dog har fuld respekt for.</span></span></p><p>
»Jeg fandt først ud af det i dag«, forklarer han. »Vi havde en snak inden 
pressemødet, hvor han fortalte mig, at han ville stoppe. Først vidste jeg 
ikke, om han bare sagde det til mig, eller om det var noget, han ville melde 
offentligt ud. Så vi er da helt sikkert overraskede. Men vi har også respekt 
for beslutningen«. 
</p><p>
Hos DBU har man været travlt beskæftiget af den store konflikt mellem 
forbundet og landsholdsspillerne. En konflikt, der bunder i uenighed om 
vilkårene for den nye landsholdsaftale, parterne skal blive enige om, efter 
den gamle for nyligt nåede sin ende. 
</p><p><b class="ext-link">TYSKLAND: </b><a class="embeddedlink" href="http://politiken.dk/sport/fodbold/ECE2589293/verdensmestrenes-loenforhandling-blev-overstaaet-paa-faa-minutter/">Verdensmestrenes lønforhandling blev 
overstået på få minutter</a></p><p>
Det seneste møde mandag aften førte heller ikke en aftale med sig, og derfor 
var spørgsmål om spillernes tilgængelighed heller ikke til at komme uden om, 
da Morten Olsen alligevel valgte at udtage navne som Agger, Eriksen og 
Bendtner. Der blev sågar spekuleret i, om konflikten havde haft en 
indflydelse på landstrænerens beslutning om et farvel til DBU, men det blev 
hurtigt og bestemt afvist. 
</p><p>
»Beslutningen har intet med de sidste tre uger at gøre. Så længe vi har samme 
målsætning, er der ikke noget problem. Og vi vil alle sammen gerne 
kvalificere os til EM«, fortalte han. 
</p><p><b>Afviser ikke nyt trænerjob</b></p><p>
Det var en mindre horde af journalister og tv-kameraer og en skov af 
mikrofoner, der mødte Morten Olsen på vej ud fra pressemødet. Det her havde 
beviseligt ikke havde været nogen almindelig landsholdsudtagelse. 
</p><p>
»Jeg ved ikke, om I har lagt mærke til det, men jeg lader mig aldrig komme 
under pres«, havde han mod slutningen af pressemødet slået fast med et skævt 
smil. 
</p><p>
Den primære årsag til beslutningen skal ifølge Olsen findes i et ønske om at 
give DBU de bedste muligheder for at finde en afløser. Men landstræneren 
fortalte samtidig, at det var en beslutning, der havde været længe 
undervejs. 
</p><p>
»Jeg har tænkt meget over det. Overvejelser omkring fremtiden havde jeg 
allerede for fire år siden, hvor jeg overvejede at stoppe. På et tidspunkt 
er man bare nødt til at trykke på knappen«, forklarede han. 
</p><p><b class="ext-link">OLSENS OP OG NEDTURE:</b><a class="embeddedlink" href="http://politiken.dk/sport/fodbold/ECE2591590/olsens-op--og-nedture-fra-6-0-i-parken-til-thomas-soerensen-faele-drop/"> Fra 6-0 i Parken til Thomas 
Sørensen fæle drop</a></p><p>
Og Morten Olsen ved da heller ikke, om han er klar til at lægge taktiktavlen 
fra sig, når han om halvandet år står uden arbejde i en fremskreden alder af 
næsten 67 år. 
</p><p>
»Hvis du spørger mig i dag, om jeg stadig gerne vil træne, så vil jeg sige 
ja«, lød det smilende fra landstræneren, inden der blev sluttet af med en 
vanlig, Olsen'sk helgardering. 
</p><p class=" bl-elem">
»Men det er selvfølgelig ikke til at sige noget før om halvandet år.«
</p>	
</div>
</div></body></html>
