---
layout:     post
title: 	    "Der er kun kommet 0,9 pct. flere kvinder i bestyrelser siden 2011"
post_author:	    
post_date:	    Fri, 06 Mar 2015 22:51:57 +0100
post_site:	    politiken.dk 
post_link:	    http://politiken.dk/indland/ECE2577264/der-er-kun-kommet-09-pct-flere-kvinder-i-bestyrelser-siden-2011/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det bliver næppe kvindernes andel i de danske bestyrelseslokaler, som sikrer 
ligestillingsminister Manu Sareen (R) roser på kvindernes internationale 
kampdag søndag. 
</p><p>
Fra september 2011 til januar 2015 er andelen af registrerede kvinder i 
bestyrelser i alle danske aktieselskaber steget fra 19,18 pct. til 19,35 
procent – svarende til en stigning på knap 1 pct. – viser tal fra 
Erhvervsstyrelsen. 
</p><div class="art-quote article-box">
<p class="quote"/>
<blockquote>
<p class="quote-txt">
Det optimale er, at virksomhederne selv finder ud af, at mangfoldighed giver 
noget på bundlinjen.
</p>
<p class="sender">
Özlem Cekic (SF) 
</p>
</blockquote>
</div><p/><p>
SF’s ligestillingsordfører, Özlem Cekic, mener, at regeringen, som SF har 
været en del af, har forspildt mulighederne for øget ligestilling i 
bestyrelserne. Hun mener, at man hurtigt skal undersøge, om regeringens lov 
fra 2012 har hævet kvinderepræsentationen for de omhandlede virksomheder. 
</p><p>
»Det optimale er, at virksomhederne selv finder ud af, at mangfoldighed giver 
noget på bundlinjen. Men det er ikke en fribillet, hvor de kan få lov at 
gøre, som de plejer, de næste mange år«, siger hun. 
</p><p><b>»Tallene er ikke overraskende«</b></p><p>
Johanne Schmidt-Nielsen (EL) er enig med Özlem Cekic. 
</p><p>
»Jeg synes ikke, tallene er overraskende, når regeringens handling på det her 
område har været, at de store selskaber selv skal skrive, hvad deres mål 
er«, siger hun. 
</p><p>
I 2010 foreslog de fire daværende oppositionspartier, EL, SF, R og S en kvote 
på 40 pct. kvinder i de børsnoterede virksomheders bestyrelser. Da 
S-R-SF-regeringen trådte til i slutningen af 2011, var det gamle forslag dog 
ændret, så regeringen ville »vurdere forslag om kvoter«. De vurderinger var 
regeringen færdig med i 2012, og så lagde man kvoterne i graven. I stedet 
lavede regeringen en lov, der forpligter de cirka 1.200 største virksomheder 
til selv at anføre deres eget måltal for andel kvinder i deres bestyrelse. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p>
Tiltagene udmærker sig alle ved at være ineffektive
</p><p class=" bl-elem"/>

<p class="sender">
Inge Henningsen, kønsforsker 
</p>
</blockquote>
</div><p/><p><b class="ext-link">REGERINGENS LOV FRA 2012:</b><a class="embeddedlink" href="http://politiken.dk/indland/politik/ECE1842983/folketinget-vedtager-model-for-flere-kvinder-i-bestyrelser/">Folketinget vedtager 
model for flere kvinder i bestyrelser</a></p><p>
Tallene fra Erhvervsstyrelsen måler ikke på præcis de samme virksomheder, som 
er omfattet af loven om måltal, men der er tal for de 1.056 
bestyrelsesposter i de børsnoterede selskaber, og her er andelen steget fra 
12,8 pct. i august 2013 til 14,2 pct. i januar 2015. 
</p><h3>
Sareen: Modellen virker 
</h3><p>
Ifølge kønsforsker Inge Henningsen fra Københavns Universitet har regeringen 
ligesom VK-regeringen tyet til redskaber, som har vist sig virkningsløse. 
</p><p>
»Tiltagene udmærker sig alle ved at være ineffektive – for det er ikke den 
måde, man får flere kvinder i ledelse på. De tager ikke fat om det virkelige 
problem, der er, at virksomheder vælger <i>the usual</i><i>suspects</i> 
igen og igen. Kvoter er det eneste effektive. Der er ingen steder, man har 
set noget effektivt alternativ«, siger hun. 
</p><p>
Ligestillingsminister Manu Sareen (R) mener ikke, det ser så skidt ud. 
</p><p>
»Man kan jo altid ønske sig, at tingene skal gå hurtigere, men overordnet set 
tegner der sig et billede af, at den danske model virker«, siger han og er 
glad for, at 73 pct. af de cirka 1.200 største virksomheder et år efter 
lovens ikrafttræden selv har opstillet et måltal, som loven foreskriver. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg vil opfordre SF og Özlem Cekic til at have lidt mere is i maven
</p>
<p class="sender">
Rasmus Horn Langhoff (S) 
</p>
</blockquote>
</div><p/><p>
»Og man skal være opmærksom på, at i mange bestyrelser sidder man i fire år, 
og derfor skal vi lige over dem, og så tror jeg, vi vil se en progression, 
der går rigtig hurtigt«, siger ministeren, der koncentrerer sig om de 1.200 
største virksomheder, som regeringen har lavet lovgivning for. 
</p><h3>
»Hav lidt mere is i maven«
</h3><p>
Ligestillingsordfører for Socialdemokraterne Rasmus Horn Langhoff mener, at 
det er for tidligt at konkludere noget. 
</p><p>
»Jeg vil opfordre SF og Özlem Cekic til at have lidt mere is i maven og så tro 
på den politik, de selv har været med til at gennemføre. Der er ikke behov 
for, at hver gang man laver et initiativ, så går der et halvt år, og så får 
man dårlige nerver«. 
</p><p>
Han mener, det er for tidligt at vurdere effekten af regeringens lov, der kun 
omfatter de 1.200 største virksomheder. 
</p><p>
»Regeringen har det som et vigtigt fokus og har lavet markante initiativer på 
det her område. Og jeg tror, det kommer til at få en positiv effekt for de 
virksomheder, som det vedrører. Men derfra til at det kommer til her og nu 
at have en effekt på samtlige af landets mere end 100.000 aktieselskaber, 
der er alligevel et stykke vej«, siger han og tilføjer, at det gamle forslag 
om kvoter for de 170 børsnoterede selskaber ville have forslået »som en 
skrædder i helvede« målt på samtlige aktieselskaber. 
</p><p>
Hvis man måler på udviklingen i EU, sakker Danmark bagud. For nok bliver 
kønsskævheden i bestyrelseslokalerne mindre i Danmark, men det går 
langsommere end EU-gennemsnittet. 
</p><p class=" bl-elem">
De nyeste tal fra EU-kommissionen for perioden viser således, at skævheden i 
de godt 600 største virksomheder i EU udjævnes hurtigst i lande som Frankrig 
og Italien, hvor der er indført kvotesystemer, men Danmark med 6,3 
procentpoint flere kvinder ligger godt under gennemsnittet på 8,3 
procentpoint. 
</p>	
</div>
</div></body></html>
