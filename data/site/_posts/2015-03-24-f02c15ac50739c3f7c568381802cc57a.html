---
layout:     post
title: 	    "Regeringen vil spare op mod fire milliarder kroner med digitalisering"
post_author:	    Christian Loiborg
post_date:	    Tue, 24 Mar 2015 09:30:03 +0000
post_site:	    www.version2.dk 
post_link:	    http://www.version2.dk/artikel/regeringen-vil-spare-op-mod-fire-milliarder-kroner-med-digitalisering-113981?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>»Mere effektivitet, bedre brugeroplevelser, og så skal det skubbe til den private sektor,« siger Bjarne Corydon til <a href="http://www.business.dk/digital/bjarne-corydon-oensker-sig-et-kinderaeg">Berlingske</a> om den fireårige fællesoffentlige digitaliseringsstrategi, regeringen netop har løftet sløret for.</p>

<p>Mere konkret betyder det, at det offentlige skal være bedre til at bruge it, at samarbejde med erhvervslivet om brugen af it, og så skal der være flere og bedre selvbetjeningsmuligheder på nettet.</p>



<p>Målene er sat af staten, kommunerne og regionerne. Partnerne håber på at indgå en aftale lige efter sommerferien. Parterne regner med, at digitaliseringen vil kunne give besparelser på omkring to til fire milliarder kroner. De penge, der frigives, skal blandt andet gå til bedre sundhedspleje.</p>



<p>Ifølge Berlingske ønsker regeringen, at flere sagsgange gennemdigitaliseres på tværs af myndigheder, at brugeroplevelsen forbedres for privatpersoner som virksomheder, at ikke-personfølsomme offentlige data skal kunne deles lettere, at datasikkerheden øges, at der skal opstilles klare mål for udbredelsen af digital velfærd i hele landet, at it-infrastrukturen skal hænge bedre sammen, og at styringen af digitaliseringen skal strammes.</p>
  </section></div></body></html>
