---
layout:     post
title: 	    "Sportsdøgnet: Veteran skifter fra Superligaen til norsk fodbold"
post_author:	    
post_date:	    Wed, 01 Apr 2015 14:07:06 +0200
post_site:	    politiken.dk 
post_link:	    http://politiken.dk/sport/ECE2613841/sportsdoegnet-veteran-skifter-fra-superligaen-til-norsk-fodbold/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold.</b> Portugal har aldrig tabt en venskabskamp til en afrikansk 
modstander, men den statistik blev sensationelt ødelagt tirsdag aften, da 
portugiserne på hjemmebane blev slået 2-0 af østaten Kap Verde. Kap Verde 
var i over 500 år underlagt portugisisk styre. Landet med omkring en halv 
million indbyggere opnåede selvstændighed i 1975. På Fifas verdensrangliste 
er holdet nummer 38, mens Portugal er nummer syv. 
</p><p><b>Fodbold.</b> Den spanske storklub Real Madrid forstærker sit forsvar med 
den brasilianske landsholdsspiller Danilo, oplyser klubben på Twitter. 
23-årige Danilo Luiz da Silva, som er hans fulde navn, er blevet hentet hos 
FC Porto for 31,5 millioner euro (235 millioner kroner), oplyser Porto i en 
meddelelse til børsen i Lissabon tirsdag aften. 
</p><div class="art-fakta article-box">
<h4 class="">
Fakta</h4>
<h5>
Udvalgt sport i tv</h5>
<div class="fakta-body" data-buildingblock="embedded_factboxlink">
<p><b>TV 2 Sport </b></p><p><b>19.30</b> Håndbold: Skjern-Tvis Holstebro (m) 
</p><p><b>02.05-06.00</b> NBA-Basketball: Oklahoma-Dallas 
</p><p><b>TV3 Sport 1 </b></p><p>
Håndbold, Bundesligaen 
</p><p><b>18.45</b> Füchse Berlin-HSV Handball (m) 
</p><p><b>20.40</b> Balingen-Weilstetten – Flensburg (m) 
</p><p><b>01.35</b> Ishockey, NHL: Buffalo-Toronto 
</p><p><b>04.05-06.35</b> Anaheim-Edmonton 
</p><p><b>TV3 Sport 2 </b></p><p><b>19.00</b> Tennis: Miami Open (k) 
</p><p><b>01.00-03.00</b> Tennis: Miami Open (k) 
</p><p><b>Canal 8 Sport </b></p><p><b>21.00</b> Tennis: Miami Open (m) 
</p><p><b>03.00-05.00</b> Tennis: Miami Open (m) 
</p><p><b>Eurosport </b></p><p><b>14.45</b> Cykling: Tre dage ved Panne 
</p><p class=" bl-elem">
2. etape: Zottegem-Koksijde, 212 km. 
</p>
</div>
</div><p><b>Ishockey.</b> Jannik Hansens NHL-klub Vancouver Canucks nærmer sig med 
hastige skridt slutspillet. Natten til onsdag tog klubben et vigtigt skridt, 
da allerede slutspilsklare Nashville Predators blev besejret 5-4 på udebane 
efter straffeslag. Undervejs udlignede Jannik Hansen til 2-2. </p><p><b>Badminton.</b> Hans-Kristian Vittinghus er for anden uge i træk færdig 
efter første runde i en Super Series-turnering. Onsdag tabte danskeren efter 
tre sæt til useedede Nan Wei fra Hongkong 21-14, 17-21, 17-21 i Malaysia 
Open. I sidste uge var det inderen Sameer Verma, der spændte ben for 
Vittinghus ved første runde af India Open. 
</p><p><b>Fodbold. </b>Selv om man er blevet 32 år, er det ikke for sent med et 
udlandseventyr. Forsvarsspilleren Michael Christensen skifter nemlig FC 
Vestsjælland ud med den norske klub IK Start fra Tippeligaen. Kontrakten 
mellem FC Vestsjælland og Michael Christensen blev ophævet tirsdag, således 
at forsvarsspilleren kunne nå at underskrive en kontrakt med Start, inden 
det norske transfervindue lukkede ved midnat. 
</p><p><b>Badminton. </b>Viktor Axelsen er overraskende færdig ved Super 
Series-turneringen Malaysia Open efter første runde. I tre sæt tabte Axelsen 
17-21, 21-13, 16-21 til Yun Hu fra Hongkong. Jan Ø. Jørgensen er nu eneste 
tilbageværende danske herresingle i turneringen, der spilles i Kuala Lumpur. 
På 34 minutter vandt danskeren 21-11, 21-17 over sydkoreaneren Lee Hyun-il, 
der er nummer 27 i verden. 
</p><p class=" bl-elem"><b>Ishockey. </b>Frederikshavn White Hawks vandt tirsdag aften 3-2 hjemme over 
Herning Blue Fox i den første bronzekamp mellem de to hold, der tabte i 
DM-semifinalerne. Gæsterne fra Herning chokstartede med en scoring efter 26 
sekunder i første periode, men Frederikshavn vandt alligevel. 
</p>	
</div>

</div></body></html>
