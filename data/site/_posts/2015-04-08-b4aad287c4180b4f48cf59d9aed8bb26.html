---
layout:     post
title: 	    "I Yarmouk bliver endnu en generation af palæstinensere ramt af traumer"
post_author:	    
post_date:	    Wed, 08 Apr 2015 15:06:52 +0200
post_site:	    politiken.dk 
post_link:	    http://politiken.dk/udland/fokus_int/borgerkrigenisyrien/ECE2619815/i-yarmouk-bliver-endnu-en-generation-af-palaestinensere-ramt-af-traumer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Borgerkrigen i Syrien</h4>
<div class="fakta-body"><p>
<a href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/"> 
<img src="http://multimedia.pol.dk/archive/00921/Mideast_Syria_Timel_921742d.jpg" alt="" border="0"/></a><br/>
<br/>
Borgerkrigen i Syrien har varet i over fire år. 220.000 er blevet dræbt, en 
million er kvæstet, og 11 millioner er sendt på flugt. 
</p>
<p>
<a href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/">Få hele historien - fortalt i 10 kapitler </a>
</p>
</div>
</div>
<p>
De flygtede og blev fordrevet fra Israel under krigen i 1948, da staten blev 
oprettet. De mistede alt. Hjem, ejendele og levebrød. De slog sig ned i 
flygtningelejren Yarmouk i udkanten af Syriens hovedstad Damaskus, hvor de 
opbyggede et samfund med butikker, skoler og moskéer. Telte blev skiftet ud 
med bygninger. Et driftigt fællesskab. 
</p><p>
Tiden gik. Flygtningene fik børn og børnebørn. Og lige inden borgerkrigen i 
Syrien begyndte, boede der 150.000 flygtninge og efterkommere i lejren. Men 
gennem de seneste fire år har Yarmouk været belejret af det syriske regime, 
der angriber oprørsgrupper, som befinder sig i Yarmouk. Langt de fleste har 
måttet flygte videre. Kun 18.000 er tilbage. 
</p><p>
For en uge siden - den 1. april - blev ondt værre, da Islamisk Stat angreb 
byen, plyndrede butikker og ud over moskérnes højttalere truede med at skære 
hovederne af alle, der ikke støttede dem. Situationen er katastrofal for de 
tilbageværende beboere. Hospitalerne er tømt for medicin og personale, mad 
og rent vand er der stort set intet af, og kampene forhindrer, at nødhjælp 
kan komme frem. 
</p><p><b class="ext-link">LÆS FEATURE</b><a class="embeddedlink" href="http://politiken.dk/udland/fokus_int/fokus_IS/ECE2619119/fortabt-i-flygtningelejr-jeg-haaber-is-draeber-os-og-goer-en-ende-paa-det/">Fortabt i flygtningelejr: Jeg 
håber, IS dræber os og gør en ende på det</a></p><p>
FN og USA advarer om en humanitær katastrofe i lejren. Folk sulter og er i 
stor fare for at blive slået ihjel, hvis de prøver at slippe væk. FN 
understreger samtidig, at de traumer, der ramte palæstinenserne, da de måtte 
flygte fra deres hjem for 67 år siden, nu også rammer deres efterkommere. 
</p><p>
Denne gang i Syrien, hvor de søgte beskyttelse efter at have mistet deres hjem 
i Israel. 
</p><p>
»Dette er endnu en generation af palæstinensere, som står over for traumer i 
form af tabte liv, mistede levebrød og frarøvelse af deres ejendom«, siger 
Pierre Krahenbuhl - generalkommissær for FN's Nødhjælps- og Arbejdsagentur 
for palæstinensiske flygtninge - i et interview med den arabiske tv-station 
Al Jazeera. 
</p><h3>
FN kræver fri evakuering af civile i Yarmouk 
</h3><p>
En talsmand for FN har erklæret, at situationen i Yarmouk er »værre end 
umenneskelig«, og FN's Sikkerhedsråd har krævet, at de kæmpende parter i 
bydelen skåner de civile og sørger for, at nødhjælp uhindret kan komme frem 
til indbyggerne. Samtidig skal der skabes sikre korridorer, så beboerne kan 
blive evakueret. Men kravene er ikke blevet efterkommet. Det er tre uger 
siden, der sidst kom rent vand, mad og andre fornødenheder frem til de 
lidende palæstinensere. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00926/NET-udland-syrien-d_926635a.gif" alt="" border="0"/></span></p><p>
Dengang var Pierre Krahenbuhl fra UNRWA selv med i Yarmouk. Og han blev 
forfærdet og nedslået over, hvad han så. En gravid kvinde dejsede om i køen 
foran ham, der var ingen medicin at give de civile, og indbyggere henvendte 
sig direkte til FN-medarbejdere og tryglede om mad. Befolkningens 
sundhedstilstand var i bund. 
</p><p>
»For en befolkning, der i forvejen er svag, at dette en tragedie uden for 
enhver fatteevne«, siger han. 
</p><p>
Der er allerede nu rapporter om, at Islamisk Stat er begyndt at skære 
hovederne af flere ulydige indbyggere i Yarmouk-lejren, der ligger blot 
fem-seks kilometer fra præsidentpaladset, hvor Syriens leder Bashar al-Assad 
bor. Med blandt andet granater, tøndebomber og andre luftangreb mod lejren 
er Assad ifølge iagttagere hovedansvarlig for, at forholdene for indbyggerne 
i Yarmouk er så elendige. Hans tropper kæmper mod flere forskellige 
oprørsgrupper i Yarmouk. Dels palæstinensiske militser, dels soldater fra 
Den Frie Syriske Hær. 
</p><h3>
Usædvanlig alliance er nu tæt på Assads palads 
</h3><p>
Dertil kommer altså nu Islamisk Stat, der i samarbejde med islamist-gruppen 
Nusra-fronten har indtaget omkring 90 procent af Yarmouk. Samarbejdet er i 
sig selv usædvanligt, da de to islamistiske bevægelser kæmper mod hinanden i 
andre dele af Syrien. Samtidig er det også Islamisk Stats første større 
erobring i det sydlige Syrien, og terrorgruppen står altså nu blot få 
kilometer fra præsident Assads bastion i hovedstaden. 
</p><p><b class="ext-link">LÆS ANALYSE</b><a class="embeddedlink" href="http://politiken.dk/udland/fokus_int/fokus_IS/ECE2619455/analyse-yarmouks-fald-viser-assads-svaghed/">Yarmouks fald viser Assads 
svaghed </a></p><p>
Islamisk Stats indtog skaber ifølge FN »en helt ny virkelighed« i Yarmouk. 
Islamisk Stats brutale fremfærd i Syrien har gjort det svært at forhandle 
med dem. Ganske vist er det lykkedes Røde Kors i dialog med Islamisk Stat at 
forhandle frie passager af nødhjælp igennem enkelte steder, og det er da 
også ad forhandlingens vej, at indbyggerne i Yarmouk skal hjælpes, mener 
Pierre Krahenbuhl. Han peger på, at trods de voldsomme kampe er UNRWA nødt 
til at komme i dialog med både Islamisk Stat og Den Palæstinensiske 
Befrielsesfront, PLO, der er tætte med de palæstinensiske militser i lejren. 
Militserne er altså nu både under angreb fra Assads regime og fra Islamisk 
Stat. 
</p><p>
»Vi er nødt til at kommunikere med dem, der bestemmer i Yarmouk«, lyder 
begrundelsen fra Krahenbuhl fra UNRWA. 
</p><p>
Borgerkrigen har siden begyndelsen i marts 2011 hærget Syrien og efterladt 
store dele af landet i ruiner. 220.000 mennesker har mistet livet, en 
million er blevet såret, og hver anden syrer er flygtet fra sit hjem. Enten 
til udlandet eller til andre dele af Syrien. Som krigen er blevet værre, har 
den udviklet sig til en stillingskrig, hvor ingen af parterne er stærke nok 
til at få det militære overtag. Derfor ønsker FN og politiske ledere en 
politisk forhandlet løsning på borgerkrigen, men indtil videre er det ikke 
lykkedes. En væsentlig grund er, at Rusland og Kina fra deres faste sæder i 
FN's Sikkerhedsråd har blokeret for flere resolutioner, der skulle svække 
Assads regime for derigennem at komme nærmere en afslutning på borgerkrigen. 
Desuden er flere runder deciderede fredsforhandlinger i den schweiziske by 
Genève slået fejl. 
</p><h3>
Behov for samlet international handling 
</h3><p>
Pierre Krahenbuhl, generalkommissær for UNRWA, siger i interviewet med Al 
Jazeera, at han håber, at der trods den katastrofale tilstand i 
Yarmouk-lejren kan komme noget godt ud af, at Islamisk Stat er gået ind og 
dermed har bragt konflikten højt op på den internationale dagsorden. Han 
henviser til, at da han for tre uger siden var i Yarmouk som del af en 
FN-delegation, var det svært at få medierne til at interesse sig for det. 
</p><p>
»Det ville være positivt, hvis den nuværende opmærksomhed omkring Yarmouk 
kunne føre til en samlet international handling i Syrien. Det kunne være et 
lille håb i mørket«, siger han. 
</p><p class=" bl-elem"><b class="ext-link">LÆS FORTÆLLING</b><a class="embeddedlink" href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/">Fire år. 220.000 dræbte. 
En million sårede. 11 millioner på flugt. Hvorfor?</a></p>	
</div>

</div></body></html>
