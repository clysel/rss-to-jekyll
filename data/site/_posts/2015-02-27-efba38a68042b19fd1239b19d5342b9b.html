---
layout:     post
title: 	    "Eks-popstjerne skal 16 år i fængsel"
post_author:	    
post_date:	    Fri, 27 Feb 2015 13:45:40 +0100
post_site:	    politiken.dk 
post_link:	    http://politiken.dk/udland/ECE2566811/eks-popstjerne-skal-16-aar-i-faengsel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den tidligere popstjerne Gary Glitter er blevet idømt 16 års fængsel for 
seksuelt at have misbrugt tre piger i perioden fra 1975 til 1980. 
</p><p>
Dommeren siger i sin afgørelse, at han ikke har set »set nogen rigtige 
beviser« på, at Glitter har angret sine forbrydelser, rapporterer BBC. 
</p><p>
»Du gav dem alle virkelige og varige skader, og du gjorde det af ingen anden 
grund end at opnå seksuel nydelse for dig selv på en helt igennem upassende 
måde«, siger dommeren. 
</p><p>
Den 70-årige sanger, hvis rigtige navn er Paul Gadd, viste ingen følelser, da 
han blev ført ud af retsbygningen. 
</p><p>
Blandt de flere tilfælde af seksuelle krænkelser var samleje med en pige på 
under 13 år. 
</p><p>
Sagen mod Gary Glitter er blot en af mange de seneste år mod aldrende britiske 
kendis-mænd for seksuelle overgreb mod mindreårige. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2308816/kendt-britisk-popstjerne-tiltalt-for-overgreb-paa-mindreaarige-piger/">Kendt britisk popstjerne 
tiltalt for overgreb på mindreårige piger</a></p><p>
Blandt andre den tidligere komiker og programleder Jim Davidson og 
BBC-legenden Jimmy Saville. 
</p><p>
Den nu afdøde Jimmy Saville begik hundredvis af overgreb. 
</p><h3>
Kendt glamrocker 
</h3><p>
Det er ikke første gang, at Glitter er blevet retsforfulgt for at forbryde sig 
mod piger. Den tidligere musiker har afsonet en dom på næsten tre års 
fængsel for overgreb mod to piger på 11 og 12 år i Vietnam. 
</p><p>
I 1999 blev han dømt for at have været i besiddelse af børnepornografi. 
</p><p class=" bl-elem">
Gary Glitter var frontfigur i en rockbølge, der i 1970'erne gik under navnet 
glamrock. Han er kendt for hit som 'Do You Wanna Touch Me' og 'Hello Hello, 
I'm Back Again'. 
</p>	
</div>
</div></body></html>
