---
layout:     post
title: 	    "Serena Williams vinder moralsk finale efter drama"
post_author:	    
post_date:	    Fri, 03 Apr 2015 08:44:31 +0200
post_site:	    politiken.dk 
post_link:	    http://politiken.dk/sport/tennis/ECE2615497/serena-williams-vinder-moralsk-finale-efter-drama/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>For 10. gang i karrieren er verdens bedste kvindelige tennisspiller Serena Williams fra USA klar til finalen i Miami Open.</p><p>Det stod klart tidligt fredag morgen dansk tid, da hun havde slået verdens nummer tre, Simona Halep fra Rumænien, med cifrene 6-2, 4-6, 7-5.</p><p>Man kunne uden at overdrive titulere kampen den moralske finale. Begge spillere kom til opgøret med en imponerende sejrsstatistik fra de seneste turneringer, og baseret på kun 2015-sæsonen var det verdens to bedste, der tørnede sammen.</p><p>Derfor var det kun naturligt, at kampen udviklede sig til et drama på mere end to timer.</p><p>Williams fik den klart bedste start og tog første sæt forholdsvis enkelt, men Halep kom tilbage og tvang opgøret ud i et afgørende sæt.</p><p>Her lignede Williams vinderen med en føring på 5-2, men Halep kæmpede sig tilbage på 5-5. Herefter lykkedes det endelig for Williams at lukke kampen til 7-5.</p><p>I turneringens finale skal amerikaneren møde Carla Suárez Navarro fra Spanien, der vandt sin semifinale over tyske Andrea Petkovic med 6-3, 6-3.</p><p class=" bl-elem">Det er femte gang i karrieren, at Williams møder verdens nummer 12, og Williams har vundet de fire foregående kampe mod Navarro uden at afgive et eneste sæt.</p>	
</div>

</div></body></html>
