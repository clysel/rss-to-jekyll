---
layout:     post
title: 	    "Historisk chance for oprensning ved høfde 42"
post_author:	    
post_date:	    Sat, 25 Apr 2015 09:16:44 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2641932/historisk-chance-for-oprensning-ved-hoefde-42/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I øjeblikket forhindrer spunsvægge af stål banket 15 meter ned i sandet, at 
gift fra kemivirksomheden Cheminovas depot ved høfde 42 på Harboøre Tange 
slipper ud og forurener grundvandet. 
</p><p>
På torsdag kan der blive taget et historisk skridt til at få ryddet op. På 
generalforsamlingen i Auriga, som ejer Cheminova, falder salget af 
kemivirksomheden til amerikanske FMC Corporation for 8,5 milliarder kroner 
på plads. Aktionærerne deler så pengene og opløser selskabet. 
</p><p>
Den største aktionær, Aarhus Universitets Forskningsfond, der har 39 procent 
af aktiekapitalen i Auriga, har stillet forslag om, at 125 millioner kroner 
af salgssummen indbetales i en ny oprensningsfond. 
</p><p>
»Det vil være en flot gestus overfor lokalsamfundet og den fortsættende 
virksomhed, hvis der bliver ryddet op«, siger Brian Bech Nielsen, der er 
formand for Forskningsfonden og rektor på Aarhus Universitet. 
</p><h3>
Region har brug for hjælp 
</h3><p>
Region Midtjylland skal komme med andre 125 millioner kroner til fonden, så 
der er 250 millioner kroner i kassen. Det er prisen for at rydde op ved 
høfde 42, hvor der ligger 110 ton giftaffald. 
</p><p>
»Vi har ikke mulighed for at klare oprydningen alene«, siger regionsformand 
Bent Hansen (S). 
</p><div class="art-quote article-box">
<p class="quote"/>
<blockquote>
<p class="quote-txt">
Jeg håber virkelig, at Cheminovas ejere vedtager forslaget.
</p>
<p class="sender">
Bent Hansen (S), regionsformand 
</p>
</blockquote>
</div><p/><p>
Regionen har 20 millioner kroner om året til oprensning af forurening. 
</p><p>
»I givet fald skulle vi bruge 13 års budget på Cheminova, men vi har også 
andre sager. Jeg håber virkelig, at Cheminovas ejere vedtager forslaget, og 
så må jeg bruge min politiske snilde til at få miljøministeren til at give 
en økonomisk håndsrækning«, siger Bent Hansen. 
</p><p>
LÆS OGSÅ <a class="embeddedlink" href="http://politiken.dk/oekonomi/virksomheder/ECE2389950/fond-afviser-at-rense-giftdepot/">Fond afviser at rense giftdepot</a></p><p>
Forskningsfonden har ikke selv mulighed for at betale for rydning af 
Cheminovas depot. I fondens uddelingsformål står, at fonden udelukkende må 
støtte forskningsformål, men Aarhus-rektoren har med hjælp fra 
advokatfirmaet Kromann Reumert fundet en mulighed. 
</p><p>
»Aktionærerne har mulighed for at lægge pengene i en fond, der skal stå for 
oprensning, når salgssummen bliver disponeret. Men havner pengene først i 
forskningsfonden, kan vi ikke bevillige penge til oprydning på høfde 42 på 
grund af vores uddelingsformål«, siger Brian Bech Nielsen, formand for 
fonden. 
</p><h3>
ATP siger nej 
</h3><p>
Forskningsfonden kan ikke alene beslutte sig for at oprette en 
oprensningsfond. Det kræver, at 90 procent af den fremmødte kapital på 
generalforsamlingen stemmer for. Pensionsgiganten ATP har på forhånd sagt, 
at de vil møde op på generalforsamlingen og stemme imod. 
</p><p>
»Vi har stor sympati for sagen, men vi er bundet af vores formål. Der er mange 
gode sager, men det ville efter min opfattelse være et problem for 
pensionsopsparerne, hvis vi i ATP kunne uddele penge til forskellige gode 
formå«, siger Claus Wiinblad, ATP’s chef for danske aktier. 
</p><p>
Han fremhæver, at ATP udelukkende er sat i verden for at sikre pensionisterne 
de bedst mulige pensioner. 
</p><p>
»Derfor har ATP ikke mulighed for at stemme for Forskningsfondens forslag. Der 
ligger en dom, der siger, at virksomheden ikke har pligt til det, og derfor 
kan det simpelthen ikke lade sig gøre inden for ATP’s formål«, siger Claus 
Wiinblad. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2176870/efter-enron-sladretjenester-kickstarter-en-hel-industri-med-tusindvis-af-ansatte/">Efter Enron: Sladretjenester 
kickstarter en hel industri med tusindvis af ansatte</a></p><p>
ATP’s aktiepost i Auriga er 494 millioner kroner værd, så hvis forslaget fra 
Forskningsfonden blev vedtaget, ville det betyde, at ATP skulle aflevere syv 
millioner kroner til oprensningsfonden. 
</p><p>
»Det er værd at bemærke, at Aurigas bestyrelse anbefaler at stemme nej til 
forskningsfondens forslag«, siger Claus Wiinblad, der vurderer, at »det er 
næppe realistisk«, at forslaget bliver vedtaget. 
</p><p>
Aurigas bestyrelse har afvist Forskningsfondens forslag og samler fuldmagter 
fra aktionærer, der ikke møder op til generalforsamlingen. Maj Invest, der 
forvalter en aktiepost for Lønmodtagernes Dyrtidsfond (LD), har afleveret en 
fuldmagt til bestyrelsen. 
</p><p>
»Det er andre folks penge, vi forvalter, og vi vil ikke dele dem ud, uanset 
hvor sympatisk sagen ellers er«, siger partner Niels Retbøll, Maj Invest. 
</p><p>
Kritiske Aktionærer med Enhedslistens Frank Aaen i spidsen undrer sig over, at 
»alle danskeres pensionsselskab ATP ikke griber chancen«. 
</p><p>
»Derfor vil jeg kontakte bestyrelsesmedlemmerne for at få presset en anden 
holdning igennem inden generalforsamlingen«, siger Frank Aaen. 
</p><p class=" bl-elem">
Brian Bech Nielsen er klar over, at det bliver vanskeligt: »Det kræver, at 
andre aktionærer stemmer sammen med os. Aktionærerne får derved mulighed for 
at bidrage til at fjerne et problem, som i mange år fremover vil klæbe til 
medarbejderne, virksomheden og lokalområdet«. 
</p>	
</div>

</div></body></html>
