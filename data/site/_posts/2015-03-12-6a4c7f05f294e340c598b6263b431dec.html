---
layout:     post
title: 	    "'Fortitude' er et vellykket økodrama af bibelske dimensioner"
post_author:	    
post_date:	    Thu, 12 Mar 2015 14:29:05 +0100
post_site:	    politiken.dk 
post_link:	    http://politiken.dk/kultur/filmogtv/tvanmeldelser/ECE2584118/fortitude-er-et-vellykket-oekodrama-af-bibelske-dimensioner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<h5>
Krimiserie</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p><b>Fortitude</b></p><p>
Vises på TV 2
</p><p class=" bl-elem">
Koncept: Simon Donald Storbritannien, 2015
</p>
</div>
</div><p>
Der er noget med lyset i den arktiske krimiserie ’Fortitude’. Her langt ude i 
Nordishavet, hvor øen Fortitude ligger som en norsk udpost, er dagene lange 
i sommermånederne, men lyset fra den sol, der aldrig synes at gå ned, er 
ikke klart. Snarere mælkehvidt. 
</p><p>
Det trænger aldrig helt igennem, så alt, hvad der bliver fuldt oplyst, er også 
altid lidt sløret. En perfekt lyssætning til en kriminalhistorie, hvor 
mordet på en britisk forsker får mystikken til at udviske konturerne af et 
lille lykkeligt øsamfund uden kriminalitet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2412818/sofie-graaboel-faar-stor-rolle-i-britisk-tv-serie/">Sofie Gråbøl får stor rolle i 
britisk tv-serie</a></p><p>
Her er ellers nok af potentielle konflikter mellem folk af forskellig 
nationalitet, race, uddannelse, alder og velstand, men politibetjenten Dan 
Anderssens (Richard Dormer) eneste funktion synes at være en slags 
turistfører, der skal sikre, at hikere ikke kommer for tæt på isbjørnene. 
</p><h3>
Baseret på Svalbard 
</h3><p>
Fortitude er baseret på den norske øgruppe Svalbard, hvor russiske, ukrainske 
og norske kulminearbejdere lever side om side med internationale forskere og 
bosættere fra bl.a. Sverige, Danmark, Polen, Thailand og Tyskland, stort set 
uden kriminalitet. 
</p><p>
Svalbard har i mere end et århundrede levet godt af kulminedrift, men i dag er 
turismen det store trækplaster. 
</p><p>
Fortitudes borgmester, Hildur Odegard (Sofie Gråbøl), vil åbne et luksushotel 
her midt i den arktiske vildmark. Hvem vil ikke gerne bo på et værelse med 
udsigt til den vildeste natur, mens man føler sig allermest tryg, som hun 
spørger i sin salgstale. Det er jo indbegrebet af velfærd. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2575927/transatlantisk-krimi-dyrker-doedens-skoenhed/">Transatlantisk krimi dyrker 
dødens skønhed</a></p><p>
Men velfærdssamfundet er kun stabilt, når de svageste føler sig trygge, og på 
Fortitude er minerne ved at løbe tør for resurser. 
</p><p>
Minearbejderne er begyndt at skære tænder, så da en mumificeret mammut dukker 
frem af den smeltende permafrost, forsøger to af dem at sælge det 
sensationelle fund til en forsker, som i videnskabens navn kræver det 
udleveret uden betaling. 
</p><h3>
Agent Cooper 2.0 
</h3><p>
Og så har vi det første mord, det første officielle i hvert fald, på 
Fortitude. Forskeren findes opsprættet i sit hjem, og jagten på 
minearbejderne sætter ind. Men snart er stort set alle under mistanke, 
efterhånden som den tilstødende kriminalkommissær Morton begynder at trevle 
op i trivialiteterne. 
</p><p>
Som en agent Cooper i Twin Peaks forsøger Morton at udrede landsbytossernes 
skærmydsler med kosmopolittens klarsyn, men må snart sande, at der er noget 
mere skæbnesvangert i skred dybt nede i permafrosten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2416672/david-lynch-bekraefter-twin-peaks-vender-tilbage/">David Lynch bekræfter: 'Twin 
Peaks' vender tilbage</a></p><p>
Man må ikke dø på Fortitude, får Morton at vide. Er du dødssyg, bliver du 
fløjet til fastlandet, for man må ikke blive begravet i permanent frost, der 
hindrer kroppens fordærv. På kirkegårdene findes der lig, som stadig har 
pest i sig. 
</p><p>
Det vil ikke ske igen. Odegards administration sikrer, at alt det ulækre, 
grimme og onde bliver forvist til fastlandet. Her begraver vi ikke nogen 
under gulvtæppet. Det her er verdens bedste og sikreste sted at bo. 
</p><h3>
Naturen på hævntogt 
</h3><p>
Men som de pestbefængte lig går heller ikke hemmeligheder i forfald på 
Fortitude. De ligger dernede i isen. Og kan ikke administreres væk, når 
naturen begynder at røre på sig. Og det er her, ’Fortitude’ hæver sig over 
summen af sine mange Twin Peaks-referencer, som ellers truer med at få den 
til at ligne en snehvid kalkering. 
</p><p>
Som en genoplivning af 1970’ernes og 80’ernes økohorrorfilm, hvor den udpinte 
natur hævnede sig med fantasifuld blodtørst, lader ’Fortitude’ naturen folde 
sig ud som fantastisk fortæller af en større historie. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2517988/dokumentar-om-svenske-krimiforfattere-er-dybt-vedkommende-og-bidende-usentimental/">Dokumentar om svenske 
krimiforfattere er dybt vedkommende og bidende usentimental</a></p><p>
»Det er gletsjeren. Den bevæger sig«, siger den eftersøgte minearbejder til 
sin lille datter, da de hører det buldre og knage uden for deres flugttelt. 
</p><p>
»Gletsjere skaber både dalene og bjergene. De kan ikke stoppes. De bliver ved 
med at komme. Hvis nogen stiller sig i vejen, bliver de kørt over«. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Og frem af den smeltende permafrost dukker mammutten op som en forbandelse, naturen har forklædt som en skat</p>

</blockquote>
</div><p>
Naturen hævner sig. På en befolkning, der gennem århundreder har udpint dens 
resurser gennem hvalfangst, kulminedrift og nu fortsætter ved at skyde 
isbjørne, der kommer i vejen for turismen.</p><p>
I lufthavnen tager en udstoppet isbjørn imod turisterne, men i naturen tager 
den imod med blottede tænder. For med den globale opvarmning forsvinder 
havisen, og så kan isbjørnene ikke jage sæler. De er sultne og kommer 
tættere på byerne. 
</p><h3>
Civilisationen smuldrer 
</h3><p>
Kulden bider, stormen suser i vinduroerne, og den civilisatoriske 
administration, der skal sikre befolkningen mod at blive vanvittig i 
vinterens endeløse mørke og sommerens evige lys, er ved at bryde sammen. 
</p><p>
Utroskab, had, vold og mord kommer frem til overfladen, nu hvor naturen har 
ophævet sin kontrakt med menneskene. Når minen er tom, bides bonderøvene. Og 
frem af den smeltende permafrost dukker mammutten op som en forbandelse, 
naturen har forklædt som en skat. En guldring kastet ind i et grådigt 
samfund, så de alle kan slå hinanden ihjel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2546909/krimiserie-faenger-trods-forudsigelige-karakterer-fra-foerste-faerd/">Krimiserie fænger trods 
forudsigelige karakterer fra første færd</a></p><p>
Det er et økodrama af bibelske dimensioner, som aldrig mister sit fodfæste, 
fordi det er så troværdigt flettet sammen med det medrivende krimiplot 
forløst af stærkt spil fra Sofie Gråbøl, Stanley Tucci, Richard Dormer og 
Michael Gambon. 
</p><h3>
Bjergene brummer 
</h3><p>
Men det er naturen, der leverer den største præstation. I de majestætiske 
billeder fra optagelser i Island, og ikke mindst i det score, som australske 
Ben Frost har indspillet til serien. 
</p><p>
Ben Frost bor i Island, hvis barske natur inspirerer den biologi- og 
teknologi-interesserede musiker til hans elektroniske kompositioner af 
voldsom gru og skønhed. 
</p><p class=" bl-elem">
Hans musik er rå naturkraft, og det er industriel interferens. Og som sådan 
skræddersyet til slaget mellem civilisation og natur i ’Fortitude’, hvor han 
får bjergene til at brumme skæbnesvangert som et græsk kor. 
</p>	
</div>
</div></body></html>
