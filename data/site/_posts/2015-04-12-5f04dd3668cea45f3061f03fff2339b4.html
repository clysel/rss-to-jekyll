---
layout:     post
title: 	    "Dykkerturister skal lokkes til Middelfart"
post_author:	    
post_date:	    Sun, 12 Apr 2015 08:56:15 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2621764/dykkerturister-skal-lokkes-til-middelfart/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Endnu flere skal have øjnene op for det spektakulære liv, der leves under 
overfladen i Lillebælt. Det mener Middelfarts turistbureau, der vil lokke 
flere udenlandske dykkerturister til det fynske område. 
</p><p>
»Lillebælt og Det sydfynske Øhav har til sammen en meget stor variation af 
dykning indenfor et lille område, lige fra vragdyk til naturdyk, og det vil 
vi gerne udnytte bedre«, siger Anette Hellmund Werenskiold fra Visit 
Middelfart. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2285099/tag-paa-familie-teambuilding-paa-lillebaelts-vande/">Tag på familie-teambuilding på 
Lillebælts vande</a></p><p>
Turistbureauet vil i første omgang have fat i de udenlandske dykkere ved at 
henvende sig til dykkercentre i fortrinsvis Tyskland og Holland og gøre 
opmærksom på dykningen i området ved Lillebælt og Det sydfynske Øhav under 
det fælles brand ’Diving Denmark’. De udenlandske klubber vil modtage tilbud 
om dykkerpakker med bl.a. overnatning og dyk i samarbejde med Fyns 
Dykkercenter. 
</p><p>
Gode faciliteter, bred variation af dyk, der kan nås i kort afstand fra 
overnatningsstedet og et lokalt dykkercenter, hvor dykkerne kan fylde luft 
på, leje udstyr og guider er nogle af de væsentligste faktorer, som dykkerne 
lægger vægt på, viser en analyse, som Visit Middelfart har fået udarbejdet 
på det tyske og hollandske marked. 
</p><p>
Som en del af satsningen skal netop faciliteterne forbedres rundt omkring på 
dykkerstederne ved at sørge for toiletter, lætage og skyllestationer på 
udvalgte steder, så dykkerne kan stå i læ, når de er på land og nemt kan 
gøre deres udstyr rent efter dykket. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2261464/hvad-skal-enhver-fynsk-by-med-respekt-for-sig-selv-have/">Hvad skal enhver fynsk by med 
respekt for sig selv have?</a></p><p>
Herudover har Diving Denmark udarbejdet et kort, der giver overblik over de 
gode dykkersteder og faciliteter. Ikke mindst vil Middelfart også højne 
informationen til tilrejsende dykkere omkring sikkerhed og forholdsregler. 
</p><p>
Ifølge Anette Hellmund Werenskiold mener en del tyskere, at det er lidt 
lovløst at dykke i Danmark. Der er meget få informationer om forhold som 
strøm og dybder og ingen afmærkninger af, hvordan dykkerstedet ser ud, lyder 
kritikken. 
</p><p>
Men det vil Visit Middelfart sammen med kommunen arbejde på at forbedre via 
bedre skiltning og online information. 
</p><h3>
Lillebælt kan være drilsk 
</h3><p>
Og netop god information om dykkerforholdene er vigtige, siger Flemming Holm, 
næstformand i Dansk Sportsdykker Forbund. Han har dykket i 20 år og mange 
gange ved Lillebælt. 
</p><p>
Mange steder i Danmark er der dårlig vandcirkulation, hvilket gør dykningen 
kedelig, forklarer han. Men ikke i Lillebælt, hvor det smalle stræde og en 
ofte kraftig strøm giver et frodigt område og megen liv. Erfarne dykkere 
kommer her tit for at tage strøm-dyk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1228071/guide-danmarks-bedste-snorkelsteder/">Guide: Danmarks bedste 
snorkelsteder </a></p><p>
»Lillebælt er ikke det nemmeste farvand for dykkere. Der er megen strøm, og 
den kan trække dig ned og op. Tager man til Lillebælt, skal man have respekt 
for farvandet, og jeg håber på god information og markeringer af, hvad der 
er godt og smart, hvis man vil dykke her«, siger Flemming Holm. 
</p><p>
Han mener, at en fordel ved området også er, at man kan hoppe i vandet fra 
stranden og hurtigt komme ud til store dybder på 30 meter. 
</p><p>
»Der er gode til- og afgangsveje, og det er nemt at komme i og ud af vandet. 
På Bornholm er der dybder a la Lillebælt, men det kan være svært at skulle 
over klipperne for at komme ind og ud af vandet. På den front er Lillebælt 
unik«, siger Flemming Holm. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/New_Assignment_2015_927103y.jpg" alt="" border="0"/></span></p><p class=" bl-elem"><b class="ext-link">SE STORT KORT HER:</b><a class="embeddedlink" href="http://politiken.dk/rejser/rejser_940px/ECE2623424/her-kan-du-dykke-i-middelfart/">Her kan du dykke ved Middelfart</a></p>	
</div>

</div></body></html>
