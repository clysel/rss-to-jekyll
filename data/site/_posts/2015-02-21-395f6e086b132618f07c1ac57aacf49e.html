---
layout:     post
title: 	    "Der er store penge i vanedannende produkter"
post_author:	    
post_date:	    Sat, 21 Feb 2015 14:20:16 +0100
post_site:	    politiken.dk 
post_link:	    http://politiken.dk/oekonomi/ft/ECE2553650/der-er-store-penge-i-vanedannende-produkter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
1 dollar investeret i en amerikansk tobaksvirksomhed i år 1900 vil være vokset 
til 6,28 millioner dollars i dag, hvis også dividenderne er blevet 
investeret. Det viser en undersøgelse fra London Business School foretaget 
for Crédit Suisse. 
</p><p>
Undersøgelsen viser også, at aktier i bryggerier og destillerier gav størst 
fortjeneste på det britiske aktiemarked over en periode på 115 år. Her ville 
en investering på 1 pund have udmøntet sig i 243.152 pund inklusive 
dividender. Aktier i amerikanske spritfabrikker kunne ikke hamle op med de 
britiske på grund af alkoholforbuddet i USA mellem 1920 og 1933. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ft/ECE2542795/deflation-er-en-voksende-trussel-mod-markederne/">Deflation er en voksende 
trussel mod markederne</a></p><p>
Sobre, solide industrier klarede sig langt dårligere. De ingeniørvirksomheder, 
der var med til at skabe Storbritanniens globale dominans under den 
industrielle revolution i det 19. århundrede, klarede sig dårligst på det 
britiske aktiemarked i perioden på 115 år, hvor 1 pund kun blev til 2.280 
pund. 
</p><h3>
Etiske investorer 
</h3><p>
Skibsværfterne, der var med til at skabe ’det amerikanske århundrede’, 
formåede kun at forvandle 1 dollar til 1.225 dollars siden 1900. Den 
amerikanske tekstil- og stålindustri var ikke langt bagefter, mens 
fødevareindustrien – der i dag er ugleset blandt etiske investorer – 
forvandlede 1 dollar til 384.027 dollars. 
</p><div class="art-quote article-box">
<p class="quote"/>
<blockquote>
<p class="quote-txt">
Besynderligt nok er det et bevis på, at religiøse investorer i første halvdel 
af det 20. århundrede, og alle mulige etiske investorer i anden halvdel, har 
sat deres spor
</p>
<p class="sender">
Professor Dimson 
</p>
</blockquote>
</div><p>
Ifølge professor Dimson, en af de tre forskere bag undersøgelsen, skyldes de 
gode resultater i alkohol- og tobaksindustrien ikke blot, at de sælger 
vanedannende produkter. Det kan også skyldes, at nogle etiske investorer 
holder sig fra aktierne, hvilket presser priserne kunstigt ned og sikrer 
investorer med mindre samvittighed et højere afkast. </p><p>
»Besynderligt nok er det et bevis på, at religiøse investorer i første halvdel 
af det 20. århundrede, og alle mulige etiske investorer i anden halvdel, har 
sat deres spor«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ft/ECE2525149/meget-moderne-mediemogul-tager-kampen-op-med-netflix/">Meget moderne mediemogul tager 
kampen op med Netflix</a></p><p>
Aktiemarkederne har ændret sig siden 1900, da jernbaner udgjorde to tredjedele 
af det amerikanske marked målt på værdi, og halvdelen i Storbritannien. 
Store industrier, fra telegrafer til tekstiler, er næsten forsvundet, og nye 
industrier, fra fly til software, er opstået sammen med nye ’vanedannende’ 
brancher som kasinovirksomhed. 
</p><p class=" bl-elem">
Selv om tobak og alkohol i et århundrede er blevet fordømt både medicinsk og 
socialt og juridisk, har de vanedannende produkter ikke mistet deres 
tiltrækningskraft. Den er lige så stærk i dag som dengang. 
</p>	
</div>
</div></body></html>
