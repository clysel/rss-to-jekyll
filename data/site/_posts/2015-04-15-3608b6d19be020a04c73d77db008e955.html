---
layout:     post
title: 	    "Nokia køber franske Alcatel-Lucent for 117 milliarder kroner"
post_author:	    Martin Bernth
post_date:	    Wed, 15 Apr 2015 07:04:28 +0000
post_site:	    www.version2.dk 
post_link:	    http://www.version2.dk/artikel/nokia-koeber-franske-alcatel-lucent-117-milliarder-kroner-141950?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Nokia er nu klar til at kaste sig ud i endnu en opsigtsvækkende kæmpehandel. Denne gang er det finnerne, der står som købere, og de banker på hos Alcatel-Lucent, der er en stor producent af kommunikationsudstyr.</p>

<p>I dag, onsdag, offentliggjorde Nokia således selv, at firmaet har i sinde helt at overtage den franske konkurrent i en aktiehandel til en værdi af 117 milliarder danske kroner.</p>

<p><a href="http://www.reuters.com/article/2015/04/15/us-nokia-alcatel-lucent-m-a-idUSKBN0N60CL20150415">Det skriver Reuters.</a></p>

<p>Nokia frasolgte sin mobildivision til Microsoft for godt et år side og har siden koncentreret sig om en forretning baseret på at producere netværksudstyr. Det finske selskab har længe været sat i forbindelse med Alcatel-Lucent, fordi de i forhold til produktporteføljerne passer godt sammen.</p>

<p>Det nye selskab kommer til at hedde Nokia og får hovedkvarter i Finland. Den fusionerede virksomhed vil få 114.000 ansatte og en årlig omsætning på knap 200 milliarder, når handlen ventes at være helt gennemført i løbet af det første halvår i 2016.</p>
  </section>

      </div></body></html>
