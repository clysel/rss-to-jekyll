---
layout:     post
title: 	    "Nokia benægter rygter om ny entre på smartphone-markedet"
post_author:	    Martin Bernth
post_date:	    Mon, 27 Apr 2015 06:28:07 +0000
post_site:	    www.version2.dk 
post_link:	    http://www.version2.dk/artikel/nokia-benaegter-rygter-om-ny-entre-paa-smartphone-markedet-158347?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Nokia har ikke planer om et comeback på markedet for mobiltelefoner i 2016. Det slår firmaet nu selv fast i en udtalelse offentliggjort på hjemmesiden som reaktion på sidste uges mediespekulationer om den finske virksomheds fremtidsplaner. <a href="http://www.reuters.com/article/2015/04/26/us-nokia-phones-idUSKBN0NH0A820150426">Det skriver Reuters.</a></p>



<p>»Nokia har noteret nylige forlydender, der hævder at firmaet har givet udtryk for en intention om at producere telefoner til forbrugere fra et udviklingscenter i Kina. Disse oplysninger er falske,« skriver Nokia <a href="http://company.nokia.com/en/news/statements">på sin hjemmeside.</a></p>

<p>Spekulationerne i sidste uge fik medvind, da Nokia netop kun er forpligtet til at holde sig uden for smartphone-markedet indtil 2016, som følge af en klausul ved salget af firmaets mobilforretning til Microsoft tilbage i 2013.</p>



<p>Nokia har dog tidligere luftet tanker om at bevæge sig ind på mobilmarkedet igen ved at bortlicensere sit varemærke til producenter af tablets og smartphones, men fastholder altså at virksomheden ikke har planer om igen selv at blive producent af de håndholdte enheder.</p>
  </section>

      </div></body></html>
