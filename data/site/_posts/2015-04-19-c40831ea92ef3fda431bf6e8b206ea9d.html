---
layout:     post
title: 	    "Brevkassen: Sådan sikrer du dig, at pensionen går til dine efterladte"
post_author:	    
post_date:	    Sun, 19 Apr 2015 21:30:21 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2630160/brevkassen-saadan-sikrer-du-dig-at-pensionen-gaar-til-dine-efterladte/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Privatøkonomisk brevkasse</h4>
<div class="fakta-body" data-buildingblock="embedded_factboxlink">
<p/><p>
Fem eksperter besvarer læsernes spørgsmål om privatøkonomi. Send dit spørgsmål 
til erhverv@pol.dk 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Lone_Brandenborg_91_914933v.jpg" alt="" border="0"/><span class="caption"><span class="f-img-caption">familieadvokaten. 
</span>Lone Brandenborg, formand i Danske Familieadvokater. Driver Advokatfirmaet Kahlke. Uddannet jurist.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Las_Olsen_910226a_914936v.jpg" alt="" border="0"/><span class="caption"><span class="f-img-caption">privatøkonom. 
</span>Las Olsen, privatøkonom i Danske Bank. Uddannet økonom.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Anne_Lehmann-Erichs_914940v.jpg" alt="" border="0"/><span class="caption"><span class="f-img-caption">forbrugerøkonom. 
</span>Ann Lehmann-Erichsen, forbrugerøkonom i Nordea. Uddannet jurist.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Johan_Juul_Jensen___914937v.jpg" alt="" border="0"/><span class="caption"><span class="f-img-caption">Privatøkonom. 
</span>Johan Juul-Jensen, privatøkonom i Nykredit. Uddannet økonom.</span></span></p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Hans_Peter_Christen_914938v.jpg" alt="" border="0"/><span class="caption"><span class="f-img-caption">Rådgiver. 
</span>Hans Peter Christensen, direktør i Uvildige.dk. HD i finansiel rådgivning.</span></span></p>
</div>
</div><h2 class="bread-text-header first">
Læser skriver: 
</h2><p>
Jeg er 55 år gammel og har en ret stor pensionsopsparing, som jeg selvfølgelig 
håber på selv at få gavn af. Men jeg er i tvivl om, hvad der sker med 
opsparingen, hvis jeg selv dør – enten inden pensionsalderen, eller efter få 
år som pensionist. 
</p><p>
Jeg har både en ratepension, en livrente og en aldersopsparing (jeg har 
konverteret min kapitalpension til denne). Jeg vil gerne bedst muligt sikre 
mig, at pengene går til mine efterladte, hvis jeg selv dør. Hvordan gør jeg 
det? Kan jeg for eksempel ændre min livrente til en ratepension, og kan jeg 
i det hele taget gøre noget nu for at sikre mig den bedst mulige sikkerhed 
for mine efterladte, eller er det for sent? 
</p><p/><h2 class="bread-text-header ">
Kære læser 
</h2><p>
Der skelnes imellem pensionsopsparinger og livrenter. 
</p><p>
Når det er pensionsopsparinger, det vil sige ratepensioner, kapitalpensioner 
og aldersopsparinger, udbetales det resterende beløb til den begunstigede 
eller alternativt boet. Og det er uanset om du er i opsparingsperioden, 
eller om du er begyndt at bruge af dem. 
</p><p>
På ratepensionerne kan efterlevende ægtefælle eller livsarvinger (børn og 
børnebørn) under 24 år indtræde i de løbende udbetalinger eller få dem 
udbetalt som en sum. 
</p><p>
På kapitalpensioner og aldersopsparinger er det en sum, der udbetales. Der 
betales indkomstskat, hvis der indtrædes i udbetalingen, og der betales en 
afgift på 40 procent ved sumudbetaling af ratepension eller kapitalpension. 
På en aldersopsparing er afgiften betalt. 
</p><h3>
Livrenter kræver ekstra tegning 
</h3><p>
Når det er livrenter, er der et forsikringselement i dækningen, nemlig at den, 
der er dækket af ordningen, skal være i live på det aftalte tidspunkt for, 
at den begynder at blive udbetalt, og at den kun bliver udbetalt, så længe 
vedkommende er i live. 
</p><p>
Derfor er der som udgangspunkt også højere udbetalinger på en livrente i 
forhold til en ratepension med en lang udbetalingsperiode. De 
forsikringstagere, der dør inden eller kort tid, efter de er berettiget til 
at starte udbetaling, er med til at betale for at de øvrige 
forsikringstagere kan få noget mere udbetalt. 
</p><p>
Ønsker man ikke, at pengene går ubetinget til de andre forsikringstagere, kan 
man tegne ekstra dækning. Der tegnes typisk en 'depotsikring', der i praksis 
er en livsforsikring, hvor der ved død inden pensionstidspunktet udbetales 
et beløb, der svarer til en hver tid opsparede beløb. 
</p><p>
Der kan også tegnes en 'ægtefælledækning' eller 'børnedækning', der sikrer, at 
de efterladte får udbetalinger fra livrenten i en vis periode, selvom den 
sikrede skulle dø. Det er typisk en 10-årig dækning, der fungerer på den 
måde, at hvis forsikringen begynder udbetaling ved 65 år, så kommer der 
udbetalinger indtil vedkommende ville være blevet 75 år. Enten til 
vedkommende selv, hvis denne lever, eller til ægtefælle eller børn hvis 
vedkommende dør i perioden. Det er ikke muligt at ændre en livrente til 
ratepension, men det er muligt at gøre det modsatte, altså ændre sin 
ratepension til livrente. 
</p><h3>
Det er vigtigt at kontrollere opsparingen 
</h3><p>
Så er der store livrenter, er det vigtigt at kontrollere hvilken 
dødsfaldsdækninger/garanterede udbetalinger til de efterladte, der er 
tilknyttet og evt. tegne dem, hvis de ikke er der som standard. Er 
opsparingen primært ratepension og aldersopsparing vil de efterladte få ikke 
udbetalte pensioner under alle omstændigheder, husk dog at kontrollere, hvem 
der er begunstiget. 
</p><h3 class=" bl-elem">
Venlig hilsen<br/>
Hans Peter Christensen,<br/>
direktør i Uvildige.dk 
</h3>	
</div>

</div></body></html>
