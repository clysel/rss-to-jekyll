---
layout:     post
title: 	    "Syv A320-flyvninger aflyst i dag: Personalet vil ikke flyve"
post_author:	    
post_date:	    Wed, 25 Mar 2015 15:32:08 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2603396/syv-a320-flyvninger-aflyst-i-dag-personalet-vil-ikke-flyve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter det tragiske flystyrt i det sydlige Frankrig tirsdag har flere 
besætningmedlemmer hos både Germanwings samt lavprisselskabets moderselskab 
Lufthansa afvist at gå på arbejde. Besætningsmedlemmer skulle have været på 
arbejde på fly af samme type, A320, som det forulykkede. Derfor må de to 
flyselskaber i dag aflyse syv flyvninger. 
</p><p>
I Düsseldorf lufthavn, hvor flyet fra Barcelona skulle have været landet i 
går, forblev tre fly her til morgen på jorden, og deres afgange blev aflyst, 
skriver den tyske avis Der Spiegel. 
</p><p>
»Flere Germanwings besætningsmedlemmer har ikke kunne indtage deres positioner 
af personlige årsager i dag«, lød det fra en Lufthansa talsmand ifølge 
Spiegel Online. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2602316/pilot-og-luftfartsekspert-a320-er-et-paalideligt-fly/">Pilot og luftfartsekspert: 
A320 er et pålideligt fly</a></p><p>
Baggrunden for personalets bekymring skulle eftersigende være det faktum, at 
det forulykkede fly mandag - altså dagen før ulykken - havde tekniske 
problemer og derfor ikke kunne gennemføre dets planlagte flyvninger. 
</p><p>
Der var problemer med lugen til næsehjulet, men fejlen blev ifølge Lufthansa 
løst af selskabets mekanikere i Düsseldorf lufthavn, inden det fløj til 
Barcelona. 
</p><p>
»Problemet blev helt løst, således at flyvemaskinen klokken 10 i går igen 
kunne indtræde i den faste rutetrafik«, siger Lufthansas talsmand til 
Spiegel Online. 
</p><p class=" bl-elem">
På oversigtstavlerne i Düsseldorf lufthavn stod de tre afgange til henholdsvis 
Madrid, Stockholm og London som »annulleret«, selvom flyene holdt klar ved 
gaten. Fra lufthavnen i Stuttgart er yderligere tre Germanwings-fly aflyst i 
dag, ligesom en enkelt flyvning fra Berlin til London. 
</p>	
</div>
</div></body></html>
