---
layout:     post
title: 	    "Eksperter: Det skal vi gøre for at få turister til Danmark"
post_author:	    
post_date:	    Tue, 14 Apr 2015 16:03:44 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2627607/eksperter-det-skal-vi-goere-for-at-faa-turister-til-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
5 lande i Europa med den dårligste turismeudvikling</h4>
<div class="fakta-body" data-buildingblock="embedded_factboxlink">
<p>
Her er de fem europæiske lande med den dårligste udvikling i turismen fra 2004 
til 2014:
</p><p>
1. Kirgisistan: -52 procent
</p><p>
2. Slovakiet: -20 pct. 
</p><p>
3. Luxembourg: -14 pct.
</p><p>
4. Cypern: 0 pct.
</p><p>
5. Danmark: +4 pct. 
</p><p class=" bl-elem"><i class=" bl-elem">Kilde: tv2.dk</i></p>
</div>
</div><p>
2014 var et godt år for turismen i Danmark, hvis man måler på antal 
overnatninger. Mere præcist havde vi 23,4 mio. udenlandske overnatninger, og 
det var 7,5 pct. flere end året før. 
</p><p>
Men set over en længere periode ser det ikke så rosenrødt ud. Sammenligner man 
fremgangen i turismen over en længere periode, så ligger Danmark faktisk og 
roder rundt nede i bunden på listen af en lang række lande i Europa. Den 
gode nyhed er, at Danmark klarer sig bedre end et land som Kirgistan, mens 
den dårlige er, at 43 lande i Europa har klaret sig bedre end Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2626918/turisterne-svigter-danmark-men-kirgistan-klarer-sig-daarligere/">Turisterne svigter Danmark, 
men Kirgistan klarer sig dårligere</a></p><p>
Det viser en kortlægning, som er foretaget af kommuneforeningen KL's 
nyhedsbrev, Momentum. I perioden 2004-2014 har Danmark oplevet en fremgang i 
antallet af udlændinges overnatninger på fire procent. Til sammenligning har 
Tyskland haft en fremgang på 40 procent, mens tallene for Sverige og Finland 
er henholdsvis 21 og 23 procent. 
</p><p>
Ud af 48 europæiske lande har kun turismen i Cypern, Luxembourg, Slovakiet og 
Kirgistan klaret sig dårligere i perioden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2301661/turisme-i-danmark-samarbejde-er-vejen-frem-i-nordsjaelland/">Turisme i Danmark: Samarbejde 
er vejen frem i Nordsjælland</a></p><p>
Politiken har bedt tre turismeeksperter om deres bud på, hvorfor Danmark er 
sakket bagud, og ikke mindst hvad vi skal gøre for at øge vores 
tiltrækningskraft og for igen at få flere besøgende på de danske 
turiststeder. 
</p><h3>
Dorte Kiilerich, fra Living Concepts, der forretningsudvikler dansk turisme, 
og tidligere direktør i både VisitDenmark og VisitNordsjælland: 
</h3><p>
»Jeg kan ikke rigtig genkende tallene. For den positive historie er, at 
tyskerne kom tilbage i 2014. Tyskerne gør en stor forskel på, hvordan det 
går turismen i Danmark. Tyskland har lavet om i deres feriestruktur, så 
tyskerne, alt efter hvor de bor, holder ferie på forskellige tidspunkter. 
Det betød, at den danske sæson for tyske feriegæster blev forlænget sidste 
år til langt hen i august. Det var et lille mirakel. 
</p><p>
Samtidig har der været en stor dansk sommerhusoffensiv på det tyske marked, 
hvor dansk design, kvalitet og livsstil er blevet markedsført. The Danish 
way of living. Så må vi håbe, at de danske feriehuse så også lever op til 
forventningerne. Det er jo ikke alle huse, der ser ud på den måde, som det 
blev markedsført i Tyskland. 
</p><p>
En anden vigtig ting, er at der er blevet lavet om på strukturen herhjemme, så 
der nu er flere stærke destinationer, hvor flere kommuner er gået sammen om 
tværkommunal destinationsudvikling. Det giver bedre turismeprodukter, bedre 
markedsføringsmuligheder og større udviklingspotentiale. Det begynder 
virkelig at rykke nu. Min anbefaling er, at mange flere bør slå sig sammen 
for at stå stærkere i et område. Der er så mange udviklingsmuligheder i det. 
Og det virker«. 
</p><h3>
Henrik Meng, service- og trivselsekspert, der lever af at rådgive danske 
virksomheder og attraktioner om netop service og trivsel: 
</h3><p>
»Danmark er gået i stå, og jeg er sikker på, at grunden er, at vi holder for 
meget fast i at vores turismeprodukt er godt nok. For eksempel brander vi os 
på, at vi er i verdenseliten, når det kommer til gourmetmad, men 
realiteterne er, at det er to håndfulde restauranter, der udmærker sig, og 
dem kan vi ikke bespise alle vores gæster på. Tyskerne ved, de kan få frisk 
fisk ved Vesterhavet, men de er trætte af at spise den dybfrossen. Nu må vi 
vågne op og gøre noget ved det. Vi skal gøre os umage og sørge for, at de 
får noget for pengene, men også give dem de oplevelser, de vil have. 
</p><p>
Jeg mener, turistdestinationerne burde sætte sig sammen på tværs og starte med 
at finde ud af, hvad gæsterne efterspørger. Og så samarbejde om, hvordan de 
kan imødekomme de behov, turisterne har. Det er et langsigtet perspektiv, og 
vi skal starte nu. Nordjylland er et godt eksempel på den vej, jeg mener, vi 
skal gå. Små og store aktører er gået sammen og samarbejder om at gøre det 
bedst muligt for turisterne. Det er for eksempel Blokhus, Aalborg City og 
Visit Nordjylland, der forsøger at hjælpe hinanden frem. De er ikke bange 
for at henvise til hinanden. Og når de gør det, forsvinder den interne 
konkurrence og bekymring for, om de andre får mere end os. 
</p><p>
Og så skal vi arbejde bedre med servicen og vores værtskab. Vi taler meget om 
at tiltrække kinesiske og russiske turister, men prøv at gå en tur i Nyhavn 
- der er ikke et eneste skilt på russisk eller kinesisk. Dansk er ikke et 
verdenssprog, og jeg synes ikke, det er at give køb på noget. Og hør her; vi 
skal ikke lave kanonsalg, men tilbyde gæsterne det, de efterspørger, om det 
så er et skilt på deres sprog«. 
</p><p><b>Lars Nielsen, chefrådgiver for Tourlex, et kompetencecenter for turisme og 
oplevelser: </b></p><p>
»Dansk turisme har haft problemer, lige siden finanskrisen begyndte. Vi har 
tabt mange turister – specielt på det tyske marked, som er et af de 
vigtigste for dansk turisme. Nu er der sat mange initiativer i gang. Der er 
indført fuld momsafløftning på de danske hoteller, der er åbnet for 
kompensationer i planloven, så der kan bygges anderledes, og en række 
organisatoriske initiativer er sat i gang. Det tager tid, inden det for 
alvor bærer frugt, men det skal nok kunne trække turister til. 
</p><p>
Men i dag planlægger turister mindre og mindre deres rejse lang tid i 
forvejen. Rejsende er meget mere spontane. Det stiller store krav til de 
digitale værktøjer i dansk turisme. Der er et behov for, at vi skal være 
teknologisk klar. Det betyder for eksempel, at turister skal have ordentlig 
4G-forbindelser eller wifi, når de besøger Danmark. Når turisterne sidder i 
sommerhuset og gerne vil vide, hvad der er at opleve i nærheden, skal der 
være netværk, så de kan søge efter informationen på deres mobiler eller 
iPads. Det er på vej, men det skal speedes op. Men informationen skal også 
være der. 
</p><p class=" bl-elem">
Vi skal være bedre på de sociale medier. Jeg synes, vi er blevet bedre, men vi 
er ikke gode nok endnu. De store spillere, som VisitAarhus, VisitDenmark, 
Tivoli og så videre, gør det godt, men også de små aktører og destinationers 
oplevelsesprodukter og overnatningsmuligheder skal være tilgængelige. Det 
kræver bred opbakning. Alle skal være med, ellers bliver der for mange sorte 
huller i Danmark. Et godt socialt medie skal være relevant og dagligt være 
opdateret med spændende tilbud, nyheder eller skæve historier. Vi skal være 
til stede for turismen både før, under og efter rejsen. Hvor bestiller jeg 
min rejse? Hvad skal jeg opleve? Vi skal svare på, hvorfor Danmarks kyster 
er bedre end de tyske. Vi skal kunne levere åbningstider og priser med det 
samme og give turisten mulighed for at kommentere på sin ferie efterfølgende 
og lægge billeder på Instagram eller Facebook«. 
</p>	
</div>

</div></body></html>
