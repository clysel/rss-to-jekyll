---
layout:     post
title: 	    "Flyselskab investerer 3,5 milliarder kroner i årgangsvine "
post_author:	    
post_date:	    Thu, 12 Mar 2015 10:08:22 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2582794/flyselskab-investerer-35-milliarder-kroner-i-aargangsvine/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Om Emirates' vinprogram</h4>
<div class="fakta-body" data-buildingblock="embedded_factboxlink">
<ul class=" bl-elem"><li>1,2 millioner flasker ligger på lager i Emirates' vinkælder i 
Bourgogne. </li><li>Emirates' er verdens største aftager af champagne fra Dom Perignon.</li><li>Vinene hos selskabet kommer fra 11 forskellige vinlande.</li><li>Der er flest vine fra Frankrig.</li><li>Argentina er den vinproducent med færrest vine hos Emirates.</li><li class=" bl-elem">Hver dag serverer Emirates 60 forskellige vine, champagner eller portvine på 
deres fly.</li></ul></div>
</div><p>
Hønserøv og sure sokker. 
</p><p>
Det er ikke altid, at et glas vin på flyrejsen er en oplevelse som en 
vinanmelder ville beskrive med udtryk som en »vis elegance«, »markant 
limetone«, »fuldmoden bærfrugt« eller »parfumerede indslag«. 
</p><p>
Med mindre altså at du flyver på business class eller 1. klasse med det 
Dubai-baserede flyselskab Emirates. 
</p><p>
For selskabet har det seneste årti investeret hele 500 millioner dollars 
(cirka 3,5 milliarder kroner) i vin, der ligger og lagrer i flyselskabets 
egen vinkælder i Bourgogne. I alt venter 1,2 millioner flasker vin på at 
komme op at flyve på et tidspunkt. Politiken har spurgt Emirates om lov til 
at besøge vinkælderen, men det har ikke været muligt.
</p><p>
»Vores kunder vil gerne nyde vin på samme måde, som hvis de sad på en 
gourmetrestaurant. Og de er interesserede i, hvilke druer der er tale om, 
årgangene og vinslottenes historie«, fortæller Teddy Zebitz, der er 
Emirates' area manager for de nordiske lande. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE1865609/her-er-10-vin-rejsemaal-som-du-ikke-kan-komme-udenom/">Her er 10 vin-rejsemål, som du 
ikke kan komme udenom </a></p><p>
Vinene hos Emirates bliver udvalgt af en gruppe af medarbejdere med stor 
viden. De tester blandt andet en lang række vine, inden de beslutter sig 
for, hvad der skal investeres i, 
</p><p>
Der er vine på Emirates' hylder, der vil få vinkendere til at gurgle på 
kommando og lave instinktive slubrebevægelser med munden. Vi nævner blandt 
andet Chateau Bahans Haut Brion, 2004, Pessac Leognan. Chateau Gazin, 2004, 
Pomerol. Chateau du Tertre, 2000, Margaux. Chateau Tronquoy de St. Anne, 
2009, St. Estephe. Chateau Angelus, 2004, Grand Cru Classé, St. Emilion. 
</p><p>
René Langdahl Jørgensen, vinanmelder på madmagasinet Gastro, er da også ret 
imponeret. 
</p><p>
»Det er fuldstændig vildt«, lyder det. 
</p><p>
Han er dog en af dem, der meget sjældent drikker vin på en flyrejse. Jo 
mindre, der er tale en rejse på en af de finere klasser. 
</p><p>
»For det første bryder jeg mig ikke om at drikke vin i ubekvemme og 
ukomfortable forhold. For det andet er det en smagsting. Sanser og smagsløg 
fungerer anderledes på et fly, hvor trykket er noget anderledes end nede på 
jorden«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2426387/tilbring-en-weekend-i-den-charmerende-franske-vin-hovedstad/">Tilbring en weekend i den 
charmerende franske vin-hovedstad </a></p><p>
At ens sanser ændrer sig i det højere luftlag er almen kendt i flybranchen. 
Tyske Lufthansa arbejder eksempelvis sammen med forskningsinstitutionen 
Fraunhofer, der har faciliteter - blandt andet et trykkammer - til at 
undersøge, hvad der sker med maden, når man indtager den oppe i luften. 
</p><p>
Tryksituationen tager Emirates også højde for når selskabet vælger vine, 
fortæller Teddy Zebitz. 
</p><p>
»Luften er meget mere tør, og vores smagsløg er derfor mindre sensitive. 
Derfor kigger vi efter vine med god syre, der flader lidt ud i smagen i 
højere luftlag og giver en mere afbalanceret vin«. 
</p><p>
Og det er en hel rigtig beslutning, bekræfter René Langdahl Jørgensen. Han 
forklarer, at langt den største del af vores sanseregistrering kommer fra 
duft. 
</p><p>
»Når man drikker vin, så registreres det af vores smagsløg, men der også sker 
en fordampning op igennem næsehulen, som du registrerer med din lugtesans. 
Når dine slimhinder udtørrer, for eksempel på en flyvetur, så nedsættes 
duftreceptorernes evner«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/tyskland/ECE1778371/fugtige-kamre-under-jorden-huser-nogle-af-tysklands-bedste-vine/">Fugtige kamre under jorden 
huser nogle af Tysklands bedste vine</a></p><p>
René Langdahl Jørgensen kalder eksemplerne fra Emirates vinkort for »halvskæve 
årgange, styret af syre, der giver mere mundfornemmelse« og konkluderer: 
</p><p>
»Det må være en fordel, når de skal drikkes vin om bord«. 
</p><p>
Mens passagererne på Emirates' økonomiklasse ikke har adgang til de dyrebare 
flasker fra selskabets mega-investering, yder Emirates endnu en service for 
dem, der har købt de dyre billetter. Det er nemlig muligt at se vinkortet 
igennem på hjemmesiden inden afgang. Og det er en rigtig god ide, mener René 
Langdahl Jørgensen. 
</p><p>
»Den mulighed har man også på toprestauranter, hvor man i ro og mag kan vælge 
sin vin hjemmefra. Man kan endda få personalet til at rejse vinen op, så 
bundfaldet lægger sig. Det giver en bedre vinoplevelse«. <br/><br/><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/italien/venedig/ECE1115169/fem-fantastiske-vinbarer-i-venedig/">Fem fantastiske vinbarer i 
Venedig</a></p><p>
At differentiere sig fra sine konkurrenter i luften er ikke kun noget, 
Emirates dyrker. SAS har siden 2011 haft drinkskonceptet Air Mixology, mens 
den kendte britiske vinanmelder Oz Clarke for nylig blev føjet til Singapore 
Airlines' ekspertpanel. 
</p><p>
Og en lang række flyselskaber satser på ekstraordinære madoplevelser om bord. 
Dog oftest for dem på business class og første klasse. 
</p><p class=" bl-elem">
Sidste år lancerede Finnair et samarbejde med kokke fra fire af Finlands 
førende restauranter. Flyselskabet Etihad har kokke fra top-restauranter, 
som eksempelvis The Fat Duck i England, til at stå for maden på første 
klasse. Hos Air France har michelinkokke som Joël Robuchon, Guy Martin og 
Michel Roth stået bag selskabets menuer. 
</p>	
</div>
</div></body></html>
