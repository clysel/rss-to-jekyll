---
layout:     post
title: 	    "Ida fandt tryghed i bæltet"
post_author:	    
post_date:	    Mon, 04 May 2015 16:21:28 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2653916/ida-fandt-tryghed-i-baeltet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I begyndelsen føltes bæltefikseringerne som et overgreb. Men med tiden søgte 
hun dem og fremprovokerede dem, fordi de gav tryghed. 
</p><p>
Ida er bare 24 år, men kan tælle sammen, at hun har været bæltefikseret over 
50 gange. 
</p><p>
Hun vil gerne være anonym, men hun skammer sig ikke, for det er en del af 
hendes historie, og hun vil gerne dele sine erfaringer og erkendelser, for 
at andre unge kan lære af dem. Og hun vil gerne nuancere debatten om tvang i 
psykiatrien, nu hvor nye tal viser, at der er sket et fald i antallet af 
bæltefikseringer. 
</p><p>
Ida fik sin første psykiatriske diagnose, da hun var 16 år, men hun husker det 
selv, som om hendes følelser har været et kaos hele livet. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2653818/flere-bliver-tvunget-til-at-tage-medicin-i-psykiatrien/">Flere får medicin med tvang i 
psykiatrien</a></p><p>
»Det er det eneste, jeg kender til«, forklarer hun. 
</p><p>
Symptomerne er følelser, hun ikke forstår, som udløser vrede, voldsom 
udadreagerende adfærd, og som hun dulmer ved at skære i sig selv eller spise 
piller. Flere gange i livstruende doser. På armene har Ida i dag stadig 
streger, som fortæller om, hvor ondt livet har gjort. 
</p><h3>
Bæltefikseret som 16-årig 
</h3><p>
Allerede i skolen havde hun det svært. Mest med kammeraterne, for en 
intelligenstest havde vist, at hun var mere end almindelig godt begavet. Og 
hun tog en 10. klasse, nærmest uden at dukke op til undervisningen, men fik 
et snit et pænt stykke over 10 bare ved at læse op i læseferien. 
</p><p>
Men det var kort derefter, at hun blev indlagt og blev bæltefikseret første 
gang. Hun var 16 år og indlagt på psykiatrisk afdeling. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/forbrugogliv/sundhedogmotion/ECE2573742/foer-stillede-han-saa-mange-irriterende-spoergsmaal-at-han-endte-i-baelte-nu-gaar-han-til-ridning/">Før stillede han så mange 
irriterende spørgsmål, at han endte i bælte; nu går han til ridning</a></p><p>
Hun var blevet lovet, at hun kunne tale med en psykolog i løbet af ugen, for 
hun havde det så dårligt. Men det var blevet søndag, og intet var sket. En 
medpatient forklarede, at hun bare skulle »gå amok«, hvis hun ville have 
personalet til at lytte. Og det gjorde hun så. 
</p><p>
Hun bankede hånden ind i et træskab for at lave larm. Hun blev bedt om at 
stoppe, men fortsatte. Personalet truede med, at hun ville blive lagt i 
bælte, hvis hun ikke stoppede, men hun fortsatte. 
</p><p>
Og så blev der slået alarm. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2379857/sygehuse-baeltefikserer-fysisk-syge-patienter/">Sygehuse bæltefikserer fysisk 
syge patienter</a></p><p>
8-10 personaler var over hende. En tog hendes arme, en anden hendes ben, og så 
blev hun spændt fast på en seng. 
</p><p>
Hun husker ikke, at der var nogen, som spurgte, hvorfor hun bankede hånden ind 
i skabet. Og i sengen fortsatte hun larmen, nu ved at banke hånden ind i 
væggen, med det resultat, at hendes seng blev flyttet ud midt på gulvet. 
</p><p>
Dagen efter gentog det sig, og her tog en personale også bukserne af hende, 
før hun blev spændt fast, for at hun ikke skulle kvæle sig med dem. Og så 
kunne hun ligge halvanden til to timer under dynen, før hun blev løsnet. 
</p><p>
»Det føltes som et overgreb. For mig var det jo et 'se mig, jeg har det ad 
helvedes til'«, forklarer Ida i dag med et fast blik i solen i den lille 
have ved den psykiatriske afdeling, som hun lige nu bor på. 
</p><h3>
Bæltet føltes som at blive holdt om 
</h3><p>
Senere fandt hun ud af, at hun kunne fremprovokere en bæltefiksering. Ved at 
forsøge at kvæle sig med en ledning eller et pudebetræk, eller slå hovedet 
ind i væggen, så den blev rød af blod. 
</p><p>
For med bæltet fulgte en »fast vagt«, en fra personalet, som sad ved siden af 
sengen. Og bæltet omkring livet føltes som om, der var en, der holdt om 
hende, og vagten ved siden af sengen betød opmærksomhed og den tryghed, hun 
havde så meget brug for, når følelserne smertede. 
</p><p>
Ida havde de næste år en lang række af indlæggelser på psykiatriske 
afdelinger. Hun kender navne på overlæger, doser på medicintyper, henviser 
til psykiatriloven, og fortæller, hvordan hun læste sin egen journal for at 
kunne sige de rigtige ting, når hun havde brug for at blive indlagt. 
</p><h3>
SOSU-assistent blev et lyspunkt 
</h3><p>
Et lyspunkt blev dog kontakten til en sosu-assistent, som tog sig tid til at 
tale med Ida. 
</p><p>
»I begyndelsen hadede jeg hende, for hun sagde alle de ting, jeg ikke ville 
høre«, forklarer hun. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/indland/politik/ECE2312821/psykisk-syge-skal-slippe-for-at-blive-spaendt-fast-i-baelter/">Psykisk syge skal slippe for 
at blive spændt fast i bælter </a></p><p>
Eksempelvis sagde Ida efter bæltefikseringerne som regel, at hun ikke huskede, 
hvad der var sket. Så slap hun for at stå til regnskab. Men sosu-assistenten 
sagde, at hun ikke troede på Ida. Så begyndte de at tale, og Ida opdagede, 
at hun fik det bedre, når hun samarbejdede. 
</p><p>
»Det gav mig en meget større indsigt i mit eget sygdomsbillede, og jeg 
begyndte at holde af hende«, siger Ida, som stadig har kontakt til kvinden. 
</p><h3>
130 gange ind og ud af psykiatriske afdelinger 
</h3><p>
I dag er Ida egentlig færdigbehandlet, og hun har også sin egen lejlighed. Hun 
kan bare ikke finde ud af at bo der alene, og efter hun ifølge sit eget 
regnskab havde været indlagt over 130 gange på godt to år, fik hun lov at 
blive på psykiatrisk afdeling, indtil hun kunne få en plads på et bosted. 
Det har hun nu fået, og hun flytter om få uger til et sted, hvor hun får sin 
egen lille lejlighed, men hvor der er personale døgnet rundt. 
</p><p>
Ida synes, at det er godt, at man vil reducere brugen af tvang på de 
psykiatriske afdelinger. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/indland/ECE2551043/tvang-og-medicinering-styrtdykker/">Tvang og medicinering 
styrtdykker</a></p><p>
For hun synes, at hun har set patienter blive bæltefikseret, fordi de var 
besværlige, og hun spørger sig selv, hvad der ville være sket, hvis hun 
havde fået en »fast vagt«, inden hun nåede så langt ud, at hun selv skulle 
bæltefikseres. Derfor mener hun, at der er bæltefikseringer, som skyldes 
kulturen på de psykiatriske afdelinger. 
</p><p>
»Men man kan ikke helt undgå at bruge bæltefikseringer, for så vil der være 
patienter, som skader sig selv, andre patienter eller personale, men man må 
begrænse det mest muligt«, siger hun. 
</p><h3>
Vil arbejde i psykiatrien 
</h3><p>
Ida har i dag diagnosen borderline med personlighedsforstyrrelse. Hun får 
stadig medicin, neglene er stadig nedbidte, men hun har det så godt, at hun 
gerne ville tage et par fag på HF, men hun har fået at vide, at det må hun 
ikke, når hun er på kontanthjælp. Først når hun kan tage så mange fag, at 
hun kan få SU, er det en mulighed. I stedet vil hun gerne i praktik. 
</p><p>
Hun drømmer om at læse, måske at blive noget med IT, for hun har lært sig selv 
at programmere, og er i øjeblikket i gang med at lære et nyt 
programmeringssprog. Eller også vil hun være sygeplejerske. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/indland/ECE2366350/regeringen-til-patienter-paa-den-lukkede-hvilken-tvang-foretraekker-du/">Regeringen til patienter på 
den lukkede: Hvilken tvang foretrækker du?</a></p><p>
Hun ville gerne have en stilling i psykiatrien, hvor hun ikke skulle give 
medicin, men skulle være en person, som var til rådighed for patienterne, så 
der var en, de kunne tale med. Sådan én, som hun selv savnede, smiler hun. 
</p><p class=" bl-elem">
»Og ellers drømmer jeg om at blive gift, få børn og passe et arbejde. Og bare 
leve et helt almindeligt kedeligt liv«. 
</p>	
</div>

</div></body></html>
