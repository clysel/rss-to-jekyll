---
layout:     post
title: 	    "»Det er helt uforståeligt, at Apple lægger et datacenter i Danmark«"
post_author:	    Bjørn Godske
post_date:	    Mon, 23 Feb 2015 15:26:28 +0000
post_site:	    ing.dk 
post_link:	    http://ing.dk/artikel/det-er-helt-uforstaaeligt-apple-laegger-et-datacenter-i-danmark-174323
---
<html><body><div><section class="body"><p>»Mit eneste gæt er, at de har behov for medarbejdere med de rette kompetencer, og dem kan de ikke få på Island eller i Nordskandinavien.«</p>
			<p>Sådan siger Rene Belsø, der er Chef for internationalt samarbejde og udvikling i DeIC - Danish e-Infrastructure Cooperation, efter at Apple har valgt at etablere et europæisk datacenter i Viborg.</p>
			<p>»Men måske er det for dyrt at flytte medarbejdere med de kompetencer, som Apple efterspørger, til et udkantsområde, bare fordi strømprisen er lav,« tilføjer han.</p>
			<p>Kolde områder med adgang til billig vedvarende energi har længe været foretrukne for energiforbrugende datacentre, og DeIC har selv, i nordisk regi været med til beslutte bygningen af et datacenter på Island. Da beslutningen om centret blev taget i 2011, var det først og fremmest den lave elpris – den var nærmest nul – som var med til at sende centret til Island:</p>
			
			<p>Også DMI har inden for de seneste par år valgt at flytte et datacenter til Island. Det fortæller chefkonsulent Jens Havskov Sørensen fra DMI's center for meteorologiske modeller. Island blev, foruden muligheden for vedvarende energi fra vandkraft og geotermisk kraft, valgt med udgangspunkt i tre hovedpunkter, fortæller Jens Havskov Sørensen:</p>
			<p>»Vi overvejede selvfølgelig også Danmark, men i Island er strømprisen lav, klimaet koldt, hvilket betyder lave omkostninger til køling, og så har vi indgået et tæt samarbejde med det islandske meteorologiske institut,« siger han.</p>
			<p>DMI’s computercenter i Island skal ligge i en regeringsbunker, som det islandske meteorologiske institut har overtaget. Det forventes, at placeringen i Island vil spare 400 MWh årligt.</p>
			
			<p>Danmark er dog ikke helt tabt for danske datacentre. I november idriftsatte DeIC den Nationale LifeScience Supercomputer, DTU, og 24. marts sættes der strøm til det Nationale HPC Center, Syddansk Universitet.</p>
		</section></div></body></html>
