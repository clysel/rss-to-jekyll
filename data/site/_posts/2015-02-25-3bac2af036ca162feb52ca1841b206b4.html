---
layout:     post
title: 	    "Gavner eller skader tegningerne ytringsfriheden?"
post_author:	    
post_date:	    Wed, 25 Feb 2015 11:01:13 +0100
post_site:	    politiken.dk 
post_link:	    http://politiken.dk/kultur/medier/ECE2561855/gavner-eller-skader-tegningerne-ytringsfriheden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I lørdags sagde Yahya Hassan til Politiken, at tegninger af Muhammed nu bruges 
politisk og kun kan skabe mere konflikt. Tre markante debattører svarer 
derfor på spørgsmålet: Gavner eller skader tegningerne ytringsfriheden? 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/vox_Arne_Hardis_2_915993e.jpg" alt="" border="0"/></span><b>Arne Hardis, politisk redaktør, Weekendavisen:</b></p><p>
»Jeg synes, det er forkert at tage udgangspunkt i, at tegningerne skulle være 
problemet. Det er reaktionerne på dem, der er problemet. Tegningerne er bare 
en tilfældig frontlinje«. 
</p><p><i class=" bl-elem">Da vi nu kender reaktionen, bør vi så gøre noget andet end at insistere på 
tegningerne?</i></p><div class="art-fakta article-box">
<h4 class="">
fakta</h4>
<h5>
Sagt om tegningerne</h5>
<div class="fakta-body" data-buildingblock="embedded_factboxlink">
<p>
Yahya Hassan siger <a target="_blank" href="http://politiken.dk/kultur/ECE2556924/yahya-hassan-slap-af-med-den-ytringsfrihed/">i 
interview med Politiken</a>, at problemet ikke er, at Muhammed bliver tegnet 
- men at politikere og medier bruger kunsten politisk: 
</p><p class=" bl-elem">
»De er kun interesserede i at sige: Islamkritik. Og: Ytringsfrihed. Og så 
bliver kunsten og værdierne udhulet. Jeg siger ikke, at vi skal stoppe med 
at trykke tegningerne. Men hvis vi tegner bare for at tegne og lave ravage 
og vise, at vi tør, så er det plat«. 
</p>
</div>
</div><p>
»Jamen, det gør vi jo. Når man i pressen påstår, at man trykker dem, når man 
finder det redaktionelt relevant, er det jo en stor løgn. Lars Vilks’ hund 
blev vist kun trykt i Information, selv om terrorangrebet i Krudttønden 
handlede om den. Ingen andre fandt anledning. Jyllands-Postens tegninger 
bliver stort set ikke trykt. Men dermed har vi tydeligvis ikke løst 
problemet. For så definerer de krænkede bare noget andet, vi ikke må«. 
</p><p><i class=" bl-elem">Gavner det ytringsfriheden, at vi lader Muhammedtegningerne være 
lakmusprøve på den?</i></p><p>
»Jamen, i spørgsmålet ligger, at hvis bare vi gav den lille luns, at vi 
undlader at trykke tegningerne, så fik vi fred. Men det er jo ikke sket. Vi 
må anerkende, at vi står over for mørke kræfter, som bruger islam til at 
mobilisere. Vi må prøve at fastholde almindelige redaktionelle kriterier og 
indrømme, at det er af angst, når vi træder et skridt tilbage. Og så må vi 
fastholde, at det var en gevinst og ikke en uhøflighed, at vi i 
oplysningstiden begyndte at kritisere religiøse tabuer«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Vox_kristina_stoltz_915994e.jpg" alt="" border="0"/></span></p><p><b>Kristina Stoltz, forfatter og bestyrelsesmedlem i Dansk PEN:</b></p><p>
»Vi får det modsatte af, hvad vi ønsker. Efter min mening er det provinsielt 
at tro, at tegningerne bliver ufarlige, bare vi spreder dem ud over alle 
medier. Nej, tværtimod. Det fører ikke til mere forståelse eller nuancering. 
Det skaber kun yderligere fjendskab og kaster mudder tilbage på dem, der i 
forvejen føler sig krænket«. 
</p><p><b class="ext-link">MAGASINET </b><a class="embeddedlink" href="http://politiken.dk/magasinet/interview/ECE2557076/stool-ikke-paa-nogen/">Yahya Hassan: »STOOL IKKE PÅ NOGEN«</a></p><p><i class=" bl-elem">Risikerer vi ikke ved at afstå fra at trykke tegningerne, at andre og nye 
begrænsninger følger?</i></p><p>
»Vi skal kunne tegne og sige hvad som helst. I princippet. Men jeg mener ikke, 
at vi har givet køb på ytringsfriheden, fordi vi undlader at vise 
tegningerne. Vi skal hele tiden diskutere, hvorvidt man skal kunne sige det 
ene og det andet. Men som tingene er lige nu, kan jeg ikke se, hvad 
tegninger i avisen skal føre til andet end grøftegravning og provokation. At 
tænke sig om og vægte sine ord er på ingen måde lig med at give køb på 
ytringsfriheden. Det hører med til at være et tænkende menneske, at vi 
vægter vores ord og fremhæver visse synspunkter frem for andre, fordi vi 
forhåbentlig har en modtager for øje«. 
</p><p>
»Selvfølgelig skal vi også kunne være kritiske over for religion, men lige nu 
er polariseringen så stærk, at vi må gå lidt baglæns og have som målsætning 
at genopfinde en ordentlig dialog«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/vox_frederik_stjern_915995e.jpg" alt="" border="0"/></span><b>Frederik Stjernfelt, forfatter og professor i idéhistorie:</b></p><p>
»På en måde er det en ulykke, at tegningerne blev det symbol, men de blev jo 
kun ikonet, fordi de blev genstand for trusler, vold og mord. Og der er den 
logik i det, at ytringsfrihedens omtvistede kerne har været 
religionskritikken lige siden oplysningstiden. Når det tog 300 år at kæmpe 
ytringsfriheden igennem, var det netop, fordi kirken og staten ikke brød sig 
om folk, der problematiserede de to magtinstitutioner. Vi er blevet vant til 
den humanistiske variant af kristendommen, men for 300 år siden var 
kristendommen en formidabel modstander og på mange måder lige så ondartet, 
som dele af islam er nu«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2559297/yahya-hassan-interview-skaber-serie-af-moegfald-paa-facebook/">Yahya Hassan-interview skaber 
serie af møgfald på Facebook</a></p><p><i>Hvad siger du til Yahya Hassans advarsel om, at hvis vi insisterer på at 
provokere, så går det amok</i>? 
</p><p class=" bl-elem">
»Jeg mener, at det går amok, hvis vi giver efter. Man skal undgå at forhandle 
med terrorister, for hvis man giver dem noget, lærer de bare, at der er 
noget at tjene ved terror, og så kommer de stærkere tilbage med nye krav. 
Hvis vi undlod profetsatire, ville terroristerne bare sætte hak ved det og 
sige, at nu kan vi så heller ikke have, at der sidder forskere og laver 
kritisk forskning af Koranens tilblivelse. Flere af dem, der arbejder med 
den slags, publicerer allerede under pseudonym. 
</p>	
</div>
</div></body></html>
