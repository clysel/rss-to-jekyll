---
layout:     post
title: 	    "Venstre om forliste bycykler: Et ekstravagant fantasiprojekt, som var dødsdømt"
post_author:	    
post_date:	    Sat, 18 Apr 2015 11:24:42 +0200
post_site:	    politiken.dk 
post_link:	    http://politiken.dk/indland/ECE2633417/venstre-om-forliste-bycykler-et-ekstravagant-fantasiprojekt-som-var-doedsdoemt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg troede ærlig talt på projektet indtil for nylig
</p>
<p class="sender">
Morten Kabell (EL), teknik- og miljøborgmester i København 
</p>
</blockquote>
</div><p>
De københavnske el-bycyklers fremtid hænger i en tynd tråd. 
</p><p>
Firmaet Gobike, som står for at levere cyklerne til Danmark, har igen og igen 
været forsinket med leverancerne og har problemer med at skaffe de 
økonomiske midler til at få cyklerne på gaden 
</p><p>
GoBike mangler at levere 1.436 bycykler til DSB, Frederiksberg og Københavns 
Kommune, som i alt har aftalt at skyde 88 millioner kroner over 8 år i 
bycykel-projektet. Det fik for tre dage siden By- og Pendlercykelfonden, som 
er bindeled mellem parterne, til at beslutte at begære GoBike konkurs, hvis 
ikke firmaet inden 1. maj har leveret det lovede antal cykler. 
</p><p>
Men står det til Venstre og Det Konservative Folkeparti i København, så skal 
kommunen ikke medvirke til køb af flere by- og pendlercykler. 
</p><p>
»Dette ekstravagante fantasiprojekt har fra starten af været dødsdømt. 
Hoteller lejer cykler ud til turister, og københavnerne har jo deres egne 
cykler. Det har jeg påpeget hele vejen igennem processen, men borgmester 
Kabell (Københavns teknik- og miljøborgmester Morten Kabell (EL), red.) har 
med sit ensidige fokus på cykelprestige desværre ikke evnet at lytte. Og det 
må københavnerne nu bøde for ved at lægge pengepung til et milliontab for 
kommunen«, siger Flemming Steen Munch (V), teknik- og miljøordfører og 
medlem af Københavns Borgerrepræsentation. 
</p><h3>
Borgmester vil stoppe bycykel-projektet 
</h3><p>
GoBike skulle 1. april have leveret samlet set 1.860 by- og pendlercykler til 
København, DSB og Frederiksberg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2629473/koebenhavn-dropper-prestigeprojekt-bycyklerne-laegges-i-graven/">København dropper 
prestigeprojekt: Bycyklerne lægges i graven </a></p><p>
Men indtil videre er det kun blevet til 426, efter at den tyske leverandør af 
cyklerne, Mifa, i efteråret gik i betalingsstandsning. GoBike er derfor 
stadig langt fra at levere alle cykler, og selskabet har nu meddelt, at 
cyklerne ikke vil blive leveret med mindre København forudbetaler for 
cyklerne uden nogen form for garanti eller sikkerhedsstillelse. 
</p><p>
Morten Kabell sagde onsdag til Politiken, at han vil lægge bycykel-projektet 
helt i graven. 
</p><p>
»Jeg troede ærlig talt på projektet indtil for nylig. Men nu må jeg indse, at 
det ikke engang i den nære fremtid vil komme til at lykkes. Og det må vi så 
drage konsekvensen af ved at smække pengekassen i for at begrænse tabet. Det 
er det eneste ansvarlige«, sagde borgmesteren. 
</p><h3>
Politikere kræver redegørelse 
</h3><p>
De nye el-bycykler fra GoBike er udstyret med en hærværkssikret 
tablet-computer, som blandt andet indeholder gps og betalingssystem. Ideen 
er, at både turister, københavnere og pendlere skal køre på den nye bycykel, 
der blandt andet har fået prædikatet ’en moderne high-tech-bycykel’ og 
’verdens første intelligente bycykel’ hæftet på sig. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er selv chokeret over den lethed, der tilsyneladende har været i 
håndteringen af københavnernes skattekroner
</p>
<p class="sender">
Mette Annelie Rasmussen, teknik- og miljøordfører for De Radikale i 
København 
</p>
</blockquote>
</div><p/><p><b class="ext-link">BYCYKLERNES HISTORIE </b><a class="embeddedlink" href="http://politiken.dk/indland/ECE2563271/bycyklernes-historie-det-hele-begyndte-med-en-fuld-mand-der-stjal-en-cykel/">Det hele begyndte med en 
fuld mand, der stjal en cykel...</a></p><p>
DSB har allerede betalt 7,8 millioner til GoBike, Frederiksberg Kommune 2,5 
millioner kroner og Københavns Kommune har lagt 5,26 mllioner kroner. 
Derudover betalte Københavns Kommune 1,5 millioner kroner for en såkaldt 
testperiode. 
</p><p>
En række københavnske politikere kræver nu en redegørelse, efter at 
prestigeprojektet til millioner af kroner er kuldsejlet. 
</p><p>
Både Venstre Radikale Venstre, Liberal Alliance og De Konservative står bag en 
forespørgsel til Morten Kabell om bycykelsagen på det næste møde i 
Borgerrepræsentationen den 30. april. 
</p><p>
»På det kommende Borgerrepræsentationsmøde beder vi teknik- og miljøborgmester 
Morten Kabell redegøre for præcist, hvordan forløbet har været omkring 
bycyklerne«, sagde De Radikales teknik- og miljøordfører Mette Annelie 
Rasmussen tidligere på ugen. 
</p><p>
Hun tilføjede: 
</p><p>
»Jeg er selv chokeret over den lethed, der tilsyneladende har været i 
håndteringen af københavnernes skattekroner. Vi skal have en fyldestgørende 
orientering og en kortlægning af, hvad der er foregået. Det skylder vi 
københavnerne«, fortsatte hun. 
</p><h3 class="tvheader">Timelapse: Så lidt bliver bycyklerne brugt</h3>
<div class="tvplayer">
<p class="tvplayer-container" data-tvarticle-id="2546337">

</p>
<p class="art-imgdesc clip-source">
Kilde: politiken.tv / Foto: Lasse Kofod, klip: Mikkel Stoumann Fosgrau
</p>
</div><p/><h3>
530 bycykel-ture i første halvdel af december 
</h3><p>
GoBike forsikrede torsdag over for Politiken, at man fortsat tror på 
projektet. 
</p><p>
»Vi har taget Fondens meddelelse til efterretning. Vi beklager selvfølgelig, 
at det er kommet til det punkt. Vi havnede i en force majeure-situation, der 
opstod, da vores tyske hovedleverandør, Mifa, der er Europas største 
cykelfabrik, gik i betalingsstandsning. Det medførte forsinkelser i hele 
processen«, skrev Torben Aagaard, administrerende direktør i GoBike, til 
Politiken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2629473/koebenhavn-dropper-prestigeprojekt-bycyklerne-laegges-i-graven/">København dropper 
prestigeprojekt: Bycyklerne lægges i graven </a></p><p>
»Mifa er nu igen oppe på fuld produktionskapacitet, og vi arbejder hårdt på en 
løsning, der kan få cyklerne ud på de københavnske gader. Vi tror på, at det 
vil lykkes. Det er alt, vi har at sige lige nu«, fortsatte han. 
</p><div class="art-quote article-box">
<p class="quote"/>
<blockquote>
<p class="quote-txt">
Her på Frederiksberg var det en succes blandt især turisterne i sommer, og det 
ville da være ærgeligt, hvis man ender med at skrotte dem alle sammen
</p>
<p class="sender">
Jan E. Jørgensen (V), formand for By- og Miljøudvalget i Frederiksberg Kommune 
</p>
</blockquote>
</div><p>
I tilfælde af at GoBike går konkurs, så vil de 424 bycykler, der er blevet 
leveret til Danmark, formentlig blive fjernet fra gaden og indgå i 
opgørelsen af konkursboet. </p><h3>
»Brandhamrende ærgerligt«
</h3><p>
Med mindre at en anden løsning opstår. Jan E. Jørgensen (V), formand for By- 
og Miljøudvalget i Frederiksberg Kommune, mener, at man bør se på, om 
København og Frederiksberg Kommune kan køre bycykel-projektet videre med de 
el-bycykler, der på nuværende tidspunkt er blevet leveret til de to 
kommuner. 
</p><p>
Han betegner det, lige som formanden for By- og Pendlercykelfonden, Nikolaj 
Bøgh, som »brandhamrende ærgerligt«, at projektet aldrig nåede at blive helt 
foldet helt ud. 
</p><p>
»Her på Frederiksberg var det en succes blandt især turisterne i sommer, og 
det ville da være ærgeligt, hvis man ender med at skrotte dem alle sammen, 
nu når de står her«, siger Jan E. Jørgensen. 
</p><p>
Brugertal for bycyklerne viser, at cyklerne - både i København og på 
Frederiksberg - i juni og juli sidste år kørte over 5.000 ture. Siden faldt 
det tal dog markant. 
</p><p>
I første halvdel af december blev der eksempelvis blot kørt 530 ture på 
bycyklerne i hovedstaden. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00915/gobikeJH-620px-MFC-_915572w.jpg" alt="" border="0"/></span></p>	
</div>

</div></body></html>
