---
layout:     post
title: 	    "Sundhedsstyrelsen: Børn under et år bør ikke drikke komælk"
post_author:	    
post_date:	    Mon, 23 Feb 2015 10:06:17 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2558796/sundhedsstyrelsen-boern-under-et-aar-boer-ikke-drikke-komaelk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Børn under et år bør ikke drikke komælk. 
</p><p>
Sådan lyder en ny anbefaling om spædbørn og småbørns ernæring fra 
Sundhedsstyrelsen. 
</p><p>
I stedet for komælk skal barnet have modermælk eller modermælkserstatning, 
hedder det i en ny rapport, som blandt andet handler om jerntilskud, 
vitaminer og fisk til småbørn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2362175/boern-der-ikke-bliver-ammet-er-mere-urolige/">Børn, der ikke bliver ammet, 
er mere urolige</a></p><p>
Indtil nu har anbefalingen lydt, at børn fra seks måneder kunne begynde på at 
drikke sødmælk, og fra ni måneders alderen kunne hovedparten af 
mælkeindtaget være sødmælk.
</p><p>
Men det ændres altså nu til, at barnet skal være fyldt et år, før det begynder 
at drikke komælk.
</p><p>
Årsagen til, at modermælk er bedre for spædbarnet end komælk, er, at komælk 
har et proteinindhold, der er cirka tre gange så højt som modermælk. 
</p><p>
Der er dokumentation for, at for meget protein i spædbørnsalderen har 
betydning for udviklingen af overvægt senere i livet. 
</p><p>
Komælk har også et meget lavt jernindhold. 
</p><p>
Ud over mælkerådet anbefaler Sundhedsstyrelsen ikke længere, at børn mellem 
seks og 12 måneder, som er født til tiden, skal have jerntilskud. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2225209/faerre-end-hvert-femte-barn-ammes-efter-anbefalingerne/">Færre end hvert femte barn 
ammes efter anbefalingerne</a></p><p>
Behovet for jern bør fra de seks måneder dækkes af kost med et højt indhold af 
jern, blandt andet kød og fisk. Børn født for tidligt skal dog stadig have 
jerntilskud, lyder det fra Sundhedsstyrelsen. 
</p><p>
Et andet råd fra styrelsen går på, at forældre skal passe på med at give de 
helt små børn for meget fisk at spise. 
</p><p>
Det gælder især rovfisk som for eksempel tun – også tun på dåse. 
</p><p>
Årsagen er, at der kan være risiko for, at barnet får for meget kviksølv 
gennem maden. Et højt indtag af kviksølv kan påvirke hjernens udvikling 
negativt. 
</p><p>
De nye anbefalinger tager udgangspunkt i dokumenteret viden om, hvilken 
ernæring spædbørn og småbørn bør have for at vokse optimalt. 
</p><p class=" bl-elem">
Anbefalingerne kommer i kølvandet på de nye nordiske næringsstofanbefalinger, 
de nye officielle danske kostråd og på baggrund af en rapport om behovet for 
nye anbefalinger udarbejdet for Sundhedsstyrelsen. 
</p>	
</div>
</div></body></html>
