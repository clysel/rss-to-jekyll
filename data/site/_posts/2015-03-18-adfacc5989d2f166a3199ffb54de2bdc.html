---
layout:     post
title: 	    "Ryanair: Myndigheder skal forhindre demonstrationer"
post_author:	    
post_date:	    Wed, 18 Mar 2015 20:28:59 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2593785/ryanair-myndigheder-skal-forhindre-demonstrationer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter en gruppe demonstranter onsdag forhindrede et fly fra Ryanair i at lette 
til tiden, vil det irske lavprisselskab have myndighederne til at forhindre 
en lignende situation.
</p><p>
Det skriver Ryanair i en e-mail til Ritzau onsdag aften, som kommentar til 
demonstrationen, der fandt sted indtil klokken cirka 18:00 onsdag. Herefter 
kunne flyet lette 40 minutter senere med tre timers forsinkelse.
</p><p>
»Ryanair-flyet fra København til Dublin onsdag den 18. marts var i Københavns 
Lufthavn udsat for en ulovlig blokade af personer, der ikke er ansat hos 
Ryanair. Flyets afgang blev forsinket med tre timer«, skriver selskabet og 
fortsætter:
</p><p>
»Vi opfordrer de rette myndigheder til at tage alle nødvendige midler i brug 
for at forhindre en gentagelse af denne ulovlige blokade«.
</p><p><a class="embeddedlink" href="http://politiken.dk/oekonomi/arbejdsmarked/ECE2593695/demonstranter-stopper-blokade-af-ryanair---nu-kan-flyet-lette/">Demonstranter stopper blokade af Ryanair - nu kan flyet 
lette</a></p><p>
Ryanair skriver desuden, at selskabet 'fortsat vil være med at være med til at 
skabe job, flyruter og turisme i Danmark med åbningen af København-basen i 
næste uge'.
</p><p>
Efter planen skulle flyet fra København mod Dublin være afgået onsdag klokken 
15:30.
</p><p>
Men omkring 60 personer havde samlet sig om flyet, fortæller en af 
talspersonerne for demonstranterne i lufthavnen, Jane Larsen. Alle 
deltagerne ved onsdagens demonstration er ansat i lufthavnen i forskellige 
funktioner.
</p><p>
Da flyet fra Ryanair ikke kunne lette til tiden på grund af demonstranterne, 
besluttede piloten i flyet ifølge Københavns Lufthavne at tilkalde politiet. 
I e-mailen til Ritzau skriver Ryanair, at det var lufthavnen, der ringede 
til politiet.
</p><p class=" bl-elem">
Torsdag vil endnu et fly fra Ryanair lande i Københavns Lufthavn, hvor det 
efter planen skal ankomme klokken 15:05. Efter planen skal flyet flyve 
tilbage mod Dublin klokken 15:30.
</p>	
</div>
</div></body></html>
