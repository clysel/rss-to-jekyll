---
layout:     post
title: 	    "Android-apps overvåger brugerne hemmeligt via hundredvis af tracking-sites"
post_author:	    Adam Fribo
post_date:	    Tue, 05 May 2015 09:44:00 +0000
post_site:	    www.version2.dk 
post_link:	    http://www.version2.dk/artikel/android-applikationer-skaber-forbindelse-til-hundredevis-af-tracking-sites-173446?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Et stort antal Android-applikationer etablerer mistænkelige forbindelser til blandt andet tracking-sites, uden at brugeren kan se det.</p>

<p>Det skriver <a href="http://www.technologyreview.com/view/537186/the-truth-about-smartphone-apps-that-secretly-connect-to-user-tracking-and-ad-sites/">Technologyreview</a>.</p>

<p>Forskeren Luigi Vigneri og hans kolleger fra Eurecom i Frankrig har downloadet 2.000 applikationer fra Googles Play-butik og kørt dem på en Samsung Galaxy S4 med Android 4.1.2, der var sat til at køre al trafik igennem forskernes server.</p>

<p>På den måde fik de overblik over, hvilke URL'er applikationerne forsøgte at kontakte.</p>

<p>Derefter sammenlignede de URL'erne med to databaser over mistænkelige tracking-sites, der begge er udviklet til Adblock Plus-projektet, og opgjorde sammenfaldene.</p>



<p>Resultaterne viser, at de 2.000 applikationer opretter forbindelser til mere end 250.000 URL'er, og visse apps opretter forbindelse til mere end 800 tracking-sites.</p>

<p>Processen er blevet automatiseret i en app, der gør brugeren opmærksom på, hvilke eksterne sites en given applikation forsøger at kontakte.</p>

<p>Den værste synder skal være Eurosport Player, der kontakter 810 trackingsites.</p>

<p>Forskernes applikation bliver tilgængelig snart, og den går under navnet NoSuchApp - eller bare NSA.</p>
  </section>

      </div></body></html>
