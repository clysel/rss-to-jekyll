---
layout:     post
title: 	    "Neymar straffer usikker Bayern-defensiv"
post_author:	    
post_date:	    Tue, 12 May 2015 23:03:09 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2667065/neymar-straffer-usikker-bayern-defensiv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<p>
En drømmestart var ikke nok - langt fra. 1-0 til Bayern München blev hurtigt 
vendt til 2-1 til Barcelona. Eller til Messi-Neymar-Suárez, kan man sige. 
Derefter var det en lidt ujævn forestilling, som Bayern vandt 3-2. Det 
sluttede dog sammenlagt 5-3 til Luis Enriques formstærke mandskab fra 
Catalonien, der møder enten ærkerivalen Real Madrid eller Juventus i finalen 
6. juni. 
</p><p>
Det lykkedes altså Pep Guardiola og Bayern-spillerne at stoppe blødningen 
efter fire nederlag på stribe, men sejren kommer ikke til at ændre meget ved 
indtrykket af, at der også i år mangler en del i at nå på højde med de 
bedste spanske mandskaber. 
</p><p><b class="ext-link">TYPISK:</b><a class="embeddedlink" href="http://politiken.dk/sport/fodbold/championsleague/ECE2665826/uroen-ulmer-foer-bayerns-mirakeljagt/">Uroen ulmer før Bayerns mirakeljagt</a></p><p>
Dermed er banen kridtet op for kritikerne i og omkring FC Bayern München, hvor 
knivene kan være lange og sendes efter selv de mest respekterede navne i 
klubben. Guardiola er bestemt et af dem, men han må være forberedt på at 
forsvare sine dispositioner gennem sæsonen. 
</p><p>
Og kravet om at sende holdet det sidste stykke frem i Champions League næste 
sæson behøver han ikke læse sig til i de tyske aviser - det er en 
betingelse, han kendte på forhånd. Bliver han en sæson til og opfylder sin 
kontrakt - hvilket alt hidtil tyder på - så skal han imidlertid igen ud og 
forstærke holdet. 
</p><p><b class="ext-link">Kampens forløb minut-for-minut:</b><a class="embeddedlink" href="http://politiken.dk/sport/fodbold/championsleague/ECE2666862/bayern-fik-sejren-men-blev-straffet-af-knivskarpe-barca/">Bayern fik 
sejren, men blev straffet af knivskarpe Barca</a></p><p>
Både på midtbanen og i defensiven virkede Bayern ikke helt i top i 
semfinalerne. Hurtige modstandere spiller sig for let frem åbne chancer, og 
hold som både Barcelona og Real Madrid har nu de seneste to sæsoner udpeget, 
hvor svaghederne ligger. 
</p><p>
Men tirsdag aften gav Medhi Benatia det store og lydstærke hjemmepublikum på 
Allianz Arena en drømmestart, da han pandede en hjørnesparksbold i nettet i 
kampens begyndelse. Ter Stegen så lidt sløj ud i Barca-målet, men spillede 
sig senere op, og det gjorde hans holdkammerater også. 
</p><p><b class="ext-link">THIAGO:</b><a class="embeddedlink" href="http://politiken.dk/sport/fodbold/championsleague/ECE2656782/traeneres-yndling-saettes-paa-den-ultimative-proeve/">Træneres yndling sættes på den ultimative 
prøve</a></p><p>
Da Lionel Messi fik en anelse for meget plads, fandt han med smuk pasning Luis 
Suárez dybt i Bayern-feltet, og selvfølgelig var Neymar på plads til at 
modtage bolden, der let blev bugseret i mål til udligningen. Det tæmmede for 
en stund hjemmeholdet, der nu vidste, at det skulle score i alt fem gange 
for at nedkæmpe modstanderne, som samtidig ikke måtte score yderligere. 
</p><p>
Ingen af delene kom til at holde. Barcelona sendte en ny kontra af sted, og 
igen kunne Suárez med et lækkert løft finde Neymar, som viste stor 
effektivitet ved at sende en hård flad bold forbi Neuer ved nærmeste stolpe. 
</p><p>
På det tidspunkt kørte Barcelona rundt med sine modstandere, når viljen var 
der, men den var så forsvundet efter pausen. Tydeligst måske i skikkelse af 
Messi, der bare vandrede omkring for roligt at tage den samlede sejr med 
hjem til Middelhavsbyen. Lidt ærgerligt efter en ellers underholdende 1. 
halvleg. 
</p><p><b>Frontløbere viste viljen til mål </b></p><p>
Robert Lewandowski og Thomas Müller (Bayerns bedste) ville det dog anderledes, 
og først udlignede polakken, hvorefter hans angrebsmakker blev matchvinder 
et kvarters tid før slut. 
</p><p><b class="ext-link">ANALYSE:</b><a class="embeddedlink" href="http://politiken.dk/sport/fodbold/championsleague/ECE2659007/analyse-bayern-bagud-paa-sydamerikansk-stjernedrys/">Bayern bagud på sydamerikansk stjernedrys</a></p><p>
Det skabte ingen reaktion hos gæsterne, som dog til sidst fik en helt åben 
målchance ved en elegant driblende Neymar. Brasilianeren havde imidlertid 
ikke lyst til at score mere denne aften og ville i stedet give chancen til 
Messi. Det lykkedes ikke, og derfor måtte Barcelona finde sig i et nederlag. 
</p><p class=" bl-elem">
Men det glemmer de uden tvivl hurtigt, når der nu er udsigt til den store 
finale i Berlin. 
</p>	
</div>

</div></body></html>
