---
layout:     post
title: 	    "Boko Haram har bortført 400 kvinder og børn "
post_author:	    
post_date:	    Tue, 24 Mar 2015 22:15:31 +0100
post_site:	    politiken.dk 
post_link:	    http://politiken.dk/udland/ECE2602600/boko-haram-har-bortfoert-400-kvinder-og-boern/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den militante gruppe Boko Haram har bortført over 400 kvinder og børn i den 
befriede nigerianske by Damasak. 
</p><p>
Det siger byens indbyggere ifølge Reuters. 
</p><p>
Bortførelserne er sket i det nordøstlige Nigeria i byen Damasak, hvor den 
islamiske gruppes folk flygtede fra soldater fra Niger og Tchad tidligere på 
måneden. 
</p><p>
»De tog 506 kvinder og børn. De dræbte omkring 50 af dem, inden de tog af 
sted« fortæller et øjenvidne ifølge nyhedsbureauet. 
</p><p>
»Vi ved ikke, om de dræbte andre, efter de var taget afsted. Men de tog resten 
med sig«, fortsætter han. 
</p><p>
Oberstløjtnant Toumba Mohamed, der er øverstkommanderende for soldaterne fra 
Niger og Tchad i Damasak, bekræfter over for Reuters, at der er blevet 
rapporteret om bortførelser i byen. 
</p><h3>
70 mennesker fundet dræbt i sidste uge 
</h3><p>
Boko Haram indtog byen Damasak i november, men i sidste måned indledte 
Nigerias hær en offensiv mod Boko Haram i den nordøstlige del af landet. 
</p><p><b class="ext-link">LÆS HER</b><a class="embeddedlink" href="http://politiken.dk/udland/ECE2580369/flere-lande-forsoeger-at-ramme-boko-haram/">Flere lande forsøger at ramme Boko 
Haram</a></p><p>
Forrige lørdag lykkedes det så nigerianske regeringsstyrker, med hjælp fra 
soldater fra nabolandene, at presse oprørsgruppen ud af byen, som nu styres 
af militærstyrker fra Chad og Niger. 
</p><p>
Men også i sidste uge blev der fundet mindst 70 mennesker dræbt under en bro 
uden for Damasak. 
</p><p>
Det var soldater fra Niger og Tchad, der opdagede ofrene, som ifølge Reuters 
var blevet halshugget og bar præg af at have ligget på stedet et stykke tid. 
</p><h3>
Har før stået bag masse-kidnapninger 
</h3><p>
Boko Haram har før stået bag masse-kidnapninger. 
</p><p>
I april sidste år bortførte den ekstremistiske gruppe knap 300 skolepiger i 
det nordlige Nigeria, en bortførelse der fik stor international 
opmærksomhed. 
</p><p><b class="ext-link">LÆS MERE </b><a class="embeddedlink" href="http://politiken.dk/udland/ECE2427892/boko-haram-vil-frigive-over-200-kidnappede-skolepiger/">Boko Haram vil frigive over 200 
kidnappede skolepiger</a></p><p>
Boko Haram i Nigeria, der i flere år har kæmpet for at indføre en islamisk 
stat, et såkaldt kalifat, i den nordlige del af Nigeria, har erklæret sin 
troskab over for Islamisk Stat, der har udråbt et kalifat i dele af Syrien 
og Irak. 
</p><p>
Dele af det nigerianske militær har længe været mistænkt for at støtte eller 
samarbejde med Boko Haram. 
</p><p class=" bl-elem">
Siden 2009 er over 13.000 mennesker blevet dræbt af Boko Haram, mens 1,5 
millioner er blevet drevet på flugt. 
</p>	
</div>
</div></body></html>
