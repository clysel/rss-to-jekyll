---
layout:     post
title: 	    "Klimaindeks: Danske pensionskunder taber til Sverige og Norge"
post_author:	    
post_date:	    Thu, 07 May 2015 08:45:00 +0200
post_site:	    politiken.dk 
post_link:	    http://politiken.dk/klima/ECE2658579/klimaindeks-danske-pensionskunder-taber-til-sverige-og-norge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmark er kendt for at være i det absolutte førerfelt, når det gælder 
udvikling af vedvarende energi. Og flere danske pensionsselskaber har de 
seneste år investeret milliarder i sektoren. 
</p><div class="art-quote article-box">
<p class="quote"/>
<blockquote>
<p class="quote-txt">
Det ser ud til, at det generelt tager de danske selskaber noget mere tid end i 
nabolandene
</p>
<p class="sender">
Julian Poulter, direktør, Asset Owners Disclosure Project 
</p>
</blockquote>
</div><p>
Alligevel klarer Danmark sig kun nogenlunde i et nyt globalt indeks over, 
hvordan pensionspenge investeres i klima og energi. I det første indeks af 
sin art takseres Danmark til en ottendeplads på globalt plan – et godt 
stykke efter de andre skandinaviske lande: Norge ligger på førstepladsen og 
Sverige på tredjepladsen – med Australien som det sidste land i top-3. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/ECE2657812/pensionsselskaber-investerer-42-milliarder-i-vindmoeller-og-solceller/">Pensionsselskaber investerer 42 
mia. i vindmøller og solceller </a></p><p>
Global Climate 500 Index udgives af den britiske nonprofitorganisation AODP og 
rangerer de 500 største investorer i verden inden for områder som aktivt 
ejerskab og investeringsprofil på klimaområdet. For eksempel om man har 
markeret sig på generalforsamlingerne i de selskaber, man har aktier i. 
</p><h3>
Bedste danske er nr. 18 
</h3><p>
Mens samtlige fire norske selskaber på listen og samtlige svenske selskaber på 
listen ligger i top-150, ser det noget værre ud for Danmark. 
</p><p>
Bedst placeret er PKA, der netop har vedtaget at sælge ud af en række 
kulselskaber. PKA opnår en 18.-plads på den individuelle liste. Næste danske 
selskab er PensionDanmark som nummer 51. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/2050/klima/ECE2606485/pensionsselskab-sortlister-31-kulselskaber/">Pensionsselskab sortlister 31 
kulselskaber </a></p><p>
To af de ti danske – Danica og Lægernes Pensionskasse – får den lavest mulige 
karakter, fordi man med AODP-direktør Julian Poulters ord »ikke har kunnet 
konstatere et eneste tiltag«, der udløser point til listen – hverken ved at 
granske generalforsamlingsreferater, selskabernes egne hjemmesider eller det 
40-siders spørgeskema, der er sendt ud. 
</p><p class=" bl-elem">
»Det ser ud til, at det generelt tager de danske selskaber noget mere tid end 
i nabolandene at forstå, at man skal vise, hvad man gør for klimaet. Det 
synes jeg er forbløffende, set i lyset af hvor grel situationen er«, siger 
Julian Poulter. 
</p>	
</div>

</div></body></html>
