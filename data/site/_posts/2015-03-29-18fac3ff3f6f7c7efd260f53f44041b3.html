---
layout:     post
title: 	    "Målhelten tager det stille og roligt trods succes"
post_author:	    
post_date:	    Sun, 29 Mar 2015 17:25:57 +0200
post_site:	    politiken.dk 
post_link:	    http://politiken.dk/sport/fodbold/ECE2609015/maalhelten-tager-det-stille-og-roligt-trods-succes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
FAKTA</h4>
<h5>
FORVENTET OPSTILLING</h5>
<p class="fakta-body" data-buildingblock="embedded_factboxlink">
Det danske hold mod Frankrig (forventet): Schmeichel ? Jacobsen, Kjær, K. 
Hansen, Boilesen ? Wass, Kvist, Krohn-Dehli ? Vibe, Bendtner, Eriksen
</p>
</div><p>
Ingen er bedre end sin seneste kamp. Det var vist nok Søren Lerby, Morten 
Olsens medspiller på 80’er-holdet, der var først med disse kloge ord. Lars 
Jacobsen gentog dem i går. Vendingen kan både være møntet på et hold og på 
en enkelt spiller – som f.eks. kunne hedde Nicklas Bendtner. 
</p><p><b class="ext-link">TJEK</b><a class="embeddedlink" href="http://politiken.dk/sport/fodbold/ECE2607800/bendtner-har-regnet-ud-hvordan-han-napper-maalrekord/">Bendtner har regnet ud, hvordan han napper 
målrekord</a></p><p>
Dagen før Frankrig-Danmark-kampen blev landstræneren spurgt, om han måske 
havde følt det nødvendigt at tage en lille snak med Bendtner om, at han nu 
ikke må regne sig som ’verdensmester’ og slappe af efter den fornemme 
præstation og de tre pletskud i 3-2-opgøret mod USA i Aarhus. 
</p><p><b class="ext-link">PROBLEM</b><a class="embeddedlink" href="http://politiken.dk/sport/fodbold/ECE2605853/elendig-fransk-bane-giver-landsholdet-problemer/">Elendig fransk bane giver landsholdet 
problemer</a></p><p>
Næ, det er unødvendigt, forsikrede Morten Olsen, for Bendtner viser en rigtig 
god mentalitet. Og Lars Jacobsen, der spiller højre back mod franskmændene, 
forklarer, at manden med de 29 scoringer for Danmark i 65 landskampe, har 
taget den personlige succes stille og roligt. 
</p><div class="art-quote article-box">
<p class="quote"/>
<blockquote>
<p class="quote-txt">
Der skal mere til at gøre mig glad
</p>
<p class="sender">
Bendtner efter de tre scoringer mod USA forleden 
</p>
</blockquote>
</div><p> »Man kan ikke mærke nogen forskel. Han er, som han altid er. Nicklas 
virker til at være i balance med sig selv, og det smitter af på det, han gør 
for holdet og sig selv på banen. Han må være tæt på topformen«, siger Lars 
Jacobsen. 
</p><p><b>35.000 vil se Frankrig-Danmark</b></p><p>
Som den eneste havde Bendtner en stor strikket hue på, da de danske spillere 
trænede lørdag formiddag på kampbanen på Stade Geoffroy-Guichard i 
Saint-Etienne, hvor man da havde solgt 35.000 billetter til venskabsopgøret. 
Den 27-årige Wolfsburg-spiller har på en lidt underspillet facon holdt lav 
profil efter sit første hattrick i en landskamp. Han har sagt, at »der skal 
mere til at gøre mig glad«, og han har talt om, at han nu er blevet endnu 
mere opmærksom på, hvad der kræves af ham, og hvad han skal gøre på 
træningsbanen, hver gang. 
</p><p><b class="ext-link">ANALYSE</b><a class="embeddedlink" href="http://politiken.dk/sport/fodbold/ECE2604121/analyse-energi-og-gejst-overskygger-svingende-dansk-kvalitet/">Energi og gejst overskygger svingende 
dansk kvalitet</a></p><p>
Både Morten Olsen og Lars Jacobsen, der spiller i den franske liga for 
Guingamp, vurderer, at Frankrig er i det øverste favoritfelt ved EM på 
hjemmebane næste år, og henviser til, at franskmændene vandt EM i 1984 og VM 
i 1998, da de også var slutrundearrangører. En klassemodstander, uanset hvem 
de stiller op med – og det kan sagtens blive et mandskab med massevis af 
ændringer i forhold til kampen mod Brasilien torsdag aften. 
</p><p><b class="ext-link">SJÆLDENT</b><a class="embeddedlink" href="http://politiken.dk/sport/fodbold/ECE2604166/3-maal-paa-den-maade-det-har-danmark-ikke-oplevet-siden-1972/">3 mål på den måde? Det har Danmark 
ikke oplevet siden 1972</a></p><p>
»Frankrig har mange topspillere, spændende typer, som i dagligdagen spiller på 
højeste niveau. De har et hold med teknik, dynamik og fart«, konstaterer 
Morten Olsen, som ser tilbage på kampen mod USA med stor tilfredshed. »Vi 
producerede chancer, vi var effektive, og der blev vist en stærk teamspirit. 
Vi skal leve meget på kollektivet – for vi har ikke så mange store 
individualister som Frankrig. Men vi vil forsøge at finde frem til vores 
eget spil, der bl.a. handler om teknik og fysik. Vi skal turde udfordre 
franskmændene«. 
</p><p><b class="ext-link">MATCHVINDER</b><a class="embeddedlink" href="http://politiken.dk/sport/fodbold/ECE2603993/suveraene-bendtner-scorer-tre-gange-i-dansk-sejr/">Suveræne Bendtner scorer tre gange i 
dansk sejr</a></p><p>
Selvfølgelig. Det er en venskabskamp – hvor et fokuspunkt i øvrigt godt kunne 
være at forhindre et fransk 1-0-mål. I de seneste seks landskampe har 
modstanderne scoret først. Denne gang bliver det Kasper Schmeichel, der må 
tage med hænder på det danske hold. Hvis han havde købt den franske 
sportsavis L’Equipe i går, kunne han i øvrigt have set et kæmpestort billede 
af sin far, der blev interviewet om karrieren. 
</p><p>
Morten Olsen lader det stå helt åbent, hvem der er førstemålmand. Stephan 
Andersen har ikke spillet sig af, men nu skal unge Schmeichel have chancen 
på et hold, hvor Kian Hansen efter alt at dømme prøves som stopper på den 
plads, som Daniel Agger (hvis skadeshistorik må bekymre) eller Andreas 
Bjelland skal spille i EM-kampene. 
</p><p><b>Kvist skal spille hurtigere</b></p><p class=" bl-elem">
Det skal blive interessant at se Daniel Wass på den centrale midtbane, hvor 
William Kvist skal spille hurtigere og se mere fremad, når han har bolden. 
Danskerne må blive inspireret og tændt af atmosfæren på et fyldt stadion på 
en aften, når der er to kampe i Danmarks EM-gruppe (helst sejr til Portugal 
og pointtab til Albanien, siger Lars Jacobsen) – og det er vigtigt for det 
danske hold, at Nicklas Bendtner ikke hviler på laurbærrene og måske nyder 
sin succes for meget. Den fejl vil han ikke lave, forsikrer Morten Olsen. 
</p>	
</div>
</div></body></html>
