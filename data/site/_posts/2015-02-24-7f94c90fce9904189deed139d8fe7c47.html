---
layout:     post
title: 	    "Kritiker: Nyt klimaråd mangler folk med forstand på energisystemer"
post_author:	    Sanne Wittrup
post_date:	    Tue, 24 Feb 2015 10:04:41 +0000
post_site:	    ing.dk 
post_link:	    http://ing.dk/artikel/kritiker-nyt-klimaraad-mangler-folk-med-forstand-paa-energisystemer-174336
---
<html><body><div><section class="body"><p>»Gode og forstandige folk.« Sådan betegner tidligere klimakommissions-medlem og energi-toprådgiver i EU, Jørgen Henningsen, de syv medlemmer af regeringens ny-udpegede Klimaråd.</p>
			
			<p>Alligevel mener han, at der mangler kvalifikationer i gruppen i forhold til at rådgive om og kommentere på konkrete energi- og klimapolitiske tiltag:</p>
			<p>»Der mangler personer, der virkelig ved noget om energisystemets opbygning og funktion, og som ved, at fossile brændsler er en meget blandet gruppe, og at det ikke er lige gyldigt, hvad man erstatter de enkelte fossile brændsler med,« siger han.</p>
			<p><figure class="plugin right zoomable"><img data-original-image="http://ing.dk/sites/ing/files/images/41402.jpg" src="http://ing.dk/sites/ing/files/styles/w1120_media_right/public/images/41402.jpg?itok=whtVa70p" alt=""/><figcaption> Jørgen Henningsen savner energisystem-eksperter i Klimarådet. </figcaption></figure></p>
			<p>Jørgen Henningsen tilføjer, at eksempelvis professor Brian Vad Mathiesen fra Aalborg Universitet eller forskningschef Peter Meibom fra Dansk Energi repræsenterer sådanne kompetencer indenfor energisystemer.</p>
			<p>Også Verdensnaturfondens klima- og miljøchef, John Nordbo, savner medlemmer med mere indsigt i energisystemet i den nye Klimaråd:</p>
			<p>»Vi kan godt være bekymrede ved den overvægt af økonomer, der er i det nye Klimaråd«, siger han og tilføjer, at han håber, at det nye råd nu vil skynde sig at komme i gang med arbejdet.</p>
			<p>Ud af de syv medlemmer er tre økonomer af uddannelse, én er cand.polit. og tre har en naturvidenskabelig baggrund.</p>
			<p>Jørgen Henningsen mener ligeledes, at rådet bør indeholde erklærede kritikere af regeringens politik, men håber, at de i stedet vil lytte til sådanne uden for gruppen. For eksempel ved at de hurtigst muligt går i gang med at få gennemført en række analyser:</p>
			<p>»Vi mangler en analyse af den klimamæssige konsekvens af omlægningen fra naturgas til biomasse, som foregår lige nu og her. Det er jo stadig ikke er klarlagt, hvilken CO2-udledning den massive omlægning vil være årsag til,« siger han.</p>
			<p>Henningsen mener også, at den klimamæssige konsekvens af transportsektorens udvikling bør analyseres, og at det bør være et af rådets kommende opgaver.</p>
			
		</section></div></body></html>
