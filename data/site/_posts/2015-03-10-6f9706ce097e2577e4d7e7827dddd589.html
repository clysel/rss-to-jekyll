---
layout:     post
title: 	    "Ny europæisk michelinguide: Disse lande løber med stjernerne"
post_author:	    
post_date:	    Tue, 10 Mar 2015 09:52:03 +0100
post_site:	    politiken.dk 
post_link:	    http://politiken.dk/mad/ECE2580720/ny-europaeisk-michelinguide-disse-lande-loeber-med-stjernerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis det er antallet af michelinstjerner, der udelukkende dikterer et lands 
gastronomiske formåen, kan 609 franske køkkenchefer sagtens tage en slapper 
i køkkenet i dag, hvor den fælles europæiske michelinguide bliver 
offentliggjort i en 2015-udgave. 
</p><p>
Det sker et par uger efter, at den nye nordiske guide så dagens lys. Her lød 
der jubelråb i Aarhus over de tre nye stjernerestauranter i smilets by. Og i 
København overraskede AOC med at høste to stjerner i guiden. Men med 18 
stjernerestauranter er Danmark blot en miniputnation, hvis antallet af 
michelinstjerner er målestokken. Her regerer michelinguidens moderland, 
Frankrig, ganske enerådigt. 
</p><p>
609 franske restauranter har fået tildelt stjerner i år. Heriblandt 37 nye 
et-stjernede restauranter og to nye to-stjernede. 
</p><p>
Dermed har Frankrig flere stjerner i årets guide end Spanien, Portugal, 
Storbritannien og hele Norden tilsammen. 
</p><p><b class="ext-link">Stjernekokke guider </b><a class="embeddedlink" href="http://politiken.dk/rejser/storbyogkultur/ECE2580579/stjernekokke-og-madskribenter-guider-til-europas-bedste-michelin-steder/">Europas bedste michelin-steder</a></p><h3>
Frankrig - 609 restauranter med stjerner 
</h3><p>
37 nye restauranter er kommet til i den franske guide. Dermed er Frankrig det 
europæiske land med klart flest michelinrestauranter. 503 et-stjernede, 80 
to-stjernede og 26 tre-stjernede franske restauranter har nu plads i guiden. 
</p><p><a class=" bl-elem" href="https://www.finedininglovers.com/blog/news-trends/michelin-guide-for-france-2015-the-list/" target="_blank">Se 
restauranterne</a></p><h3>
Italien - 332 restauranter med stjerner 
</h3><p>
Den stolte madnation får 27 nye et-stjernede restauranter i guiden i år sammen 
med to nye to-stjernede restauranter. Dermed har Italien 332 restauranter 
med i guiden, hvor 285 restauranter er et-stjernede, 39 to-stjernede og otte 
er tre-stjernede restauranter. 
</p><p><a class=" bl-elem" href="https://www.finedininglovers.com/blog/news-trends/michelin-guide-italy-2015/" target="_blank">Se 
restauranterne</a></p><h3>
Tyskland - 281 restauranter med stjerner 
</h3><p>
Tyskland har nu 38 tostjernede michelinrestauranter. Det er blot én færre end 
Italien. Men tyskerne slår italienerne med deres 11 tre-stjernede 
restauranter og kan i dag prale af at huse 281 stjernerestauranter, hvilket 
er ny rekord. 233 af dem er et-stjernede restauranter, 38 to-stjernede og 11 
tre-stjernede. 
</p><p><a class=" bl-elem" href="https://www.finedininglovers.com/blog/news-trends/michelin-guide-germany-2015/" target="_blank">Se 
restauranterne</a></p><h3>
Spanien og Portugal - 183 restauranter med stjerner 
</h3><p>
Den Iberiske Halvø har slået pjalterne sammen i michelinguiden, hvor Spanien 
og Portugal tilsammen har 183 restauranter med stjernestatus. Heriblandt 
otte restauranter med den fornemmeste udmærkning i form af tre stjerner. 21 
restauranter er to-stjernede, mens 154 er et-stjernede. 
</p><p><a class=" bl-elem" href="https://www.finedininglovers.com/blog/news-trends/michelin-guide-spain-and-portugal-2015/" target="_blank">Se 
restauranterne </a></p><h3>
Storbritannien og Ireland - 167 restauranter med stjerner 
</h3><p>
4 tre-stjernede, 21 to-stjernede og 141 et-stjernede. Det er hvad 
Storbritannien og Irland kan skrabe sammen af stjerner i årets guide. Langt 
størstedelen af stjernerne er at finde i den engelske hovedstad London, hvor 
Fat Duck og Gordan Ramsey beholder deres tre stjerner. 
</p><p><a class=" bl-elem" href="https://www.finedininglovers.com/blog/news-trends/michelin-guide-great-britain-ireland-2015-the-winners/" target="_blank">Se 
restauranterne</a></p><h3>
Schweiz - 117 restauranter med stjerner 
</h3><p>
Alpelandet er flot repræsenteret i årets michelinguide. Med 117 restauranter 
er Schweiz et af de mindre europæiske lande, der huser flest 
michelinstjerner. To af dem er tre-stjernede restauranter, 19 er 
tostjernede, mens 96 restauranter har en enkelt stjerne. 
</p><p><a class=" bl-elem" href="https://www.finedininglovers.com/blog/news-trends/switzerland-michelin-guide-2015-list-of-new-stars/" target="_blank">Se 
restauranterne</a></p><h3>
Danmark, Sverige, Norge og Finland - 41 restauranter med stjerner 
</h3><p>
Danmark og Sverige trækker med sine 18 restauranter hver Norden gevaldigt op. 
Mens Norge og Finland med henholdsvis tre og en stjerner ikke bidrager 
synderligt til den nordiske stjernefest. Der er endnu ingen tre-stjernede 
restauranter at finde i Norden, mens syv har to stjerner. De sidste 34 
restauranter har alle en stjerne. 
</p><p class=" bl-elem"><a class=" bl-elem" href="http://politiken.dk/mad/ECE2555544/her-er-danmarks-18-michelinrestauranter-i-2015/" target="_blank">Se 
de danske restauranter</a></p>	
</div>
</div></body></html>
