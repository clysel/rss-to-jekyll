---
layout:     post
title: 	    "IS' organiserede overgreb mod kvinder er omfattende"
post_author:	    
post_date:	    Wed, 15 Apr 2015 21:53:38 +0200
post_site:	    politiken.dk 
post_link:	    http://politiken.dk/udland/ECE2628804/is-organiserede-overgreb-mod-kvinder-er-omfattende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Det bør huskes, at det er et solidt forankret aspekt af sharia at tage de 
vantros familier som slaver og tage deres kvinder som konkubiner«. 
</p><p>
Sådan lyder Islamisk Stats forsvar for de tvangsægteskaber, voldtægter og den 
kvindehandel, den sunnimuslimske terrororganisation gør sig skyldig i. 
</p><div class="art-quote article-box">
<p class="quote"/>
<blockquote>
<p class="quote-txt">
De tog gifte kvinder, unge. Den yngste var 10. Vi græd allesammen.
</p>
<p class="sender">
Øjenvidne om bortførelser til misbrug. 
</p>
</blockquote>
</div><p/><p>
Hvis synspunktet udfordres, så svarer det til at udfordre Muhammeds lære - 
hvilket er det samme som at fravige islam og blive vantro, understreger 
Islamisk Stat. 
</p><p>
Forsvaret for overgrebene er at finde i et af de seneste numre af 
organisationens propagandamedier. 
</p><h3>
Yazidikvinder sælges og bortføres til voldtægter 
</h3><p>
Opfattelsen af, at kvinder er lovligt bytte, efterleves med stor iver. Det 
fremgår af de mange beretninger, som undslupne eller frigivne kvinder fra 
Irak giver til internationale organisationer og medier. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2384759/yazidi-kvinder-saelges-eller-massevoldtages-af-is-krigere/">Yazidi-kvinder sælges eller 
massevoldtages af IS-krigere</a></p><p>
Her har de militante muslimer især forgrebet sig på piger og kvinder fra 
yazidi-mindretallet. De tilhører en oldgammel kurdisk trosretning, der er 
ældre end jødedommen, kristendommen og islam. De anses af mange muslimer for 
at være djævletilbedere. 
</p><p>
Yazidiernes samfund i det nordlige Irak blev løbet over ende af Islamisk Stat 
sidste sommer. Det udløste en enorm bølge af desperate flygtninge. Men ikke 
alle nåede væk. Mange tusind kvinder blev taget til fange og er siden blevet 
mål for omfattende seksuelle overgreb. Også kristne og turkmenske ofre faldt 
i hænderne på de hellige krigere. 
</p><h3>
Ofres beretninger afslører systematisk misbrug 
</h3><p>
»De hev os med sig ved håret. De tog gifte kvinder, unge. Den yngste var 10. 
Vi græd allesammen«, siger en 19-årig kvinde, der havde held til at 
undslippe sit fangenskab. 
</p><p>
»Vi vil gifte jer bort. I kommer til at glemme jeres familie«, lød beskeden 
til den unge kvinde, der blev ført til et hus i Mosul, hvor flere hundrede 
tilfangetagne kvinder blev holdt indespærrede. 
</p><p>
»De stillede os op i rækker og sagde: 'Rør jer ikke. Græd ikke. Ellers tæver 
vi jer'. Så kom mændene ind og forklarede, hvilken slags piger, de ville 
have, og så valgte de dem, de ville«. Hun så sit snit til at springe ud ad 
et vindue. 
</p><h3>
Ni-årig pige givet som sex-belønning til hellige krigere 
</h3><p>
Andre har ikke været så heldige. En ni år gammel pige er blevet gravid efter 
at have være blevet voldtaget af ti militsmedlemmer, rapporterer en 
kurdisk-canadisk nødhjælpsarbejder, Yousif Daoud, om et af ofrene. 
</p><p>
»Pigen er så lille, at hun kan dø, hvis hun skal føde et barn. Selv et 
kejsersnit er farligt«, siger han.
</p><div class="art-quote article-box">
<p class="quote"/>
<blockquote>
<p class="quote-txt">
Dette barn skal dø. Det er vantro.
</p>
<p class="sender">
Gravid kvinde om den IS-kriger, der forsøgte at fremtvinge en abort. 
</p>
</blockquote>
</div><p/><p>
Hendes gerningsmænd havde ifølge hans oplysninger fået adgang til at misbruge 
barnet seksuelt som belønning efter at have kæmpet ved fronten eller inden 
de skulle gennemføre selvmordsbombeaktioner. Hun er siden fløjet til 
Tyskland for at blive behandlet for de omfattende skader, de mange 
voldtægter har givet. 
</p><h3>
FN's menneskeretsorganisation: Piger ned til 6 år voldtages 
</h3><p>
En anden gravid kvinde blev gentagne voldtaget af en Islamisk Stat-kriger. Han 
satte sig på hendes mave med ordene: »Dette barn skal dø. Det er vantro. Jeg 
kan lave et muslimsk spædbarn«, refererer FN's Højkommissariat for 
Menneskerettigheder (OHCHR) hendes forklaring. 
</p><p><b class="ext-link">TAKTIK</b><a class="embeddedlink" href="http://politiken.dk/udland/ECE2628647/fn-terrorgruppernes-sexovergreb-er-et-led-i-en-bevidst-strategi/">FN: Terrorgruppernes sexovergreb er et led 
i en bevidst strategi</a></p><p>
Her har man registreret organiserede voldtægter af piger ned til seks år, der 
handles mellem de sunnimuslimske militsmedlemmer. 
</p><h3>
Human Rights Watch: Islamisk Stat begår krigsforbrydelser 
</h3><p>
Menneskeretsorganisationen Human Rights Watch har talt med flygtninge, der er 
kommet ud af de områder, terrorbevægelsen holder besat. Her er konklusionen 
klar: Islamisk Stat har begået krigsforbrydelser, der meget vel kan udgøre 
forbrydelser mod menneskeheden. 
</p><p>
»Islamisk stat har begået organiserede voldtægter, seksuelle overgreb og andre 
rædselsvækkende overgreb mod yazidikvinder og piger. Dem, der har haft held 
til at flygte, skal behandles for ubeskrivelige skader«, mener Liesl 
Gerntholtz, der er kvinderetsdirektør i menneskeretsorganisationen. 
</p><h3>
Småpiger ofre for seksuel vold 
</h3><p>
Et af de ofre, hendes organisation har talt med, er en 12 år gammel pige. Hun 
blev bortført af en mand, der hævdede, at hun ville blive behandlet som hans 
egen datter, inden han bedøvede hende. Da hun kom til sig selv, var hendes 
ben smurt ind i blod. Hun undslap tre måneder efter bortførelsen, men har 
ikke fundet sine forældre, sin søster eller sine tre brødre. 
</p><p>
En anden fortæller, at hun blev anbragt sammen med 60 andre yazidikvinder. 
Hver dag kom mænd, der valgte kvinder. Gjorde ofrene modstand blev de tævet 
sønder og sammen. 
</p><p>
»De var som dyr. Når de tog piger væk, så voldtog de dem og bragte dem tilbage 
for at få nye. Pigerne var mellem 8 og 30 år gamle. Til sidste var der kun 
20 kvinder tilbage«. 
</p><h3>
Europæere deltager i overgrebene 
</h3><p>
Gerningsmændene er ikke alene syrere eller irakere, men også tilrejsende 
Islamisk Stat-støtter fra Europa, Centralasien og fra andre mellemøstlande. 
</p><p><b class="ext-link">EU-VURDERING</b><a class="embeddedlink" href="http://politiken.dk/udland/fokus_int/fokus_IS/ECE2625656/kommissaers-skoen-5000-eu-jihadister-er-rejst-til-syrien/">Kommissærs skøn: 5.000 EU-jihadister 
er rejst til Syrien</a></p><p>
To søstre fortæller Human Rights Watch, hvordan en europæisk Islamisk 
Stat-mand voldtog deres 16-årige søster. 
</p><p>
Han slog hende, gav hende håndjern på og gav hende elektriske stød og nægtede 
at give hende mad, inden hun forsvandt, tilsyneladende efter at være blevet 
givet til andre krigere. Selv blev de to søstre voldtaget af militsmedlemmer 
fra Rusland og Kasakhstan. 
</p><h3>
Massegrave dukker op 
</h3><p>
At yazidierne ringeagtes af Islamisk Stat, understreges af nogle af 
organisationens egne skrifter, hvor den stiller spørgsmål ved, hvorfor 
yazidierne overhovedet har fået lov at eksistere i Syrien og Irak i 
betragtning af, at de blev fordømt i Koranen for over 1.400 år siden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2455138/fn-islamisk-stat-staar-bag-ekstreme-forbrydelser/">FN: Islamisk Stat står bag 
ekstreme forbrydelser</a></p><p>
Hvor mange, den har dræbt i den tid, hvor den holdt yazidiernes områder besat, 
er ikke klart. Organisationen er presset lidt tilbage. Og ifølge Human 
Rights Watch finder man fortsat massegrave, efterladt af de sunnimuslimske 
militsfolk. 
</p><p class=" bl-elem"><i class=" bl-elem">Kilder: FN's Højkommissariat for Menneskerettigheder (OHCHR), CNN, The 
Independent, The Toronto Star og Human Rights Watch. </i></p>	
</div>

</div></body></html>
