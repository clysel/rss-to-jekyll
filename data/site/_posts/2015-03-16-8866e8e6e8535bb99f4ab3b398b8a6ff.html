---
layout:     post
title: 	    "Ny forskning: Derfor giver vi hånd til hinanden"
post_author:	    
post_date:	    Mon, 16 Mar 2015 16:19:13 +0100
post_site:	    politiken.dk 
post_link:	    http://politiken.dk/viden/ECE2588252/ny-forskning-derfor-giver-vi-haand-til-hinanden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vi kender det allesammen.
</p><p>
Man sidder til en fødselsdag, og rundt kommer de senest ankomne og giver hånd. 
En høflig gestus som ikke er at forklejne. 
</p><p>
Efter ens hånd har været gennem håndtryksmaskinen af både hårde og slatne 
håndtryk, så fører man langsomt hånden op til næsen for at dufte til den. 
</p><p>
Det har du måske ikke bemærket? 
</p><div class="art-quote article-box">
<p class="quote"/>
<blockquote>
<p class="quote-txt">
Det kan meget vel være, at vi bruger lugte mere, end vi er bevidste om
</p>
<p class="sender">
Jesper Herup Dammeyer 
</p>
</blockquote>
</div><p/><p>
Ikke desto mindre er den god nok, og oftest sker det, uden vi bemærker det. I 
hvert fald hvis man skal tro et hold af forskere fra <a target="_blank" href="http://wis-wander.weizmann.ac.il/nice-to-sniff-you-handshakes-may-engage-our-sense-of-smell#.VQVR2o6G_Tq">Weizmann 
Institute of science </a>i Israel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2571837/den-blaa-farve-fandtes-ikke-foer-moderne-tid/">Den blå farve fandtes ikke før 
moderne tid</a></p><p>
»Vores resultater viser, at folk ikke bare er passivt udsat for de sociale 
kemiske signaler, men at de aktivt selv opsøger dem«, siger Idan Frumin fra 
den Neurobiologiske afdeling ved Weizman Institutet, der er en af forskerne 
bag undersøgelsen, til tidsskriftet eLife. 
</p><p>
»For gnavere, hunde og andre pattedyr er det almindeligt at snuse til sig selv 
og hinanden i sociale interaktioner, og det lader til, at i løbet af 
evolutionen har mennesket bevaret denne praksis på et underbevidst niveau«. 
</p><p>
At mennesket bruger lugtesansen i sociale relationer er heller ikke noget, der 
overrasker lektor ved Institut for Psykologi, Jesper Herup Dammeyer. 
</p><p>
»Det giver god mening ud fra den viden, man har i forvejen. Man ved, at man 
kan huske nogle lugte særlig godt, og at de kan kobles til særlige 
følelsesmæssige og sensuelle oplevelser. Der er teorier om, at der via 
lugtesansen er koblinger til områder i hjernen, der har med særlige 
hukommelsesmæssige og følelsesmæssige områder at gøre«, fortæller Jesper 
Herup Dammeyer og fortsætter: 
</p><p>
»Mange husker for eksempel duften fra bedstemors køkken eller bedstefars 
værksted sammen med en særlig følelse, umiddelbart når man udsættes for en 
duft, der minder om. Det samme gælder i nogle tilfælde folk, der har været 
udsat for traumer, hvor der knyttes en bestemt lugt til den traumatiske 
oplevelse. Hos personer med demens, kan man bruge dufte til at hjælpe 
hukommelsen«. 
</p><h3>
Filmede håndtrykket 
</h3><p>
For at kunne undersøge det menneskelige håndtryk, fandt forskerne 280 
frivillige, der agerede forsøgspersoner uden at vide det. Under påskud af at 
skulle være med i en anden undersøgelse, hilste eksperimentatorerne på 
forsøgspersonerne ved enten et håndtryk eller bare en hilsen uden håndtryk. 
</p><p>
Efterfølgende kunne forskerne se, hvordan forsøgspersonerne, der hilste med et 
håndtryk, mere end fordoblede den tid, de brugte på at dufte til den hånd, 
de havde brugt til håndtrykket, når de gav hånd til en person af samme køn. 
</p><div class="art-quote article-box">
<p class="quote"/>
<blockquote>
<p class="quote-txt">
Vi vasker os relativt meget, så evolutionært og kulturelt er lugtesansen 
blevet underprioriteret.
</p>
<p class="sender">
Jesper Herup Dammeyer 
</p>
</blockquote>
</div><p/><p>
Omvendt havde forsøgspersonerne tendens til at dufte til den hånd, de ikke 
brugte til håndtrykket, når de hilste på en person af modsatte køn, hvilket 
ifølge Jesper Herup Dammeyer kan skyldes, at man ønsker at finde ud af, 
hvilken duft man selv udskiller. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2570233/mytedraeber-fotografisk-hukommelse-findes-ikke/">Mytedræber: Fotografisk 
hukommelse findes ikke</a></p><p>
Lugtesansen er dog noget, som over tid er blevet domineret af blandt andet 
hørelsen og synet, men som dyr for eksempel har brugt til at skille venner 
fra fjender. 
</p><p>
»Både evolutionært og kulturelt kan det vel være, at lugtesansen er blevet 
underprioriteret. Men dens funktioner, som vi også kender fra andre dyr, er 
der stadig. Det er bare ikke sikkert, vi er så bevidste om dem«, siger 
Jesper Herup Dammeyer, der samtidig mener, at håndtrykket sagtens kan være 
en afklaring på, hvorvidt den, man giver hånd til, kan være en interessant 
partner. 
</p><p class="art-io-other">

</p><p/><p>
Forskerne har desuden undersøgt, hvorvidt det overhovedet var muligt at 
overføre dufte ved hjælp af et håndtryk. Her viste resultaterne, at et 
håndtryk alene var tilstrækkeligt til at overføre flere dufte, der er kendt 
for at fungere som meningsfulde kemiske signaler for pattedyr. 
</p><h3>
Var ikke en stressreaktion 
</h3><p>
Efter at have bevist at de håndtrykkende forsøgspersoner havde tendens til at 
dufte til deres hænder, når de havde givet et håndtryk, udførte forskerne en 
række test, der skulle sikre, at hånd-duftningen ikke var blot var et 
stressrelateret svar på en mærkelig situation. 
</p><p>
Det gjorde de ved at måle den nasale vejrtrækning under selve forsøget, og 
fandt her frem til, at forsøgspersonerne virkelig duftede til deres hænder 
og ikke blot førte dem op til næsen. Således viste undersøgelsen, at mængden 
af luften, der blev indåndet gemmen næsten, blev næsten fordoblet, når de 
førte hænderne op til ansigtet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2559436/kunstner-skaber-verdens-mindste-menneskeskulptur/">Kunstner skaber verdens 
mindste menneskeskulptur</a></p><p>
Samtidig viste undersøgelsen, at når eksperimentatoren duftede af en 
kommerciel parfume, havde flere af personer større tendens til at dufte til 
hænderne. 
</p><p class=" bl-elem">
»Vores resultat tyder på, at håndtrykket gennem evolutionen måske også har 
tjent det formål at formidle duftsignaler, og sådan en signalering kan 
stadig være meningsfuld«, fortæller professor Noam Sobel, der også står bag 
forskningen. 
</p>	
</div>
</div></body></html>
