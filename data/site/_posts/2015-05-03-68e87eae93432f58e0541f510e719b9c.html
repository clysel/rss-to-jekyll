---
layout:     post
title: 	    "Ny dansk vaccine virker mod klamydia"
post_author:	    
post_date:	    Sun, 03 May 2015 22:34:26 +0200
post_site:	    politiken.dk 
post_link:	    http://politiken.dk/viden/ECE2653259/ny-dansk-vaccine-virker-mod-klamydia/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der findes gode og onde bakterier, og her hører bakterien <i>Chlamydia 
trachomatis </i>til den onde klasse. Det er en seksuelt overført bakterie, 
der hvert år inficerer over 100 millioner mennesker i verden og fremkalder 
klamydia. En kønssygdom, der kan føre til barnløshed hos kvinder, hvis 
infektionen ikke bliver behandlet med antibiotika i tide. 
</p><p>
Derfor har verdens forskere i 30 år været på jagt efter en vaccine, der kan 
tage livet af den lumske bakterie, der ganske ubemærket og ofte uden 
symptomer kan snige sig gennem kønsvejene hos mænd og kvinder og ind i 
slimhindernes celler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2384552/faerre-unge-faar-klamydia/">Færre unge får klamydia</a></p><p>
For eksempel tager bakterierne hos kvinder den samme vej, som mandens 
sædceller gør, og kan ende med at inficere æggelederen hos kvinder. Det 
fører til en betændelsestilstand, som kan lukke æggelederen og gøre kvinden 
steril. 
</p><h3>
Stort gennembrud 
</h3><p>
Nu står verden måske med det store gennembrud i kampen mod klamydiabakterien. 
Det er lykkedes forskere fra Københavns Universitet og Statens Serum 
Institut at udvikle en vaccine, der virker effektivt på mus og grise, og som 
i øjeblikket bliver testet på aber i Frankrig. Opdagelsen er netop blevet 
offentliggjort i det videnskabelige tidsskrift The Journal of Infectious 
Diseases. 
</p><div class="art-quote article-box">
<p class="quote"/>
<blockquote>
<p class="quote-txt">
Det er lykkedes os at finde klamydiabakteriens akilleshæl og rette et kraftigt 
angreb mod den
</p>
<p class="sender">
</p><p class=" bl-elem">Peter Lawætz Andersen, forskningschef</p> 

</blockquote>
</div><p>
»Det er lykkedes os at finde klamydiabakteriens akilleshæl og rette et 
kraftigt angreb mod den fra kroppens eget immunforsvar. Det virker på mus og 
grise, og vi er så optimistiske, at vi allerede nu er gået i gang med at 
forberede forsøg på mennesker. Vi forventer at kunne prøve vaccinen af på 
mennesker allerede i 2016«, siger forskningschef og vicedirektør Peter 
Lawætz Andersen fra Statens Serum Institut, der har stået i spidsen for den 
aktuelle undersøgelse. </p><p>
Akilleshælen er en lille struktur på bakteriernes overflade, som bakterierne 
bruger til at klæbe sig fast til kroppens celler og tvinge sig adgang til 
cellernes indre. Det er den struktur, som forskerne har brugt til at tænde 
forsøgsdyrenes immunforsvar. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/navne/navnenyt/ECE1979505/forsker-modtager-1-million-til-klamydia-vaccine/">Forsker modtager 1 million til 
klamydia-vaccine</a></p><p>
Mellem 25.000 og 30.000 danskere bliver hvert år smittet med klamydia. Det er 
fortrinsvis unge mellem 15 og 25 år, der bliver smittet. Hvis vaccinen er 
lige så effektiv som i mus og grise, håber forskerne, at de på sigt kan 
etablere et nyt vaccinationsprogram, hvor unge mennesker bliver vaccineret 
før deres seksuelle debut. 
</p><h3>
Ligesom hpv-vaccinen 
</h3><p>
Præcis som det er lykkedes med den nye hpv-vaccine, hvor unge piger i dag 
vaccineres i stor stil og forebygger en infektion med hpv-virus senere i 
livet med 100 procent effektivitet. 
</p><div class="art-quote article-box">
<p class="quote"/>
<blockquote>
<p class="quote-txt">
Det vil være et stort skridt i kampen mod den vidt udbredte kønssygdom 
</p>
<p class="sender">
Peter Lawætz Andersen, forskningschef 
</p>
</blockquote>
</div><p>
»Vores håb er, at vi med vores nyudviklede vaccine kan gøre menneskers 
immunforsvar kampklar, når klamydiabakterien melder sin ankomst efter et 
samleje. Det vil være et stort skridt i kampen mod den vidt udbredte 
kønssygdom og vil kunne forebygge barnløshed som følge af en infektion«, 
siger Peter Lawætz Andersen. </p><p>
For to år siden tog forskerne fra seruminstituttet patent på deres opfindelse. 
</p><p>
»Vi patenterede vores vaccinationsprincip, da vi begyndte at få de første 
data. Det er ikke et udtryk for, at vi havde hele historien på plads på det 
tidspunkt, men vi kunne se omridset af den«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2385069/gode-klamydia-raad-husk-kondom-hver-gang---og-gaa-til-laegen/">Gode klamydia-råd: Husk kondom 
hver gang - og gå til lægen</a></p><p>
Udviklingen af den nye vaccine har indtil nu været støttet af 
Innovationsfonden og EU’s 7. rammeprogram, men vejen til mennesker er lang 
og kræver investorer. Hvis alt går vel, forventer forskerne, at en 
klamydiavaccine kan være klar om 5-10 år. 
</p><p class=" bl-elem">
Udviklingen af vaccinen har indtil videre kostet ca. 80 millioner kroner. 
Statens Serum Institut skønner, at det vil koste cirka 500 millioner kroner 
at nå helt i mål. 
</p>	
</div>

</div></body></html>
