---
layout:     post
title: 	    "Seks hjerter: Platons samlede værker får smukt punktum og finale"
post_author:	    
post_date:	    Wed, 18 Feb 2015 22:57:58 +0100
post_site:	    politiken.dk 
post_link:	    http://politiken.dk/kultur/boger/ECE2552590/seks-hjerter-platons-samlede-vaerker-faar-smukt-punktum-og-finale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bind 6</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/6_hjerter_red.png" alt="Politiken synes"/></div>
<p>
'Platon, bind VI – samlede værker i nyoversættelse'
</p><p>
Udgivet af Jørgen Mejer og Chr. Gorm Tortzen. Gyldendal, 480 sider, 450 
kroner. 
</p><p class=" bl-elem">
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på <a class=" bl-elem" href="http://plus.politiken.dk/" target="_blank">politiken.dk/plus</a></p>
</div>
</div><p>
Et tankespind: 
</p><p>
En meget gammel Karl Marx bliver inviteret til Sovjetunionen af Trotskij og 
Stalin i 1928 for at se sine ideer omsat til virkelighed. Meget hurtigt går 
det helt forkert for Karl både på den ene og den anden måde. Med ideologien 
og planøkonomien, tyranni og terror. 
</p><p>
Men sådan blev det jo slet ikke. 
</p><p>
Marx blev ikke 110 år, kun 65 år og slap således for at opleve en historisk 
massakre og et socialt mareridt grundlagt og opbygget på fortolkninger af 
hans tanker og det, som ligner. 
</p><p>
Faktisk skete det for Platon. At han i en sen alder med sin livsfilosofi i 
almindelighed og statsteorier i særdeleshed sådan ungefær i midten af 
300-tallet f.Kr. blev inviteret til Syrakus på Sicilien - dengang en 
kulturel del af Storgrækenland - for at være med til at indrette et 
statsstyre efter sit hoved og i samklang med stedets tyran, Dionysos, den 
græske enehersker. 
</p><p>
Det gik helt og aldeles grusomt galt. 
</p><h3>
Dramatisk som 'House of Cards'
</h3><p>
Platon blev i løbet af nogle år indviklet i politiske intriger og magtkampe, 
som nær havde kostet ham livet og i hvert fald kostede en af hans yngre og 
bedste venner, Dion, livet. Episoderne er dramatiske og intrigante som en 
moderne tv-serie a la ’House of Cards’. Platon fortæller selv historien i 
sine breve, som omhandler affæren i Syrakus og omegn. Begivenheder, der 
siden netop er blevet brugt til at advare intellektuelle og filosoffer mod 
overhovedet at nærme sig noget, som hedder realpolitik eller statsræson. 
Ideernes verden både her og hisset har det bedst fjernt fra verdens vrimmel. 
</p><div class="art-fakta article-box">
<h4 class="">
Fakta</h4>
<h5>
Sokrates versus Platon</h5>
<p class="fakta-body" data-buildingblock="embedded_factboxlink">
»Hvis man forestiller sig en brydekamp mellem Sokrates og Platon, får vi 
et billede af de vestlige samfunds meget lange kamp med sig selv. Derfor er 
Platons samlede værker, hvis 6. og sidste bind udkommer i dag, stadig relevante«, 
skriver Rune Lykkeberg i et essay.
</p>
</div><p>
Alt dette handler sjette og sidste bind i Gyldendals mageløse udgivelser af 
Platons samlede værker på dansk om. </p><p>
Om hvorledes hans nærmeste samtid annammede hans filosofi, og hvorledes hans 
akademi fra 380’erne f.Kr. og frem blev anset for den antikke verdens 
verdslige tænketank, et sted, hvor filosofi blev dyrket som en praksis, 
selvfølgelig i relation med religion, alt andet var utænkeligt i oldtiden. 
Men dog som noget, vi i dag kan sammenligne med politologi og statskundskab. 
</p><p>
Som den grundige og gode udgiver Chr. Gorm Tortzen skriver det i forordet, er 
sidste opus af de samlede værker først og fremmest receptionshistorisk. Hvor 
langt de fleste af teksterne, kanske alle, er skrevet af andre end Platon - 
men helt klart hører til hans åndelige korpus, hans umiddelbare arv og 
efterklange i tiden mellem ca. 300 f.Kr. til ca. 200 e.Kr. Fra det 
athenæiske demokratis sidste krampetrækninger til begyndelsen af det 
romerske kejserriges nedgangsperiode. 
</p><div class="art-quote article-box">
<p class="quote"/>
<blockquote>
<p class="quote-txt">
Reelt får man i disse bøger en fantastisk masse at vide om dengang, uglerne i 
Athen ikke kun fløj i skumringen
</p>
</blockquote>
</div><p>
På sæt og vis bliver dette det mest spændende i gængs forstand blandt bøgerne. 
Platons breve om hans politiske trakasserier og hans liv i det hele taget er 
fængslende, fordi vi på en eller anden måde mener at møde mennesket Platon. 
Var han en aseksuel stivstikker eller en mand af kød og blod? Sokrates’ 
eksekutor eller netop en original filosof som hele den vestlige filosofi 
siden har været fodnoter til? Svaret er klar et ja til det sidstnævnte. 
Alligevel blæser det lidt i vinden, Platons egen personlighed er og bliver 
en sfinks, som stort set gemmer sig godt i de mange skrifter om stort og 
småt. </p><h3>
Læs dialoger som moderne noveller 
</h3><p>
Nu er altså alt platonisk revl og krat nydeligt sat op i kongeblåt og kan flot 
stå i reolen til kundskab og lærdom (og blær!). Det er klart, at den 
almindelige læser ikke går i gang med at læse alle seks digre bøger i rap 
fra ende til anden. Mange vil genopfriske deres oldtidskundskabstimer og 
almen fascination ved antik tænkning ved at bladre i ’Staten’ og snuse til 
’Symposion’ som gensyn og genopfriskning. Det er godt nok og helt o.k. 
</p><p>
Men må jeg anbefale at læse de mindre kendte dialoger som en slags moderne 
noveller? Ikke blot som filosofiske smuler men som vidende og vittige 
sædeskildringer af Europas ungdom, som hedder Hellas og hendes naboer? Reelt 
får man i disse bøger en fantastisk masse at vide om dengang, uglerne i 
Athen ikke kun fløj i skumringen. 
</p><h3>
Herodikos’ brev minder om Carsten Jensen
</h3><p>
Men i et levende samfund, hvor filosofi, i modsætning til vort kommercielt 
kyklopiske undervisningssystem, var en fri mands lære og tale, dannelse og 
selvfølgelighed. Ja, som selv i en mandsdomineret kultur også blev vilkår og 
tilbud for en del kvinder i overklassen. Kærlighedslæren tog præstinden 
Diotima sig således af, mens konkubinen Aspasia tog sig af retorikken. To 
historiske kvinder, som levede samtidig med Sokrates. Eller gjorde de nu 
også det? 
</p><p>
En af de mest interessante og bidske bidrag i dette bind er Herodikos’ brev 
til en Sokratesven. Hvor både han og eleven Platon af en historiker får på 
puklen for ikke at have orden i kronologi og krige. Skrevet med samme 
intelligente indignation, man kender fra vor egen Carsten Jensen. 
</p><p class=" bl-elem">
På alle måder har man med disse seks bind fået et fængende og fremragende 
signalement af antikkens græsk-romerske tankeverden, som med en kliche 
engang var vor kulturs vugge og sådan set siden har kunnet kaldes for vor 
civilisations tidløse kuvøse med inspiration og ilt til krop og sjæl. 
</p>	
</div>
</div></body></html>
