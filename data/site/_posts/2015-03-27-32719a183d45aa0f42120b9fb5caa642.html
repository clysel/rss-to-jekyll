---
layout:     post
title: 	    "Fransk symfoniorkester spillede protestkoncert for tom sal"
post_author:	    
post_date:	    Fri, 27 Mar 2015 14:55:08 +0100
post_site:	    politiken.dk 
post_link:	    http://politiken.dk/kultur/musik/ECE2607307/fransk-symfoniorkester-spillede-protestkoncert-for-tom-sal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I Danmark kræver publikum at få DR’s Underholdningsorkester tilbage. I 
Frankrig kræver Radioens Symfoniorkester at få sit publikum tilbage. 
</p><p>
Orkestret har nemlig spillet en protestkoncert for en fuldstændig tom sal. Men 
alle var i kjole og hvidt. 
</p><p>
Frankrigs store nationale radiostation, Radio France, strejker for tiden. Der 
kommer ikke meget andet end amerikansk popmusik ud af højttalerne, bortset 
fra fire elektroniske bip en gang i timen – der hvor radioaviserne skulle 
have været. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/ECE2582273/dansk-dirigent-bliver-chefdirigent-hos-bbc/">Dansk dirigent bliver 
chefdirigent hos BBC</a></p><p>
Men Radioen har et symfoniorkester. Og dette orkester har ikke blot en 
verdensberømt dirigent, Myung-Whun Chung, det har også udsolgte koncerter. 
</p><p class=" bl-elem">
Sådan en var i fredags programsat i den store Filharmoniske Koncertsal, men 
selv om billetterne var solgt og alt var på plads, aflyste direktionen for 
Radio France koncerten. Man mente ikke, strejken taget i betragtning, at man 
kunne sikre koncertens gennemførelse. Det blev orkestret så opbragt over, at 
man beviste det modsatte ved at spille koncerten uden publikum. Som det 
fremgår på Youtube, blev der bl.a. spillet et udtog af Carmen. 
</p>	
</div>
</div></body></html>
