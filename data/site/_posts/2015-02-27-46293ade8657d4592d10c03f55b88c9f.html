---
layout:     post
title: 	    "Ny hotline for ledig arbejdskraft er en fiasko"
post_author:	    
post_date:	    Fri, 27 Feb 2015 08:17:28 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2565461/ny-hotline-for-ledig-arbejdskraft-er-en-fiasko/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mangelen på arbejdskraft er et så presserende problem for danske virksomheder, 
at det skal med øverst på politikernes valgdagsorden. 
</p><p>
Sådan lød budskabet fra erhvervsorganisationen Dansk Industri i sidste uge. Og 
sådan har meldingen lydt længe fra arbejdsgivere, der har svært ved at 
fatte, at de mange ledige danskere ikke står klar til at tage et af de 
ledige job. 
</p><p>
Men måske skulle arbejdsgiverne også granske deres egne rekrutteringsmetoder 
og lysten til at finde danske medarbejdere, mener Arbejderbevægelsens 
Erhvervsråd: Noget kunne tyde på, at virksomhederne ikke selv gør sig 
særligt umage for at finde den arbejdskraft, de mangler. 
</p><div class="art-fakta article-box">
<h4 class="">
Fakta - Find ny medarbejder </h4>
<div class="fakta-body" data-buildingblock="embedded_factboxlink">
<p>
Beskæftigelsesministeriets nye rekrutterings-hotline blev sat i gang 1. april 
sidste år af daværende beskæftiglesesminister Mette Frederiksen (S), der i 
dag er justisminister. 
</p><p>
Her kan virksomheder og arbejdsgivere få hjælp til at finde netop den 
arbejdskraft, de mangler. 
</p><p>
Henvendelser til den nye hotline udløser automatisk en tilbagemelding fra et 
Jobcenter inden for en arbejdsdag, så parterne kan afstemme de præcise 
ønsker, behov og forventninger. 
</p><p>
Herefter bliver alle relevante kandidater tjekket ud via den netbaserede 
cv-bank og Jobnet.dk ud fra den enkeltes uddannelse, geografi, erfaring, 
virksomhedens kvalifikationskrav og ønsker, hvorefter de udsøgte kandidater 
bliver screenet efter virksomhedens kriterier 
</p><p>
Hotlinen sender så cv på flere kvalificerede kandidater til virksomheden, og 
samarbejder også om nødvendigt med relevante a-kasser. 
</p><p>
Jobcentret kan også hjælpe virksomhederne med at få deres jobannoncer ud på 
Danmarks største online jobbank Jobnet.dk, hvor de har mulighed for at 
synliggøre jobbet for over 2 millioner besøgende om måneden – og det er 
gratis for virksomheden. 
</p><p class=" bl-elem"><i class=" bl-elem">Kilde: Beskæftigelsesministeriet. </i></p>
</div>
</div><p>Eksempelvis oprettede Beskæftigelsesministeriet 1. april sidste år en 
helt særlig hotline, der med direkte forbindelse til landets jobcentre kan 
hjælpe virksomhederne med at finde nøjagtig den arbejdskraft, de har brug 
for. 
</p><h3>
Firmaer bruger ikke jobcentre 
</h3><p>
Men indtil videre har kun 54 virksomheder brugt den nye hotline. En brølende 
fiasko, mener blandt andre Arbejderbevægelsens Erhvervsråd: 
</p><p>
»Alene i perioden fra sidste sommer og frem til i dag har der været 20 
henvendelser, der handler om 71 ledige stillinger. Det er godt nok ikke 
imponerende. Det er, som om der er nogle arbejdsgivere, der går rundt og 
tror, at den ledige arbejdskraft med de rette kvalifikationer, bare falder 
ned som manna fra himmelen. Men det kræver altså en indsats fra begge sider, 
også fra arbejdsgiverne«, siger Frederik I. Pedersen, chefanalytiker i 
Arbejderbevægelsens Erhvervsråd. 
</p><p><b class="ext-link">LÆS OGSÅ</b><a class="embeddedlink">Apple kan give jobs til ledige 
i Midtjylland</a></p><h3/><p>
Rådet stiller store spørgsmålstegn ved, om virksomhederne overhovedet har fået 
større problemer med at rekruttere dansk arbejdskraft – eller om 
virksomhederne i virkeligheden gør alt for lidt for at finde den 
arbejdskraft, de mangler. Den konklusion er ikke kun baseret på de magre 
resultater fra den nye hotline. I en ny og omfattende spørgeundersøgelse har 
Styrelsen for Arbejdsmarked og Rekruttering netop konkluderet, at det er en 
forsvindende lille del af landets virksomheder, der har svært ved at finde 
nye medarbejdere. 
</p><h3>
Stop klynkeriet 
</h3><p>
På landsplan har virksomhederne haft problemer med at rekruttere folk til 
13.900 stillinger i andet halvår af 2014. Det svarer til 5 procent af 
samtlige landets virksomheder. Men halvdelen af de virksomheder, der havde 
problemer med rekrutteringen, havde hverken slået jobbet op på 
Jobnet-portalen, kontaktet det lokale jobcenter eller for den sags skyld 
a-kasser og fagforeninger. 
</p><p>
»Så skal man altså holde op med at klynke og brokke sig, når man ikke gider 
gøre en ordentlig indsats for at få besat de ledige stillinger. Vi har 
desværre set mange eksempler på, at det simpelthen ikke holder, når 
arbejdsgivers stiller sig op og siger: vi kan simpelthen ikke skaffe 
arbejdskraft«, siger Frederik I. Pedersen. 
</p><h3>
For få smede i Mou 
</h3><p>
Lars Bjørn Hansen erkender blankt, at han hverken bruger nettet, jobcenteret, 
fagforeningen eller a-kassen, når han leder efter nye smede. Sammen med sin 
bror ejer og driver han maskinfabrikken Faust i Mou lidt uden for Aalborg, 
hvor 40 ansatte producerer biomassekedler til opvarmning af større 
bygninger. 
</p><p>
»Jeg tilhører den gruppe af arbejdsgivere, der ikke synes, det er 
nemt at finde danske medarbejdere, og så er de nogle gange lidt for 
magelige til min smag. Men det kan meget vel være, at det er mig, der 
er dårlig til at rekruttere nye folk«, siger Lars Bjørn 
Hansen og tilføjer: 
</p><p>
»Der er så få ledige smede tilbage, så dem, jeg kan finde i det officielle 
ledighedssystem, på nettet og i jobcentrene, er desværre ikke gode nok. Så 
jeg foretrækker at finde dem på anden vis, bl. a. via mine kontakter og 
netværk, mund-til-mund metoden, som man siger – og via vikarfirmaer. Og så 
hyrer vi en del rumænere, og dem er jeg nøjagtig lige så glad for som vores 
danske medarbejdere«. 
</p><p><i class=" bl-elem">Kan du tillade dig at påstå, at det er svært at finde danske medarbejdere, 
når du ikke i det mindste prøver nettet og jobcentrene? </i></p><p>
»Nej, det kan jeg vel egentlig ikke.«
</p><p><i class=" bl-elem">Hvorfor bruger du ikke den nye statslige hotline? </i></p><p>
»Jeg vidste ikke, at den eksisterede..«
</p><h3>
Svært at rekruttere i udkantsdanmark 
</h3><p>
En ny måling blandt Landbrug &amp; Fødevares medlemsvirksomheder viser, 
at op mod 44 procent har ansat udenlandsk arbejdskraft, fordi der mangler 
dansk arbejdskraft. 
</p><p>
Men cheføkonom Thomas Søby erkender blankt, at der meget vel kan være 
virksomheder i landbrug og fødevareindustrien, der ikke selv har gjort nok 
for at skaffe danske medarbejdere. 
</p><p>
»Det, der er vores budskab, er bare, at mange af vore medlemsvirksomheder jo i 
sagens natur er placeret i det, vi kalder Udkantsdanmark, og her er det bare 
mere vanskeligt at tiltrække højt uddannede medarbejdere. Men er der 
virksomheder, der ikke har brugt de officielle muligheder, der findes for at 
rekruttere nye medarbejdere, jamen så ved de jo heller ikke, om de kunne 
have fået jobbet besat«, siger han. 
</p><p><i class=" bl-elem">Er der brug for selvransagelse også blandt jeres medlemsvirksomheder i 
forhold til at finde ud af, om man nu også har gjort nok for finde den 
relevante arbejdskraft? </i></p><p>
»Det er nok en god idé, at alle arbejdsgivere i det her kongerige spørger sig 
selv, om de gør det godt nok, og i det omfang, der er offentlige kanaler, 
der stilles til rådighed for rekrutteringen, så skal man da se at komme i 
gang med at bruge dem. Det gælder også den nye hotline«, siger Thomas Søby, 
der dog understreger. at der kan være gode grunde til at den nye hotline 
ikke bliver brugt så flittigt. 
</p><h3>
Minister: Brug alle kanaler 
</h3><p>
»54 henvendelser er virkelig ikke ret meget, og det kan da godt være, at 
virksomhederne har været nogle snøbler. Men det kan også skyldes, at de ikke 
synes, at hotlinen fungerer eller at der ikke er reklameret godt nok for 
denne nye mulighed«, siger cheføkonomen. 
</p><p>
Beskæftigelsesminister Henrik Dam Kristensen (S) opfordrer virksomhederne til 
at bruge alle de muligheder, der findes for at rekruttere arbejdskraft. 
</p><p class=" bl-elem">
»Vi skal undgå, at vi ender i flaskehalsproblemer, der kan bremse den spirende 
vækst. Det er derfor, at vi har oprettet hotlinen som et tilbud til 
virksomheder, der har brug for arbejdskraft. Og med beskæftigelsesreformen 
øger vi servicen for virksomhederne yderligere. Blandt andet udvides 
hotlinen 1. juli 2015 med tilbud til store og landsdækkende virksomheder om 
mulighed for at indgå partnerskabsaftaler«, siger ministeren i en skriftlig 
kommentar. 
</p>	
</div>
</div></body></html>
