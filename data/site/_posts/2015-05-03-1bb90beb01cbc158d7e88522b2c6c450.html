---
layout:     post
title: 	    "Bilbombe foran restaurant koster 13 livet i Bagdad"
post_author:	    
post_date:	    Sun, 03 May 2015 07:24:52 +0200
post_site:	    politiken.dk 
post_link:	    http://politiken.dk/udland/ECE2652560/bilbombe-foran-restaurant-koster-13-livet-i-bagdad/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>En bilbombe i Iraks hovedstad, Bagdad, har lørdag kostet mindst 13 personer livet, oplyser politiet i byen.</p><p>Op mod 40 mennesker skal ligeledes være blevet såret, hvilket gør angrebet til det blodigste i Bagdad i år.</p><p>Eksplosionen skete uden for en velbesøgt restaurant i Karrada-området, der er fyldt med butikker og restauranter og normalt meget travlt på en lørdag aften, skriver AFP.</p><p>Bomben er blot den seneste i en række angreb denne uge i hovedstaden, og den ekstremistiske sunni-islamistiske bevægelse Islamisk Stat har taget ansvaret for de angreb, der har fundet sted mod shiadominerede kvarterer i Bagdad.</p><p>På trods af den seneste bølge af angreb er antallet af angreb faldet drastisk i år i forhold til sidste år.</p><p>Et natligt udgangsforbud, der har været gældende i årevis i Bagdad, blev hævet i februar.</p><p>Den irakiske regeringshær har startet en offensiv, der skal besejre Islamisk Stat, som har erobret flere byer under sin offensiv i juni sidste år.</p><p>Det er lykkedes hæren at vinde nogle områder tilbage, og i april indtog den byen Tikrit efter hårde kampe.</p><p class=" bl-elem">Men mange byer og områder er fortsat under Islamisk Stats kontrol i både Irak og Syrien.</p>	
</div>

</div></body></html>
