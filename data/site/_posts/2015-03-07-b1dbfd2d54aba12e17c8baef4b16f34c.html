---
layout:     post
title: 	    "Nabo til nye flygtninge-boliger: Det går ud over huspriserne"
post_author:	    
post_date:	    Sat, 07 Mar 2015 07:59:10 +0100
post_site:	    politiken.dk 
post_link:	    http://politiken.dk/indland/ECE2577263/nabo-til-nye-flygtninge-boliger-det-gaar-ud-over-huspriserne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Jeg synes, </p><p>det er groft, </p><p>at kommunen får frit spil til at </p><p>beslutte, om der skal bo flygtninge</p><p class=" bl-elem"/>

<p class="sender">
</p><p class=" bl-elem">Pernille Egholm, husejer</p> 

</blockquote>
</div><p>Life is sweet’, står der malet med store farvestrålende bogstaver på væggen i en folkeskole i udkanten af Ribe. Ellers er der ikke meget farve tilbage i de tomme skolegange. Siden sommerferien har skolen nemlig stået tom, og planen er, at de malede ord snart skal forsvinde, væggene rives ned og Nørremarkskolen forvandles til et parcelhuskvarter. </p><p>Men det kan et nyt lovforslag fra Miljøministeriet imidlertid være med til at ændre på. Lovforslaget skal gøre det nemmere for landets kommuner at lave om på lokalområdets planer og i stedet omdanne bygninger til midlertidige flygtningeboliger i op til fem år. </p><p>En stor hjælp i Esbjerg Kommune, fortæller borgmester Johnny Søtrup (V) og slår armen ud mod skolen i Ribe:</p><p>»Her er der plads til 92 flygtninge«.</p><p>Skolen rummer tiltrængte boligmuligheder for Esbjerg, fortæller borgmesteren. Bare i år forventer de at skulle finde boliger til omkring 400 flygtninge. En umulig opgave, hvis de ikke kan gøre brug af »kreative løsninger« som Nørremarkskolen. </p><p>»Skolen er et eksempel på utraditionelle metoder, som lovforslaget gør det muligt for os at bruge. Det vil lette trykket, fordi vi simpelthen ikke har andre muligheder«, siger han.</p><h3>Det går ud over huspriserne </h3><p>Normalt vil det tage et år at beslutte, hvorvidt Nørremarkskolen skal omdannes til flygtningeboliger, men på grund af kommunernes akutte behov for boliger bliver processen forkortet til blot to uger, fremgår det af lovforslaget. </p><p>I de to uger kan borgere komme med indvendinger. Men det er alt for kort tid til at gøre en forskel, mener 40-årige Pernille Egholm, der bor tæt på Nørremarkskolen. </p><p>»Jeg vil gerne finde mig i noget, men kun til en grænse. Jeg synes, det er groft, at kommunen får frit spil til at beslutte, om der skal bo flygtninge. Det går ud over huspriserne i området, og det er jo os, der har betalt for husene«, siger hun. </p><p>Hun er absolut ærgerlig over ikke at have længere tid at blive hørt i, »og jeg ved, at jeg ikke er den eneste«, fortæller hun. </p><p>Noget tyder på, at hun har ret. På de stille parcelhusveje omkring skolen udtrykker flere indbyggere samme bekymring. En 63-årig mand har ikke noget imod flygtninge, men synes, det er vigtigt, at især børnefamilierne bliver hørt. </p><p>29-årige Lene Madsen forstår også bekymringen og tror, det ville hjælpe, hvis lokalsamfundet blev inddraget mere i kommunens beslutning. </p><p>»Jeg synes, der skal være plads til alle, men jeg ved, at det er noget, mange taler om her. Jeg tror, det vil skabe en større åbenhed, hvis borgerne bliver hørt mere«, siger hun. </p><h3>Tiden er ikke til normal høring</h3><p>Selv om lovforslaget endnu ikke er vedtaget, og Esbjerg Kommune stadig skal beslutte, om skolen skal huse flygtninge, kan borgmester Johnny Søtrup allerede se flygtningeboligerne for sig. </p><p>»Her i sfo’en forestiller vi os, at familierne skal bo«, siger han, mens vi går rundt på klasselokalernes brune linoleumsgulve. </p><p>Han erkender, at ikke alle borgere har været lige positive over for ideen. Men når man ændrer på lovgivningen, vil der altid være nogle, der bliver sure, mener han. </p><p>»Tiden er ikke til at nå igennem den normale høringsproces. Så enkelt er det«, siger Esbjergs borgmester om processen. </p><p>Desuden tror han heller ikke, at det gør en stor forskel, om borgerne bliver hørt først eller ej: </p><p>»Enten synes man, det er en god idé, eller også er man imod det. Der er selvfølgelig nogle, der altid vil være kede af at få nye naboer – men sådan er det jo«. </p><p>Uden for skolens dunkle rum bevæger forladte gynger sig stille i vinden med store græsklædte boldbaner i baggrunden. Det er lidt sjovere for flygtninge at bo her i stedet for i en containerby, mener borgmesteren og ser sig tilfreds omkring. </p><p>»Det bliver nok Danmarks flotteste midlertidige flygtningeboliger«, siger han og tilføjer: </p><p>»Og så skal vi jo heller ikke bruge så mange penge på at bygge nyt til dem«. </p><p>I denne måned forventer Miljøministeriet at fremsætte lovforslaget for Folketinget. Og hvis Nørremarkskolens malede vægge får selskab af de næsten hundrede flygtninge, behøver det slet ikke være dårligt for kvarteret, siger en 63-årig mand, der bor i området. </p><p>»Hvis bare de opfører sig ordentligt og ikke laver ballade, kan jeg ikke se, hvordan de skal kunne genere nogen. Det er helt fint, at de er her – og i det mindste skal skolen ikke gå til grunde«, mener den 63-årige mand. </p><p class=" bl-elem"/>	
</div>
</div></body></html>
