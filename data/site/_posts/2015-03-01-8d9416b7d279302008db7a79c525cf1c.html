---
layout:     post
title: 	    "Demonstranter kaster molotovcocktails efter politi"
post_author:	    
post_date:	    Sun, 01 Mar 2015 19:42:23 +0100
post_site:	    politiken.dk 
post_link:	    http://politiken.dk/indland/ECE2569010/demonstranter-kaster-molotovcocktails-efter-politi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En gruppe demonstranter har kastet flere molotovcocktails i forbindelse med en 
demonstration i København i aften. 
</p><p>
Det oplyser James Keiwe, vicepolitiinspektør hos Københavns Politi. 
</p><p>
Den lovlig anmeldte demonstration startede klokken 17.20 ved Blågårds Plads, 
hvor demonstranterne ville markere årsdagen for rydningen af det tidligere 
ungdomshus på Jagtvej 69. 
</p><p>
»De går så i gang og bevæger sig ud af Runddelen på Nørrebro, og vi følger dem 
stille og roligt med noget dialogpoliti«. 
</p><p><b class="ext-link">SE FOTOS </b><a class="embeddedlink" href="http://politiken.dk/fotografier/reportagefoto/ECE930339/foto-jagtvej-69-tre-aar-efter-nedrivningen/">Jagtvej 69 tre år efter nedrivningen</a></p><p>
»Da vi nærmer os området nede omkring Jagtvej, vender stemningen lige 
pludselig i demonstrationen, og de begynder at kaste med noget pyroteknik. 
Altså noget fyrværkeri mod politiet«. 
</p><p>
»Vi måtte så trække de ubeskyttede betjente væk, og i den forbindelse begyndte 
demonstranterne også at kaste med brandbomber, de såkaldte molotovcocktails. 
Op til fem styks er der blevet kastet mod politiet«, siger James Keiwe. 
</p><p>
På grund af udviklingen tog politiet en beslutning om at opløse 
demonstrationen, hvor de demonstrerende blev bedt om at tage hjem. 
</p><p>
Det er politiets vurdering, at der har været 350 personer tilstede ved 
demonstrationen, da den startede. 
</p><p class=" bl-elem">
Politiet arbejder stadig i området, fortæller vicepolitiinspektøren. 
</p>	
</div>
</div></body></html>
