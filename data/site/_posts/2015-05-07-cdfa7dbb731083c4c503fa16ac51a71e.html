---
layout:     post
title: 	    "Danskerne: Grønt er godt, men afkast er bedre"
post_author:	    
post_date:	    Thu, 07 May 2015 10:57:51 +0200
post_site:	    politiken.dk 
post_link:	    http://politiken.dk/oekonomi/ECE2659009/danskerne-groent-er-godt-men-afkast-er-bedre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er vigtigere for langt de fleste danskere, at de har penge nok til 
alderdommen, end at deres pensionspenge investeres i grøn energi. Det viser 
en ny undersøgelse gennemført af YouGov for Forsikring &amp; 
Pension. 
</p><p>
»Vores vigtigste opgave er at sikre, at danskerne har nok penge til deres 
alderdom. Det har vi faktisk pligt til ifølge loven. Og den prioritering er 
flertallet af danskerne enig i«, siger administrerende direktør Per Bremer 
Rasmussen, Forsikring &amp; Pension. 
</p><h3>
Halvdelen stoler blindt på pensionsselskaberne 
</h3><p>
Ifølge undersøgelsen ønsker 44 procent af danskerne slet ingen former for 
særhensyn men stoler på, at pensionsselskaberne investerer på den bedst 
mulige måde. 
</p><p>
29 procent af danskerne vil gerne have grønne investeringer, men kun så længe 
det ikke går ud over den sum penge, de har til pensionen. Kun 16 procent af 
danskerne vil acceptere lavere afkast for at få grønne investeringer. 
</p><p>
Men Per Bremer Rasmussen påpeger, at pensionsselskaberne allerede investerer 
massivt i grøn energi, der hvor det kan betale sig. 
</p><p>
»De seneste fem år er stort set alle havvindmølleparker i Danmark opført med 
danske pensionsmidler«, oplyser Per Bremer Rasmussen. 
</p><p>
Han understreger, at investeringer i grøn energi kun kan ske, når det går hånd 
i hånd med gode pensioner til danskerne. 
</p><p class=" bl-elem">
/ritzau
</p>	
</div>

</div></body></html>
