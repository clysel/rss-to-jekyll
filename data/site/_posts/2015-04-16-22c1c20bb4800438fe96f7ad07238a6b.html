---
layout:     post
title: 	    "Elliptiske galakser dør indefra og udefter"
post_author:	    Jens Ramskov
post_date:	    Thu, 16 Apr 2015 18:01:10 +0000
post_site:	    ing.dk 
post_link:	    http://ing.dk/artikel/elliptiske-galakser-doer-indefra-og-udefter-175480
---
<html><body><div><section class="body">
			<p>I universets største elliptiske galakser, der typisk indeholder mere end 10 gange så meget masse som Mælkevejen, er dannelsen af nye stjerner ophørt for rundt regnet 10 milliarder år siden.</p>
			<p>I en artikel i <a href="http://www.sciencemag.org/lookup/doi/10.1126/science.1261094">Science</a> beskriver Sandro Tacchellas fra ETH, det tekniske universitet i Zürich, Schweiz, sammen med en række kolleger fra flere lande, hvordan disse galakser så at sige dør indefra og udefter.</p>
			<p>Sandro Tacchella forklarer, at de ‘døde’ galakser indeholder næsten halvdelen af alle stjerner, der er skabt gennem hele universets levetid. Det er derfor vigtigt for forståelsen af hele universet at kende årsagen til disse galaksers skæbne.</p>
			<p><figure class="plugin right zoomable"><img data-original-image="http://ing.dk/sites/ing/files/galaksers_doed.jpg" src="http://ing.dk/sites/ing/files/styles/w1120_media_right/public/galaksers_doed.jpg?itok=7sY6wcV4" alt=""/><figcaption> Fra venstre til højre er illustreret, hvordan galakser i det unge univers har udviklet sig. Med blåt er angivet områder med stjernedannelse, og med rødt er angivet områder, hvor stjernedannelse er ophørt. Forandringen sker indefra og udefter. (Ill: ESO) </figcaption></figure></p>
			<p>Astronomerne har undersøgt 22 galakser, hvor det lys, vi ser i dag, stammer fra et tidspunkt, da universet var ca. tre milliarder år gammelt. De anvendte både det europæiske Very Large Telescope i Chile og Hubble rumteleskopet til observationerne.</p>
			<p>Herved var de i stand til at se, at stjernedannelsen i galaksens midte, hvor tætheden var meget høj, ophørte først.</p>
			<p>Der er flere teorier for årsagen til, at stjernedannelsen er standset i disse galakser.</p>
			<p>Astronomerne skriver i deres videnskabelige artikel, at en en ekstern proces, der har stoppet tilførslen af gas til galaksens centrum, kan have betydning for herfor. Men de tilføjer, at det forhold, at stjernedannelsens ophør først indtræder i midten, også indikerer, at en intern proces i den centrale region spiller ind.</p>
			<p>Det kan være, at materiale til stjernedannelse spredes på grund af den enorme energi, der frigives ved, at et supertungt sort hul i galaksens midte opsluger materiale. Det kan også tænkes, at den høje tæthed af stjerner i sig selv er afgørende, skriver forskerne.</p>
			<p>Under alle omstændigheder spiller interne processer en væsentlig rolle i disse galaksers skæbne, skriver astronomerne afslutningsvis i deres artikel.</p>
		</section>
		  </div></body></html>
