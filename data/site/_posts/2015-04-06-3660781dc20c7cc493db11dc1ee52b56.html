---
layout:     post
title: 	    "Klarlund: Er tryksværte sundhedsfarligt?"
post_author:	    
post_date:	    Mon, 06 Apr 2015 15:00:47 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2614030/klarlund-er-tryksvaerte-sundhedsfarligt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" href="http://bente.klarlund@pol.dk" target="_blank">bente.klarlund@pol.dk</a></p>
</div>
</div><p><b>Søren Christensen</b>: 
</p><p>
Jeg abonnerer på Politiken; det har jeg gjort i mere end 40 år. Jeg læser 
avisen hver dag om morgenen til kaffen, og når jeg bagefter vasker hænder, 
kan jeg se, at de er blevet meget beskidte. Det må være overskydende 
tryksværte fra avisen. Er det sundhedsfarlig? 
</p><p>
Hvis svaret er ja, skal jeg så opsige abonnementet på Politiken, tage 
bomuldshandsker på, når jeg læser den, eller læse den på internettet? 
</p><p><b>Bente Klarlund Pedersen</b>: 
</p><p>
Så længe du ikke spiser avisen, er den ikke sundhedsskadelig. At der fra tid 
til anden kan stå en farlig masse vrøvl i aviserne, der kan få blodtrykket 
til at stige og true det mentale velbefindende, er en anden sag. 
</p><p>
Men det gælder naturligvis ikke for Politiken. Jeg vil vove at påstå, at så 
længe du holder dig til Den Levende, kan både den trykte og den elektroniske 
version potentielt styrke din krop. Det gælder i særdeleshed visse sider i 
Lørdagsliv. Nå, spøg til side. 
</p><p>
Du bor tilsyneladende så tidligt på avisruten, at du får avisen frisk fra 
trykkeriet, hvor den stadig er våd af sværte. Stoffet kolofonium kan indgå i 
tryk-sværte, og nogle mennesker er allergiske over for stoffet og bør derfor 
undgå at blive sorte af avisen. 
</p><p class=" bl-elem">
I andre tilfælde er det fint og tilstrækkeligt at vaske hænderne, som du gør 
det, når de er sorte af tryksværte. 
</p>	
</div>

</div></body></html>
