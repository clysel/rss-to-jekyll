---
layout:     post
title: 	    "Mobil fangeleg skal redde børn fra inaktivitet"
post_author:	    
post_date:	    Wed, 15 Apr 2015 21:16:32 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2627489/mobil-fangeleg-skal-redde-boern-fra-inaktivitet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
DOT</h4>
<h5>
Sådan foregår spillet</h5>
<div class="fakta-body" data-buildingblock="embedded_factboxlink">
<ul class=" bl-elem"><li>DOT er en blanding af 'find mig' og fangeleg. </li><li>Du er en blå dot på din smartphone. Rundt om dig kan du se de andre 
spilleres dots bevæge sig rundt. I ved ikke, hvem hinanden er, men 
I kan se, hvor I befinder jer. </li><li>Det handler om at finde frem til de andre dots i den virkelige verden. Når 
du er inden for en radius på 5 meter, kan du 'absorbere' den anden 
dot. </li><li class=" bl-elem">Bliver man absorberet, kan man genoplives ved såkaldte dot-spots, som er placeret 
forskellige fysiske steder. </li></ul>
</div>
</div><p>
I en verden, hvor flere dør af inaktivitet end af rygning, og hvor børn sidder 
foran en skærm næsten 8 timer om dagen i gennemsnit, er der brug for noget, 
der kan være med til at trække legen udenfor igen. 
</p><p>
Det var i hvert fald Jacob Tækkers tanke bag applikationen DOT, der med hans 
egne ord er »en mobil fangeleg, som man leger i den fysiske verden«. 
</p><p>
Her er brugerne repræsenteret med en lille prik, og ligesom på en radar kan 
man se alle de andre spillere som små prikker på skærmen. Så handler det i 
bund og grund om at finde hinanden i den virkelige verden og 'absorbere' 
hinandens prikker ved at være inden for en fem meters radius fra 
modspilleren. Man kender ikke nødvendigvis hinanden, og ved derfor ikke hvem 
modstanderen er. Appen er stadig under udvikling, men ideen har allerede 
modtaget bred opbakning fra flere sider. 
</p><div class="art-quote article-box">
<p class="quote"/>
<blockquote>
<p class="quote-txt">
Det ville være meget sværere at føre ideen ud i livet uden legater og hjælp, 
så det er rigtig godt, at der findes de her muligheder
</p>
<p class="sender">
Jacob Tækker 
</p>
</blockquote>
</div><p/><p>
Senest har Jacob Tækker og hans firemands-virksomhed i fredags modtaget et 
legat fra WeLoveStartups, der vil være med til at puste liv i en række 
danske iværksætterdrømme. 
</p><p><b class="ext-link">IVÆRKSÆTTERI </b><a class="embeddedlink" href="http://politiken.dk/oekonomi/dkoekonomi/ECE2403268/koebenhavn-slaar-london-paris-og-stockholm-i-ivaerksaetteri/">København slår London, 
Paris og Stockholm i iværksætteri</a></p><p>
»Der har været økonomiske udfordringer, for man skal bruge noget startkapital 
for at komme rigtigt i gang. Det ville være meget sværere at føre ideen ud i 
livet uden legater og hjælp, så det er rigtig godt, at der findes de her 
muligheder. Specielt for en som mig, der kommer fra en lidt anden verden end 
den gængse iværksætter fra CBS«, siger Jacob Tækker 
</p><h3>
I startups taler man om penge 
</h3><p>
Og på en måde er Jacob nok også lidt anderledes end de fleste iværksættere i 
Danmark. Han er 37 år og uddannet fra kunstakademiet, og i de sidste mange 
år har han levet af at være kunstner i den »højkulturelle ende af skalaen«. 
Og selv om det giver nogle udfordringer, når man pludselig træder ind i 
forretningsverdenen, giver det også nogle andre perspektiver, fortæller han. 
</p><div class="art-fakta article-box">
<h4 class="">
Iværksætteri</h4>
<h5>
Privat initiativ til legater</h5>
<div class="fakta-body" data-buildingblock="embedded_factboxlink">
<p>
WeLoveStartups er en privat non-profit forening, hvis formål er at skabe flere 
nyskabende iværksættere. Foreningens initiativtagere fra erhvervslivet er 
Microsoft, Symbion, Dana, UnoEuro og Trendsonline. 
</p><p>
Målet er at uddele 4-8 legater 4 gange om året til nystartede virksomheder med 
gode idéer. Legaterne er på mellem 25.000 og 75.000 kroner, og består 
desuden af en mentor, der skal hjælpe med at formidle pengene bedst muligt. 
De første legater blev uddelt 10. april til de tre iværksættervirksomheder 
FarmBackup, DOT og UniPegma. 
</p><p class=" bl-elem">
Politiken bringer i denne uge historierne bag de tre virksomheder. 
</p>
</div>
</div><p/><p>
»I kunstverdenen taler man om æstetik, indhold, etik og moral, mens det i 
startups lidt firkantet sagt handler meget om penge. Og det skifte skal man 
lige vænne sig til. Men omvendt giver det også noget energi og nogle 
udfordringer, at man er nødt til at tilpasse indholdet efter nogle helt 
andre spilleregler«, siger han. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/oekonomi/virksomheder/ECE2626189/udenlandske-ivaerksaettere-skal-skabe-danske-jobs/">Udenlandske iværksættere skal 
skabe danske jobs</a></p><p>
Det store fokus på at lave forretningsmodeller og businessplaner gjorde, at 
Jacob fik skærpet sine evner og blev bedre til at gøre sin vision mere 
tydelig. Sådan forklarer han det i hvert fald selv. Samtidig gjorde det ham 
stærkere i troen på, at DOT virkelig havde det potentiale, som han 
forestillede sig. 
</p><h3>
Ideen kom fra den blå Google-dot 
</h3><p>
Ideen til DOT kom fra Jacobs dårlige stedsans. Når han ikke kunne finde vej, 
brugte han Google Maps-appen på sin iPhone, og ideen om, at ens lokation var 
repræsenteret af en lille blå prik i appen, fik Jacob til at tænke. 
</p><p>
»Jeg synes, det var ret spøjst, at jeg var en blå dot. Og hvis jeg var dér – 
hvor var alle de andre så henne? Hvis man også kunne se andres dots, så 
behøvede man ikke engang et kort i baggrunden for at kunne finde dem«. 
</p><p><b class="ext-link">LEGATMODTAGER </b><a class="embeddedlink" href="http://politiken.dk/oekonomi/virksomheder/ECE2626254/ivaerksaettere-vil-skabe-deleoekonomi-i-landbruget/">Iværksættere vil skabe deleøkonomi 
i landbruget</a></p><p>
Derfra byggede han mere og mere på sin idé. Det skulle være en fangeleg, og 
hvis man blev fanget, skulle man kunne genoplives, så man igen kunne lege 
med. Derfor fik han ideen til at placere en række ’dot-spots’ rundt om i 
byen, hvor brugerne kan genoplive deres dot. Senere kom ideen, at brugerne 
selv skal kunne placere dot-spots, så de derved kan lave deres egne baner. 
</p><p>
»Derfra bliver det sekundær læring – hvis man spiller på en bane i skoven, så 
ser man jo skoven, imens man spiller. Og hvis jeg besøger en by, hvor en 
person har lavet sin egen bane, så kommer jeg rundt til de forskellige 
steder, som personen synes, jeg skal se«, siger Jacob. 
</p><h3>
Støtte fra Undervisningsministeriet 
</h3><p>
I første omgang vil Jacob Tætter og sit team bestående af Anders Bojen, 
Nicolas Kristoffersen og Asbjørn Thegler satse på at få folkeskoleelever til 
at lege med. For det er nemlig der, appen kan gøre stor forskel, mener 
Jacob. Her skal det fungere som et »værktøj til at få børnene mere fysisk 
aktiveret i læringssammenhæng«. 
</p><div class="art-quote article-box">
<p class="quote"/>
<blockquote>
<p class="quote-txt">
Der, hvor du lærer allermest, er der, hvor du ikke ved, at du lærer
</p>
<p class="sender">
Jacob Tækker 
</p>
</blockquote>
</div><p/><p>
»Fokus på læring kan godt være lidt dødbideragtigt. Hvis jeg siger, at nu skal 
eleverne kigge på træer, så gider de ikke. Der, hvor du lærer allermest, er 
der, hvor du ikke ved, at du lærer. Derfor er DOT en aktivitet med elementer 
fra spil eller leg, der får børnene ud i den virkelige verden«. 
</p><p>
Og de ambitioner faldt godt i spænd med regeringens planer om at få mere it 
ind i undervisningen. Faktisk så godt, at Jacob Tækker og DOT blev udvalgt 
til at modtage støtte fra Undervisningsministeriets udviklingspulje til 
digitale læremidler. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/oekonomi/virksomheder/ECE2607877/hvert-fjerde-nye-job-i-koebenhavn-er-kreativt---og-nu-skal-der-skabes-endnu-flere/">Hvert fjerde nye job i København 
er kreativt - og nu skal der skabes endnu flere </a></p><p>
Derfor er planen, at projektet skal udrulles i folkeskolen, inden det for 
alvor lanceres til den brede offentlighed i iTunes app-store eller Google 
Play. 
</p><p>
»En app som denne her er jo først rigtig sjov, når der er mange brugere med i 
legen. Så vi starter med at få nogle klasser af 30 eller 40 unge på ad 
gangen – så kan de starte med at lege med hinanden. Når appen så kommer ud 
til resten af offentligheden, er der forhåbentlig allerede en god 
brugerbase«, siger Jacob Tækker. 
</p><h3>
Hele verden har brug for at bevæge sig mere 
</h3><p>
Hvad fremtiden byder på for DOT er i sagens natur svært at spå om. 
Virksomheden har lagt en forretningsstrategi med nogle milepæle, som de 
gerne vil nå, og markedet for spil af den type er stadig relativt åbent og 
fuld af perspektiver. 
</p><p>
Fordelen ved strukturen i DOT er ifølge Jacob Tækker, at det er skalérbart til 
andre storbyer. Blandt andet har de allerede eksperimenteret med at lave 
baner i New York og Berlin – for som han siger, så har hele verden brug for 
at bevæge sig mere. 
</p><p class=" bl-elem">
»Vi ser i store dele af verden, at folk forsvinder fra udendørsområder, fordi 
de er klistret til skærmen. Det vil vi gerne udfordre. Selvfølgelig kan DOT 
ikke redde verden, men vi kan måske være med til at opfordre til en mere 
fysisk aktiv dag, og at vi alle og især vores børn kommer udenfor og bevæger 
os igen«. 
</p>	
</div>

</div></body></html>
