---
layout:     post
title: 	    "Ny udgivelse er en bidsk underholdende og interessant bog om 9. april"
post_author:	    
post_date:	    Mon, 09 Mar 2015 15:56:23 +0100
post_site:	    politiken.dk 
post_link:	    http://politiken.dk/kultur/boger/faglitteratur_boger/ECE2579768/ny-udgivelse-er-en-bidsk-underholdende-og-interessant-bog-om-9-april/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Aldrig mere en 9. april hed det i hele min ungdom, lige meget om det gjaldt 
for eller imod Nato eller en landskamp i Parken mod Tyskland. En dansk 
skammens dag åbenbart både på den ene og den anden måde. 
</p><div class="art-fakta article-box">
<h4 class="">
Boganmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Paul Smith: Kampen om Staunings stol. En dokumentarisk thriller fra 1940. 
</p><p>
Hovedland, 337 sider 249 kroner. Udkommer i dag.
</p><p class=" bl-elem">
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på <a class=" bl-elem" href="http://www.politiken.dk/plus">www.politiken.dk/plus</a></p>
</div>
</div><p>
Vi blev taget på sengen en årle morgen med fly over landet, dårligt dansk på 
et opråb. Så tog hæren til Sverige med færgen, nogle få kæmpede ved grænsen, 
kongen gik rasende rundt på sit store grå slot. Nej, se på Norge, der 
kæmpede man og sænkede et slagskib, mens vi sænkede flaget. </p><p>
Siden har nogle stridsmænd ment, at vi skulle have brændt broerne og kæmpet 
til sidste tapre landsoldat. Så havde vi i hvert fald haft en nyere 
hovedstad i dag med større krigerkirkegårde og mindesmærker. Og massegrave. 
</p><h3>
Lunfuldt underholdende 
</h3><p>
Men 9. april 1940 var mere heroisk end i mistrøstighedens myte, og vi får nu 
en film om dagen, hvor en håndfuld tapre danske mænd skød igen. Samtidig 
kommer så historikeren og forfatteren Paul Smiths bog om hele året, det 
andet i Anden Verdenskrig, det første i vor egen besættelse, ’Kampen om 
Stauning’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2212044/kommende-storfilm-fortaeller-historien-om-kulsort-dag-i-dansk-historie/">Kommende storfilm fortæller 
historien om kulsort dag i dansk historie</a></p><p>
Og lad det være klart fra start, bogen er lunfuldt underholdende og stille 
spændende, ja, til tider med lidt den samme underfundige ironi, du kender 
fra Hans Scherfig i almindelighed, hans roman ’Frydenholm’ i særdeleshed. 
Her har vi det samme sammensurium af landsbytosser i støvler og skrårem, 
liderlig landadel med hang til malkepiger, griske landmænd, gustne 
erhvervsfolk samt gale præster med knækflip som prædiker lurmærket og 
rørstrømsk nationalisme. 
</p><p>
Jamen, hele det forvirrede Danmark, som tyskerne satte skik på og ville gøre 
til en slags medarbejdende mejeri for Det Tredje Rige, der mildt skulle 
piskes til en flødeskumsfront fjernere fra verdenskrigen end de andre lande 
ude i verden. 
</p><h3>
Stauning = antihelt 
</h3><p>
Vor lokale supernazist Frits Clausen ville være en dansk Quisling, en 
marionetfører for et nazificeret enevældigt udemokratisk Danmark. Simpelthen 
sidde i Staunings stol og heile Clausen eller kaos. 
</p><div class="art-quote article-box">
<p class="quote"/>
<blockquote>
<p class="quote-txt">
'Kampen om Staunings stol' er underholdende på den anekdotiske og 
fragmenterede måde
</p>
</blockquote>
</div><p>
Men manden var dels for dum og doven, dels var tyskerne langt smartere i deres 
realpolitiske strategi. Især det gamle diplomati, embedsværk og generalstab, 
som allerede her i 1940 lå i (døds)kamp med den SS-ideologiske nazitop 
anført af Hitler, Himmler og Heydrich (hvis fornavn er Reinhard og ikke 
Heinrich!). </p><p>
På den danske hjemmefront var der så Stauning og co., som faktisk må siges at 
være bogens antihelte sammen med folk som teologen K.E. Løgstrup og 
jernkunstneren Robert Jacobsen. Samt små politifolk, som smugler tyske jøder 
til Sverige og banker danske nazister på plads med en omgang gammeldags 
knippelsuppe. 
</p><h3>
Narrefisse 
</h3><p>
’Kampen om Staunings stol’ er underholdende på den anekdotiske og 
fragmenterede måde. Den bringer mange interessante episoder til torvs, som 
gør spillet om Danmark mere speget og snoet end bare et drastisk nederlag 
strakt ud over en årrække med fremmede i folkehjemmet. Men at kalde den en 
’dokumentarisk thriller’ er, undskyld mit franske, narrefisse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2575929/roman-om-bitter-bedstefar-vinder-paa-skildringerne-af-dagliglivet/">Roman om bitter bedstefar 
vinder på skildringerne af dagliglivet</a></p><p class=" bl-elem">
Begrebet ’thriller’ er engelsk for et nedslag af streng skæbne for det enkelte 
individ i en græsk tragedie, sort roman og film noir. Nok blev landet 
overrasket en aprilmorgen, men som også denne bog viser det, kom tyskerne 
alligevel ikke helt som et lyn fra en klar himmel. Der var tegn i sol og 
måne og hagekors på, at vor store nabo havde brug for en madpakke på vej til 
malmen i Norge. 
</p>	
</div>
</div></body></html>
