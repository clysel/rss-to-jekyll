---
layout:     post
title: 	    "Frontex: Mange asylansøgere søger mod lande med attraktive velfærdsydelser"
post_author:	    
post_date:	    Tue, 28 Apr 2015 21:35:30 +0200
post_site:	    politiken.dk 
post_link:	    http://politiken.dk/udland/int_europa/ECE2647158/frontex-mange-asylansoegere-soeger-mod-lande-med-attraktive-velfaerdsydelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Det er en sårbarhed i EU's interne sikkerhed, at man ikke ved, hvem der 
rejser rundt i unionen«. 
</p><p>
Sådan lyder advarslen fra de europæiske landes grænsekontrolagentur Frontex. 
</p><p>
I en ny risikoanalyse gør agenturet opmærksom på en række problemer og farer 
ved den trafik af flygtninge og migranter, der rejser rundt mellem landene - 
ofte på falske papirer og med usande forklaringer om, hvor de kommer fra. 
</p><p>
»Med et rekordstort antal migranter, der krydser grænsen ulovligt, bliver 
kræfterne brugt på at tage sig af dem og ikke på at undersøge og sikre 
information om basale oplysninger såsom deres nationalitet. Eftersom 
migranterne hurtigt fortsætter deres rejse til andre medlemslande, og dermed 
øger mængden af illegale rejser inden for unionen, udsætter det EU's interne 
sikkerhed for fare«, konkluderer Frontex' rapport. 
</p><p><b class="ext-link">EU-REAKTION</b><a class="embeddedlink" href="http://politiken.dk/udland/hjertetafeuropa/hjertet_1-2-3europa/ECE2645303/1-2-3-europas-svar-paa-flygtningekrisen/">Europas svar på flygtningekrisen</a></p><div class="art-quote article-box">
<p class="quote"/>
<blockquote>
<p class="quote-txt">
Det meget store flertal af syrere søgte ikke om asyl i det medlemsland, de 
ankom til, men snarere i andre medlemslande af mange forskellige grunde, 
især fordi de forventer at modtage mere attraktive velfærdsydelser.
</p>
<p class="sender">
Frontex' årsrapport 
</p>
</blockquote>
</div><p/><p>
Den peger på, at Italien i 2014 i en række tilfælde ikke tog fingeraftryk af 
sine asylansøgere og dermed ikke sikrede, at Dublin-forordningen kunne 
følges. 
</p><p>
Den peger på, at mange søger mod de lande, hvor de kan få de største sociale 
ydelser. Det ses ifølge grænsekontrolagenturet blandt andet på syrernes 
rejsemønstre. 
</p><p>
»Det meget store flertal af syrere søgte ikke om asyl i det medlemsland, de 
ankom til, men snarere i andre medlemslande af mange forskellige grunde, 
især fordi de forventer at modtage mere attraktive velfærdsydelser«. 
</p><p>
Mønsteret ses også hos de eritreanere, der rejser ind i EU fra hovedsageligt 
Libyen. 
</p><h3>
Kontrolindsats påvirkede migranters forklaringer 
</h3><p>
Frontex' indsats har ifølge rapporten givet næring til en mistanke om, at der 
i et stort omfang gives falske oplysninger om baggrunden, når migranter 
møder myndighederne efter at have krydset grænserne. 
</p><p>
»Undersøgelser af nogle migranter afslørede en høj forekomst af falske 
nationaliteter, opgivet for at undgå at blive sendt tilbage«, advarer 
Frontex og betegner det problem som en indlysende sårbarhed, når det gælder 
sikkerheden i EU-landene. 
</p><div class="art-fakta article-box">
<h4 class="">
GRÆNSEOVERVÅGNING</h4>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00931/Greece_Border_Crisi_931913w.jpg" alt="" border="0"/><span class="caption"><span class="f-img-caption">Frontex-betjent 
</span>i Grækenland. Foto:AP/Nikolas Giakoumidis</span></span></p><p>
Frontex er oprettet efter vedtagelsen af <b>Schengenaftalen</b>, hvor 
medlemslandene åbnede deres grænser og til gengæld lagde grænsekontrollen 
ved områdets ydre grænser. 
</p><p><b>I 2004</b> førte udviklingen af de åbne indre grænser i EU til dannelsen af 
Det Europæiske Agentur for Styring af Operationelt Samarbejde ved de Ydre 
Grænser for den Europæiske Unions Medlemslande - der heldigvis for nemheds 
skyld kaldes Frontex. 
</p><p>
Agenturet har <b>hovedsæde</b> i Warszava i Polen. 
</p><p class=" bl-elem">
Læs den seneste risikoanalyse, hvor agenturet efterlyser bedre kontrol med de 
mennesker, der ankommer til Europa, <a href="http://frontex.europa.eu/assets/Publications/Risk_Analysis/Annual_Risk_Analysis_2015.pdf" target="_blank">her</a>. </p>
</div>
</div><p/><p><b class="ext-link">BAGGRUND</b><a class="embeddedlink" href="http://politiken.dk/udland/int_europa/ECE2635116/asylsystemet-der-splitter-europa/">Asylsystemet, der splitter Europa</a></p><p>
Agenturet peger på, at det har en positiv effekt at udstationere 
undersøgelseshold i områder, der viser sig at tiltrække mange migranter, som 
forsøger at komme ind i unionen. 
</p><p>
»Migranter, der ved, at deres forhold bliver undersøgt, har en tendens til at 
oplyse deres rigtige nationalitet«, konkluderes det i rapporten. 
</p><p>
Frontex illustrerer den slutning ved at sammenligne de flygtningegrupper, der 
kom til græske øer med og uden undersøgelseshold. 
</p><p>
Sidste år ankom 18.662 migranter til Lesbos og Samos, hvor 
Frontex-medarbejdere kontrollerede deres forklaringer. Her oplyste 36 
procent, at de kom fra Syrien. På en række andre øer, der samlet var mål for 
14.802 migranter og hvor der ikke var nogen efterforskning af migranternes 
forklaringer, sagde 86 procent, at de stammede fra Syrien. 
</p><h3>
Falske dokumenter ved interne EU-rejser 
</h3><p>
Et andet problem for den fælleseuropæiske grænsekontrol er de forfalskede 
dokumenter, der benyttes enten ved ankomsten til EU eller ved rejser internt 
i unionen. For første gang overstiger brugen af falske papirer ved interne 
rejser de fupdokumenter, som vises ved indrejse til EU's ydre grænser. 
</p><p>
Det er især i lufthavnene, det har været et problem, men problemets omfang er 
faldet med 10 procent i 2014 i sammenligning med året forinden. Her er det 
især rejsende fra Istanbuls internationale lufthavn, der viser sig at komme 
med falske papirer, fulgt af passagerer, der ankommer fra den nigerianske by 
Lagos' lufthavn. 
</p><p>
Bag en væsentlig del af den illegale indvandring står menneskesmuglere og 
organiserede kriminelle - en omstændighed, som udgør en »betydelig trussel 
mod EU«, fastslår Frontex. 
</p><p>
Bagmændene benytter en række metoder for at give deres kunder adgang til EU. 
Ud over at sørge for falske papirer kan det ske ved at arrangere 
fupægteskaber eller sørge for visa, hvor indehaverne ikke forlader landene 
igen, når visaperioden udløber. Det sidste er et problem, der er i kraftig 
stigning i flere lande. I Danmark er antallet af mennesker med ulovligt 
ophold steget med 42 procent, skriver Frontex. 
</p><h3><span class="img-contimg-fl-right"><img class="image inlineLightBox" src="http://multimedia.pol.dk/archive/00931/Italy_Migrants_931914w.jpg" alt="" border="0"/><span class="caption"><span class="f-img-caption">Søfolk 
</span>fra den italienske marine kommer migranter på en båd ud for Sicilien til hjælp. Foto: AP/Den italienske flåde.</span></span>
Smuglere skaffer større skibe 
</h3><p>
Det er især smuglerruterne over Middelhavet, der er i brug, konstaterer 
grænsekontrolagenturet. 
</p><p>
»Smuglerne benytter ofte skrøbelige, overfyldte både med begrænset brændstof 
for at maksimere deres overskud og udsætter dermed migranterne for en 
betydelig risiko for at miste livet«, hedder det i rapporten. 
</p><p>
Men der er en ny og lige så bekymrende udvikling, tilføjes det. Det er store 
fragtskibe, der fyldes med migranter i Tyrkiet, inden de stævner mod Vesten. 
Det er en ekstremt profitabel forretning, der sandsynligvis er en vigtig 
indtægtskilde for smuglernetværk, der også er indblandet i andre lyssky 
forretninger. 
</p><p>
»Fragtskibene, der ofte er købt til ophugning, koster sædvanligvis 1-3 
millioner kroner. Der er ofte så mange som 200-800 migranter om bord, som 
hver har betalt 33.000-45.000 kroner for turen, enten før ankomsten eller 
efter at have nået den italienske kyst. Prisen er høj, fordi den 
arbejdsmetode anses for at være sikker og har vist sig at være succesfuld«. 
</p><p><b class="ext-link">PRIS</b><a class="embeddedlink" href="http://politiken.dk/udland/jarlner/ECE2310304/flugten-til-europa-1000-kroner-for-en-redningsvest/">Flugten til Europa: 1.000 kroner for en 
redningsvest</a></p><p>
Det giver ifølge Frontex bagmændene indtægter for et enkelt smuglertogt med en 
ophugningsklar plimsoller på et sted mellem knap 19 og op til 30 millioner 
kroner. Trækkes udgifterne til mandskab, brændstof og det at finde 
passagerer med i regnestykket, så viser det, at overskuddet lander på mellem 
11 og 30 millioner kroner. 
</p><p>
I lyset af den store fortjeneste er det vigtigt at gribe ind over for den 
metode, inden den spreder sig til andre afrejselande, fremgår det af 
Frontex-rapporten. 
</p><p class=" bl-elem">
»Det er en mange millioner stor forretning for organiserede kriminelle 
bander«, konkluderes det. 
</p>	
</div>

</div></body></html>
