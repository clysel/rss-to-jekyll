---
layout:     post
title: 	    "Jihadister forsøger at snige sig ind i Norge via asylsystemet"
post_author:	    
post_date:	    Mon, 30 Mar 2015 13:46:57 +0200
post_site:	    politiken.dk 
post_link:	    http://politiken.dk/udland/ECE2609700/jihadister-forsoeger-at-snige-sig-ind-i-norge-via-asylsystemet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Asyl</h4>
<h5>
Tildelte asyl i Danmark i 2014</h5>
<div class="fakta-body" data-buildingblock="embedded_factboxlink">
<p>
Ifølge en ny opgørelse gav Danmark i 2014 6.110 opholdstilladelser på 
asylområdet. 
</p><p>
Herunder er en optælling af asyl givet til personer, der kommer fra lande, 
hvor islamistiske terrorgrupper opererer fra. 
</p><p>
Optællingen er lavet på baggrund af en oversigt over de 10 lande, hvorfra 
flest personer får asyl. 
</p><p>
Syrien: 4.120 personer fik i 2014 asyl i Danmark
</p><p>
Somalia: 397
</p><p>
Afghanistan: 170
</p><p>
Iran: 139 
</p><p class=" bl-elem"><i class=" bl-elem">Kilde: Udlændingestyrelsen via Justitsministeriet</i></p>
</div>
</div><p>
Personer med tilknytning til islamistiske terrorgrupper som Islamisk Stat, 
Boko Haram og al-Shabaab har søgt asyl i Norge. 
</p><p>
Og flere af dem befinder sig tilsyneladende lige nu i Norge. 
</p><p>
Det kunne norske Dagsavisen i sidste uge berette, efter at norsk politis 
udlændingeenhed har afdækket, at personerne via »forskellige kanaler« har 
forsøgt at komme ind i landet. 
</p><p>
Også den norske pendant til Politiets Efterretningstjeneste (PET), Politiets 
Sikkerhedstjeneste (PST), bekræfter Dagsavisens oplysninger. 
</p><p>
»Ja, det er rigtigt, at vi er bekymrede for personer, som er kommet hertil som 
asylansøgere. Der er stor usikkerhed om flere af de personer, som befinder 
sig i Norge«, siger seniorrådgiver hos PST Martin Bernsen til <a href="http://www.dagsavisen.no/innenriks/jihadister-s%C3%B8ker-asyl-i-norge-1.346383" target="_blank">avisen</a>. </p><p>
Personerne er blevet afsløret under det interview, der finder sted, når de 
søger asyl. Blandt andet fordi de på deres mobiltelefoner har haft billeder 
og korte film af tortur og henrettelser. 
</p><h3>
Nogle asylansøger sendes ud for at spionere på landsmænd 
</h3><p>
I Norge får asylansøgere, der har deltaget i strafbare handlinger, ikke 
flygtningestatus. Ifølge Dagsavisen er det sket for op mod 100 personer 
siden 2008. 
</p><p>
Der er dog ingen konkrete tal for, hvor mange asylansøgere, der er blevet 
afsløret i at have forbindelse til terrororganisationer. 
</p><p>
De fleste af dem, der nægtes flygtningestatus i Norge, er irakere, statsløse 
palæstinensere, afghanere, somaliere og folk fra Eritrea. Men også 
statsborgere fra Iran, Syrien og Yemen er blandt dem, der er blevet sendt 
retur til hjemlandet - medmindre de risikere at blive udsat for tortur eller 
dødsstraf. 
</p><p><b class="ext-link">TERRORENS VERDENSKORT</b><a class="embeddedlink" href="http://politiken.dk/udland/ECE2511406/terrorens-verdenskort-her-opererer-de-stoerste-islamistiske-terrorgrupper-fra/">Her opererer de største 
islamistiske terrorgrupper fra</a></p><p>
I så fald får de midlertidigt ophold i Norge og skal hvert halve år have deres 
sag genoptaget med henblik på hjemsendelse. 
</p><p>
Ifølge Rolf-Arne Kurthi fra norsk politis udlændingeenhed krydsede 170.000 
flygtninge sidste år grænserne ind i Europa. Han anslår, at kun to procent 
af dem har urent mel i posen, men han fortæller, at der blandt de to procent 
er folk, der er sendt ud af deres respektive landes regeringer for at 
spionere på deres landsmænd. 
</p><p>
»De har som opgave at finde ud af, hvad deres landsmænd i Norge laver. Det var 
tilfældet med en asylansøger fra Eritrea, som vi fandt på et billede stående 
ved siden af landets udenrigsminister«, siger Kurthi. 
</p><h3>
Justitsministeriet har ingen viden om asylfusk i Danmark 
</h3><p>
Sidste år kom det frem, at 21 personer, som ifølge eget udsagn har begået 
krigsforbrydelser, på det tidspunkt levede på tålt ophold i Danmark. 
</p><p>
Ifølge Søndagsavisen var omkring halvdelen af de 21 formodede krigsforbrydere 
afghanere, som havde været en aktiv del af Taleban. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2387168/taleban-krigere-lever-paa-taalt-ophold-i-danmark/">Taleban-krigere lever på tålt 
ophold i Danmark</a></p><p>
Men ifølge Justitsministeriet har man i Danmark ingen viden om, hvorvidt 
personer med tilknytning til islamistiske terrorgrupper har haft held med 
samme asylfusk, som foregår i Norge. 
</p><p>
»Ministeriet har ikke ved søgningen eller i øvrigt kunnet identificere 
dokumenter med videre, der indeholder oplysninger om antallet af personer, 
som har søgt asyl i Danmark og har tilknytning til en islamistisk 
terrorgruppe«, skriver Justitsministeriet i et svar på en 
aktindsigtsanmodning fra Politiken. 
</p><h3>
Ekspert: Sandsynligt at terrorister fravælger Danmark 
</h3><p>
Selvom Norge og Danmark geografisk ligger tæt på hinanden, mener en af Europas 
førende terrorforskere og lederen af den svenske Forsvarshögskolan, Magnus 
Ranstorp, ikke, at det er utænkeligt, at jihadister snarere søger til Norge 
end Danmark. 
</p><p>
»Jeg tror, Norge er mere udsat, fordi terroristerne tror, der er mindre risiko 
for at blive fanget. Samtidig tror mange måske, at der ikke er den samme 
informationsdeling mellem Norge og EU-landene, fordi Norge ikke er med i 
unionen«, siger Ranstorp og understreger, at det ikke er korrekt. 
</p><p><b class="ext-link">FEATURE</b><a class="embeddedlink" href="http://politiken.dk/magasinet/feature/ECE2469746/jeg-var-fange-hos-islamisk-stat/">Jeg var fange hos Islamisk Stat</a></p><p>
Han understreger også, at Danmark har et omdømme for at være grundige i jagten 
på asylfusk. 
</p><p>
»Danmark er ikke det naturlige sted at tage hen, fordi de danske myndigheder 
regnes for både offensive og hårde i deres jagt på at afsløre snyd. Der er 
en hård asylproces i Danmark, og derfor er det ikke usandsynligt, at man som 
terrorgruppe hellere tager andre steder hen«, siger Magnus Ranstorp. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00905/NET-Terrorgrupper-i_905968a.gif" alt="" border="0"/></span></p>	
</div>

</div></body></html>
