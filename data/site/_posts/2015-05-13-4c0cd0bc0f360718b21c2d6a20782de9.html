---
layout:     post
title: 	    "Universal Robots solgt for 1,9 mia. kroner"
post_author:	    Bjørn Godske
post_date:	    Wed, 13 May 2015 11:32:00 +0000
post_site:	    ing.dk 
post_link:	    http://ing.dk/artikel/universal-robots-solgt-19-mia-kroner-176102
---
<html><body><div><section class="body">
			<p>Universal Robots og amerikanske <a href="http://www.teradyne.com/">Teradyne</a> har indgået en aftale om, at Teradyne overtager hele<a href="http://www.universal-robots.com/da/"> Universal Robots</a> for en kontant betaling på 285 mio. dollar eller næsten 2 mia. danske kroner. Hvis visse resultatmål opnås vil der blive tale om yderligere 65 mio. dollar udbetalt i 2018.</p>
			<p>»Universal Robots er førende producent teknologisk og salgsmæssigt på det hastigt voksende marked for samarbejdende robotter, og vi er glade for, at få UR med i Teradyne-gruppen,« siger Mark Jagiela, President og CEO for Teradyne.</p>
			
			<p>Siden starten i 2004 har Universal Robots etableret sig som en af verdens førende virksomheder inden for små robotter, der er nemme at installere og programmere. Robotterne udmærker sig ved, at de kan arbejde i nærheden af mennesker uden brug af sikkerhedsafskærmning eller specielle foranstaltninger. Det gør dem specielt anvendelige i mindre virksomheder. Men også en række store internationale virksomheder, blandt andet inden for bilindustrien har fået øjnene op for robotterne fra odense.</p>
			<p>Amerikanske Teradyne med base i North Reading, Massachusetts, har specialiseret sig i udvikling og salg af test- og måleudstyr. Blandt kunderne er  Samsung, Qualcomm, Intel, Analog Devices, Texas Instruments og IBM. I 2014 omsatte Teradyne for 11 mia. kroner og havde 3.800 medarbejdere. Med Universal Robots vil virksomheden få tilføjet et nyt forretningsområde.</p>
			
			<p>Universal Robots voksende med 70 procent fra 2013 til 2014, hvor de omsatte for 253 mio. kroner. Administrende direktør for Universal Robots, Enrico Krog Iversen siger i forbindelse med salget:</p>
			<p>»Vores drift har været overskudsgivende siden slutningen af 2010. Teradyne står for ingeniørkunst i verdensklasse, og det vil - sammenholdt med deres veludbyggede organisation og stærke finansielle position - bidrage til at accelerere salget af vores kollaborative robotter på både nye og eksisterende markeder, især i Asien, hvor Teradyne har en meget stærk position,« siger han.</p>
			
			<p>Universal Robots var indtil i dag ejet af en række medarbejdere, blandt andet teknisk direktør og medstifter Esben Østergaard, og Vækstfonden.</p>
			<p>Klokken 15:00 vil overtagelsen blive præsenteret via <a href="http://www.teradyne.com/investors">webcast</a>.</p>
			<p>Se pressemeddelse <a href="http://abea-5ddsj7.client.shareholder.com/releasedetail.cfm?ReleaseID=912825">her</a>.</p>
		</section>
		  </div></body></html>
