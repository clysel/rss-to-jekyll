---
layout:     post
title: 	    "Danmark bliver centrum for digitalisering af EU-udbud"
post_author:	    Adam Fribo
post_date:	    Mon, 11 May 2015 09:15:56 +0000
post_site:	    www.version2.dk 
post_link:	    http://www.version2.dk/artikel/danmark-bliver-centrum-digitalisering-af-eu-udbud-182669?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Danmark bliver centrum, når det skal fastlægges, hvordan fremtidens digitaliserede offentlige indkøb og udbud i EU skal foregå.</p>

<p>Det skriver Dansk Standard i en <a href="http://www.ds.dk/da/nyhedsarkiv/2015/5/digitalisering-af-offentlige-indkoeb-og-udbud-i-europa">pressemeddelelse</a>.</p>

<p>Dansk Standard og Digitaliseringsstyrelsen har sammen med Erhvervsstyrelsen fået sekretariatet til Danmark, og dermed bliver det altså på dansk jord, at standarderne skal sættes for det internationale digitaliseringsprojekt. Digitaliseringen skal baseres på internationale standarder og open source, og målet er, at det skal øge konkurrencen og reducere transaktionsomkostningerne.</p>



<p>Jesper Jerlang, der er standardiseringsdirektør i Dansk Standard vurderer, at der ligger en klar fordel for danske udviklere i, at arbejdet skal udgå fra Danmark.</p>

<p>»At arbejdet drives fra Danmark kan blive en stor fordel for de danske udviklere og leverandører af indkøbs- og udbudssystemer til virksomheder og offentlige indkøbere, hvis de deltager i standardiseringsarbejdet. Det giver dem nemlig særligt gode muligheder for tidligt at følge og påvirke udviklingen af de standarder, som vil sætte rammerne for et eksplosivt voksende internationalt marked for indkøbs- og udbudssystemer i de kommende år,« udtaler han.</p>

<p>Arbejdet med standarderne begynder 17. juni, og alle offentlige udbud og indkøb i EU-medlemsstater skal foregå digitalt fra 2018.</p>
  </section>

  
  
  
  </div></body></html>
