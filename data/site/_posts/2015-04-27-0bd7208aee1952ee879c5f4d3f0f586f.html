---
layout:     post
title: 	    "Lasse Vibe sparker IFK Göteborg på førstepladsen"
post_author:	    
post_date:	    Mon, 27 Apr 2015 21:44:03 +0200
post_site:	    politiken.dk 
post_link:	    http://politiken.dk/sport/fodbold/ECE2645756/lasse-vibe-sparker-ifk-gteborg-paa-foerstepladsen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Landsholdsspilleren Lasse Vibe åbnede målscoringen, da hans klub IFK Göteborg 
mandag aften slog Helsingborg og overtog førstepladsen i Allsvenskan. 
</p><p>
Allerede efter seks minutter kom danskeren på måltavlen, da han tæt under mål 
sparkede en returbold i nettet til 1-0. Den scoring grundlagde IFK Göteborgs 
sejr på 3-1. 
</p><p>
Det var Lasse Vibes andet ligamål i denne sæson. I sidste sæson scorede 
danskeren 23 mål og blev topscorer i Allsvenskan, der spilles efter 
kalenderåret. 
</p><p>
Kampens andet mål blev scoret på straffespark, mens Lasse Vibe igen var 
indblandet i et mål, da Tom Petterson efter knap en time scorede til 3-0. 
Det var Vibe, som stod for oplægget til målet. 
</p><p>
I kampens overtid reducerede Helsingborg. 
</p><h3>
To tidligere Esbjerg-spillere i startopstillingen 
</h3><p>
Ud over Vibe var også de tidligere Esbjerg-spillere Søren Rieks og Jakob 
Ankersen i startopstillingen for IFK Göteborg, mens OB-udlejede Thomas 
Mikkelsen spillede kampens sidste syv minutter. 
</p><p>
Helsingborg-træner Henrik "Henke" Larsson stillede op med 
Frederik Helstrup i forsvaret, men den unge dansker tabte altså duellen til 
flere af sine landsmænd 
</p><p class=" bl-elem">
IFK Göteborg fører Allsvenskan med 12 point for fem kampe. Det er et enkelt 
point mere end Malmö FF's forsvarende mestre. 
</p>	
</div>

</div></body></html>
