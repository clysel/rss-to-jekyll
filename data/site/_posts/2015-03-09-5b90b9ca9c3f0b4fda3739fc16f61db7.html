---
layout:     post
title: 	    "Brevkasse: Sådan vælger du det rette boliglån"
post_author:	    
post_date:	    Mon, 09 Mar 2015 16:42:57 +0100
post_site:	    politiken.dk 
post_link:	    http://politiken.dk/oekonomi/bolig/ECE2576282/brevkasse-saadan-vaelger-du-det-rette-boliglaan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Privatøkonomisk brevkasse</h4>
<div class="fakta-body" data-buildingblock="embedded_factboxlink">
<p/><p>
Fem eksperter besvarer læsernes spørgsmål om privatøkonomi. Send dit spørgsmål 
til erhverv@pol.dk 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Lone_Brandenborg_91_914933v.jpg" alt="" border="0"/><span class="caption"><span class="f-img-caption">familieadvokaten. 
</span>Lone Brandenborg, formand i Danske Familieadvokater. Driver Advokatfirmaet Kahlke. Uddannet jurist.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Las_Olsen_910226a_914936v.jpg" alt="" border="0"/><span class="caption"><span class="f-img-caption">privatøkonom. 
</span>Las Olsen, privatøkonom i Danske Bank. Uddannet økonom.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Anne_Lehmann-Erichs_914940v.jpg" alt="" border="0"/><span class="caption"><span class="f-img-caption">forbrugerøkonom. 
</span>Ann Lehmann-Erichsen, forbrugerøkonom i Nordea. Uddannet jurist.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Johan_Juul_Jensen___914937v.jpg" alt="" border="0"/><span class="caption"><span class="f-img-caption">Privatøkonom. 
</span>Johan Juul-Jensen, privatøkonom i Nykredit. Uddannet økonom.</span></span></p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Hans_Peter_Christen_914938v.jpg" alt="" border="0"/><span class="caption"><span class="f-img-caption">Rådgiver. 
</span>Hans Peter Christensen, direktør i Uvildige.dk. HD i finansiel rådgivning.</span></span></p>
</div>
</div><h2 class="bread-text-header first">
En læser skriver: 
</h2><p>
Jeg er ved at købe ejerbolig og er meget usikker på, hvilket lån jeg skal tage 
for at finansiere købet. Der er så mange muligheder, at det virker som en 
uoverskuelig jungle. Og jeg synes, man får mange forskellige anbefalinger, 
når man spørger sagkyndige. 
</p><h2 class="bread-text-header ">
Kære læser 
</h2><p>
Det er langt fra en nem sag at vælge det rigtige boliglån, fordi det både 
handler om din økonomi nu og om dine forventninger til renteudviklingen. 
</p><p>
Din økonomi kender du, men hvordan renten udvikler sig i fremtiden, kan ingen 
vide. Dertil kommer, at det at vælge boliglån er noget, du gør så sjældent, 
at du kan være meget i tvivl om, hvorvidt du gør det rigtige. Det gør det 
endnu sværere for sig at bestemme dig. Lad mig gøre det operativt for dig. 
</p><p>
Overordnet skal du træffe to forskellige valg, når du vælger boliglån. 
</p><p>
1) Du skal vælge mellem et lån med fast rente i hele lånets løbetid på typisk 
30 år eller et lån med en variabel rente der kan gå op og ned i hele lånets 
løbetid (rente-tilpasningslån). 
</p><p>
2) Du skal vælge om du vil betale både rente og afdrag på dit lån elle nøjes 
med at betale renter dvs. få dig et afdragsfrit lån i op til 10 år. 
</p><p>
Hvorfor dog vælge et lån, hvor renten kan gå op og ned i hele lånets løbetid, 
tænker du måske? Ja, faktisk er lånet med den variable rente meget populært 
pga. prisen. Mange lægger vægt på en lav udgift og vælger så 
rentetilpasningslånet. Man kan vælge et lån, hvor renten tilpasses én gang 
om året, eller hvor renten ligger fast i tre eller fem år. Ved den seneste 
rentetilpasningsauktion viste det sig for eksempel, at F3-lånet bliver en 
smule billigere for boligejeren end F1-lånet. 
</p><h3>
Fast rente kan give tryg nattesøvn 
</h3><p>
Lånet med den faste rente i de næste 30 år vil som udgangspunkt være en dyrere 
end lånet med den variable rente. Når nogle foretrækker et lån der i 
udgangspunktet er dyrere hver måned, er det ikke fordi, de har for mange 
penge. Det skyldes, at renten ligger fast de næste 30 år. Med sådan et lån 
kender du din ydelse i hele lånets løbetid, og du kan sove roligt om natten. 
Lige nu har den lange rente aldrig været lavere. Så et lån med fast rente er 
et godt alternativ til rentetilpasningslånet. Desuden er der en fordel ved 
fastrentelånet. Når renten på et tidspunkt stiger igen, kan du skære en bid 
af din restgæld (ved at konvertere lånet), den mulighed har du ikke med et 
rentetilpasningslån. 
</p><p>
Du skal altså tænke på om du er mest til en lav ydelse nu eller ønsker høj 
sikkerhed mod rentestigninger i fremtiden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2576588/nu-slaar-boligpriser-i-koebenhavn-rekord-men-ny-boble-er-ikke-paa-vej/">Boligpriser i København slår 
rekord, men ny boble er ikke på vej</a></p><p>
Du skal også overveje, om du ønsker afdragsfrihed eller vil have et lån, hvor 
du betaler af på lånet med det samme. Man kan vælge afdragsfrihed på begges 
slags lån i op til 10 år. Du slipper ikke for dine afdrag, du skubber dem 
bare ud i fremtiden. Når afdragsfriheden hører op, så stiger ydelserne på 
dit lån ret markant. 
</p><p>
Når det giver mening at vælge afdragsfrihed, er det, fordi ydelsen er meget 
lav og giver plads i dit budget til for eksempel at betale af på et dyrere 
banklån. Måske vælger du at få afdragsfrihed for at få mere luft i 
budgettet, fordi du holder orlov eller af helt andre grunde. 
</p><p>
Endelig skal du altid tænke på din tidshorisont. Hvor længe har du tænkt, at 
du skal bo i boligen. Hvis du ved, at du skal sælge om tre år, og på samme 
tid forventer, at renten bliver ved med at være lav i de næste tre år, så 
behøver du ikke kende din 'husleje' 30 år frem i tiden, som du gør med et 
fastrentelån. I den situation giver det god mening, at vælge et 
rentetilpasningslån. 
</p><h3 class=" bl-elem"><i class=" bl-elem">Hilsen Ann Lehmann-Erichsen, Nordea</i></h3>	
</div>
</div></body></html>
