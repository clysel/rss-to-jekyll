---
layout:     post
title: 	    "Læge: Piger med vaccinebivirkninger skal tages alvorligt "
post_author:	    
post_date:	    Thu, 26 Mar 2015 11:07:53 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2603798/laege-piger-med-vaccinebivirkninger-skal-tages-alvorligt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her skal pigerne hjælpes: </h4>
<div class="fakta-body" data-buildingblock="embedded_factboxlink">
<p>
Senest 1. juni kan praktiserende læger eller hospitalsafdelinger henvise til 
disse fem afdelinger. Her skal lægerne tage ansvar for udredning og mulig 
behandling af piger med diffuse symptomer, der kan skyldes bivirkninger fra 
HPV-vaccinen. 
</p><ul><li class=" bl-elem">Region Midtjylland: Diagnostisk Center, Regionshospitalet Silkeborg </li></ul><ul><li class=" bl-elem">Region Hovedstaden: Synkopecentret, Frederiksberg Hospital </li></ul><ul><li class=" bl-elem">Region Syddanmark: Pædiatrisk Afdeling, Odense Universitetshospital </li></ul><ul><li class=" bl-elem">Region Nordjylland: Pædiatrisk Afdelinge, Ålborg Universitetshospital</li></ul><ul><li class=" bl-elem">Region Sjælland: Pædiatrisk Afdeling, Roskilde Sygehus </li></ul><p>
Afdelingerne vil få ansvaret for at holde sammen på patientforløbet og 
inddrage de lægefaglige kompetencer, der er behov for. De fem afdelinger 
skal også medvirke til, at der opbygges mere viden om patientgruppen, og at 
der skabes et fagligt netværk mellem de involverede afdelinger og specialer. 
Det skal damme rammen for, at der løbende skal udveksles erfaringer, viden 
og ekspertise. 
</p><p>
Fremadrettet skal den faglige udvikling følges, herunder erfaringer fra 
udlandet. Det skal ske i samarbejde med Sundhedsstyrelsen, der naturligvis 
vil have et stærkt fokus på opgaven med at overvåge og informere om 
bivirkninger. 
</p><p><i class=" bl-elem">Kilde: Danske Regioner</i></p><p class=" bl-elem"/>
</div>
</div><p>
»En gruppe piger og unger kvinder samles. De kommer fra hele landet. Fælles 
for dem er, at de har fået deres liv ødelagt af en mystisk sygdom. Pigerne 
er overbeviste om, at en vaccine mod livmoderhalskræft har gjort dem syge. 
En vaccine de danske myndigheder har anbefalet dem at få. Nu føler de og 
deres familier sig voldsomt svigtede at de selv samme myndigheder«. 
</p><p>
Sådan lyder indledningen til en dokumentar, som TV 2 viser i aften. 
</p><p>
Den kaster et kritisk lys på myndighedernes håndtering af de potentielle 
bivirkninger til den hpv-vaccine mod livmoderhalskræft, som 
Sundhedsstyrelsen indførte i børnevaccinationsprogrammet i 2009. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/forbrugogliv/sundhedogmotion/ECE2534206/sundhedsstyrelsen-hpv-vaccine-er-fortsat-sikker/">Sundhedsstyrelsen: 
HPV-vaccine er fortsat sikker</a></p><p>
Når de danske myndigheder – ligesom sundhedsmyndigheder i Europa og USA samt 
verdenssundhedsorganisationen WHO – anbefaler, at unge kvinder får vaccinen, 
skyldes det, at det er en dødbringende kræftform, der særligt rammer yngre 
kvinder. 
</p><p>
Hvert år får omkring 370 danske kvinder diagnosen livmoderhalskræft. Omkring 
100 dør årligt af sygdommen, og 6.000 opereres for forstadier til 
kræftlidelsen. 
</p><p>
TV 2-dokumentaren fokuserer på en række unge kvinder, der alle har udtalte og 
næsten invaliderende symptomer som svimmel- og træthed og hovedpine, der 
angiveligt skyldes vaccinen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2604087/efter-voldsom-kritik-hjaelp-paa-vej-til-unge-kvinder-med-smerter-efter-vaccine/">Efter voldsom kritik: Hjælp på 
vej til unge kvinder med smerter efter vaccine</a></p><p>
En del af dem har fået diagnosen posturalt ortostatisk takykardi syndrom 
(pots) på Synkopecenteret på Frederiksberg Hospital. Men mange står uden 
diagnose og behandling på andet end symptomerne. 
</p><h3>
En halv million er vaccineret 
</h3><p>
Indtil nu er omkring en halv million danske piger og unge kvinder vaccineret. 
</p><p>
Frederiksberg Hospital har på tre år undersøgt mere end 80 piger, der alle 
relativt kort efter vaccinen har fået symptomer. 
</p><p>
Centeret vil hverken be- eller afkræfte, om symptomerne skyldes <i>selve </i>vaccinen. 
Men forskernes arbejde og samarbejde med Sundhedsstyrelsen førte til, at den 
europæiske lægemiddelmyndighed EMA undersøgte, om syndromet pots er en ny 
potentiel bivirkning til vaccinen. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE1946554/frustrerede-foraeldre-hpv-vaccine-har-gjort-vores-datters-liv-til-et-helvede/">Frustrerede forældre: 
HPV-vaccine har gjort vores datters liv til et helvede</a></p><p>
I januar fastslog EMA, at den hverken kan be- eller afkræfte, om pigernes 
alvorlige problemer skyldes vaccinen. Men pigernes lidelser skal – uanset 
hvad – tages seriøst, fastslår lægerne fra Synkopecenteret. 
</p><p>
De glæder sig over, at Danske Regioner nu udpeger én afdeling i hver region, 
der skal tage sig af disse piger, så pigerne »ikke længere skal sendes fra 
Herodes til Pilatus«, som overlæge på afdelingen, Jesper Mehlsen, formulerer 
det. 
</p><p>
Men han mener, at det har taget for lang tid: 
</p><p>
»Det officielle system har været for dårligt til at anerkende, at der <i>kan 
</i>være alvorlige bivirkninger. Derfor har man ikke leveret en ordentlig 
udredning. I et i mine øjne misforstået forsvar for vaccineprogrammet«, 
siger Jesper Mehlsen og fortsætter: 
</p><p>
»I Danmark har vi ikke været gode nok til at tage hånd om de her unge piger, 
fordi man har fået opfattelsen af, at der slet ikke eksisterer alvorlige 
bivirkninger til hpv-vaccinen. De er blevet afvist i det etablerede 
sundhedssystem indtil nu, desværre. De er blevet bagatelliseret af læger, 
regionerne og myndighederne. Det kan vi ikke være bekendt«. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2227340/klarlund-saadan-kan-hpv-vaccine-og-screening-stort-set-udrydde-livmoderhalskraeft/">Klarlund: Sådan kan 
HPV-vaccine og screening stort set udrydde livmoderhalskræft</a></p><p>
Han understreger, at når en halv million danske kvinder vaccineres, så kan der 
optræde alvorlige om end sjældne bivirkninger. Hans beregninger viser, at 
1-2 ud af 10.000 vaccinerede piger og kvinder får de svære 
træthedssymptomer, selvom det er uvist, om det skyldes <i>selve </i>vaccinen. </p><p>
»Selv om de sjældne alvorlige gener, der er opstået i relation til vaccinen, 
er meget sjældne, så er det ikke ligegyldigt for dem, der oplever det. For 
dem er det ikke en sjælden lidelse, men deres hverdag. Vi skal blive langt 
bedre til at se det fra patientens side – så tilslutningen til 
børnevaccinationsprogrammet netop ikke smuldrer«, siger han. 
</p><h3>
Forældre forstår ikke støtte til hpv-vaccine 
</h3><p>
Hverken de syge piger eller deres forældre, der kommer på afdelingen, forstår, 
hvorfor lægerne fortsat støtter hpv-vaccinen: 
</p><p>
»De synes jo, at den har gjort dem syge. De spørger, hvordan vi kan forsvare 
en ifølge dem farlig vaccine. Og det er jo en naturlig menneskelig reaktion, 
når man har det så dårligt, som mange af dem har det. De har jo den sjældne 
tilstand, som samfundet mener, kan være prisen for, at mange andre kan undgå 
en cancerdiagnose. Men sådan ser den enkelte pige jo ikke på sin lidelse. 
Derfor skal vi netop gøre alt, så de føler sig set og taget hånd om. Og 
sådan har det desværre ikke været til nu. Men heldigvis har vi nu fået en 
god, løbende dialog med både Sundhedstyrelsen og Danske Regioner om dette 
problem«, siger han. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2071199/ny-undersoegelse-frikender-hpv-vaccinen/">Ny undersøgelse frikender 
HPV-vaccinen</a></p><p>
Louise Brinth, der også er læge på Synkopecenteret og medvirker i 
dokumentarprogrammet, har selv set de mere end 80 unge piger med difusse 
symtomer, som Frederikberg Hospital har til udredning: 
</p><p>
»Vi har en gruppe meget syge patienter, som kobler deres ofte invaliderende 
symptomer til vaccinen. Vi ved ikke, om der er en sammenhæng – men det 
efterlader os jo groft set med to muligheder: Enten er der ikke en 
sammenhæng – eller også er der. Så længe vi ikke ved noget med sikkerhed - 
om den mulige årsagssammenhæng - er vi nødt til at holde begge muligheder 
åbne. Hvad nu hvis der er reelle og alvorlige bivirkninger til vaccinen, 
selvom de er meget sjældne«, siger hun. 
</p><h3>
Læger afviser potentielle bivirkninger for tidligt 
</h3><p>
Ifølge lægen kan der være en form for uheldig ringslutning i det i øvrigt 
velfungerende system, vi i Danmark har til indberetning af mulige 
medicinbivirkninger: 
</p><p>
»Sundhedsstyrelsen har løbende haft udmeldt igennem de sidste år, at der ikke 
er noget mønster i de indberettede bivirkninger til HPV-vaccinen. Jeg 
forstår godt rationalet og fornuften bag den udmelding – for de har ikke med 
sikkerhed kunnet sige andet. Men jeg tror, at en del læger kan komme til at 
tolke det på den måde, at der ikke <i>er</i> alvorlige 
bivirkninger. Og så bliver lægerne mindre tilbøjelige til at tro på, at der 
kan være noget om snakken, hvis vi møder en patient, der mistænker 
bivirkninger«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2357428/unge-piger-skal-have-faerre-hpv-stik/">Unge piger skal have færre 
HPV-stik</a></p><p>
Derfor vælger lægen at overhøre patientens problemer og potentielle 
bivirkninger fra vaccinen, som myndighederne jo siger er helt sikker. Og 
derfor ender lægen med ikke at indberette patientens symptomer som mulige 
bivirkninger til Sundhedsstyrelsen. 
</p><p>
»Så har vi balladen – for så får Sundhedsstyrelsen ikke de indberetninger, som 
skal hjælpe dem til på det mest grundige og kvalificerede grundlag at 
vurdere, om der er bivirkninger – og arten og omfanget af eventuelle 
bivirkninger«, siger hun. 
</p><h3>
283 alvorlige bivirkninger på seks år 
</h3><p>
Ifølge Sundhedsstyrelsen er der på seks år indberettet 283 tilfælde af 
formodede alvorlige bivirkninger ud af den næsten halve million vaccinerede 
kvinder. 
</p><p>
Styrelsen har tidligere anslået, at 10-15 procent af de indberetninger, der er 
klassificeret som alvorlige, skyldes <i>selve </i>HPV-vaccinen. 
</p><p>
Når læger eller andre indberetter bivirkninger til Sundhedsstyrelsen, bliver 
de registreret som en ’formodet bivirkning’. Det er ikke nødvendigvis det 
samme som, at det er selve vaccinen, der har forårsaget generne, som 
patienten oplever. Heller ikke selv om der kan være et tidsmæssigt 
sammenfald mellem hændelse og vaccinationstidspunkt. Det kræver en nærmere 
undersøgelse. 
</p><p>
Har man fået en formodet skade af en vaccine, kan der søges erstatning hos 
Patienterstatningen. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/debat/profiler/trinevillemann/ECE1990716/vaccinationer-er-ren-russisk-roulette/">Vaccinationer er ren russisk 
roulette</a></p><p>
Sundhedsstyrelsen vurderer, at selv hvis de europæiske myndigheder på sigt vil 
fastslå, at POTS kan være en direkte alvorlig bivirkning ved HPV-vaccinen, 
vil det ikke ændre synet på vaccinen i Danmark eller Europa: 
</p><p>
»Næsten 20 procent af alle danske kvinder er nu vaccineret. 33 piger er 
diagnosticeret med POTS. Selv om der skulle være sammenhæng, vil fordelen i 
form af at redde liv, langt overgå ulemperne«, har enhedschef i 
Sundhedsstyrelsen Henrik G. Jensen tidligere sagt til Politiken. 
</p><p><i class=" bl-elem">Dokumentaren ’De vaccinerede piger’ vises på TV2 torsdag kl 20.00 </i></p><p><i class=" bl-elem">Læs Louise Brinths kronik ’Vi er nødt til at turde nuancere 
vaccinedebatten’ i dagens Politiken: </i></p><p class=" bl-elem"><b class="ext-link">LÆS KRONIKKEN: </b><a class="embeddedlink" href="http://politiken.dk/debat/kroniken/ECE2604077/med-vaccine-skal-sygdom-forebygges/">Med vaccine skal sygdom 
forebygges</a></p>	
</div>
</div></body></html>
