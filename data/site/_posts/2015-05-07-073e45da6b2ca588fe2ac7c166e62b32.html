---
layout:     post
title: 	    "Analyse: Bayern bagud på sydamerikansk stjernedrys"
post_author:	    
post_date:	    Thu, 07 May 2015 11:05:28 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2659007/analyse-bayern-bagud-paa-sydamerikansk-stjernedrys/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<p>
Længe var kampbilledet onsdag det samme – Barcelona dominerede i det offensive 
spil, mens Bayern primært koncentrerede sig om at etablere en solid defensiv 
base. Trods store chancer til hjemmeholdet så det ud til, at tyskerne kunne 
slippe af sted med et fornuftigt resultat på Camp Nou, men så skete det: 
</p><p>
Under et højt pres havnede bolden hos Lionel Messi, der resolut hamrede bolden 
forbi Neuer på Bayern-stregen. Der var prikket hul, og argentineren øgede 
snart til 2-0, før han sendte Neymar af sted, så det sluttede 3-0. Til 
Sydamerika, kan man på en måde sige. 
</p><p><b class="ext-link">GUARDIOLA:</b><a class="embeddedlink" href="http://politiken.dk/sport/fodbold/championsleague/ECE2658498/guardiola-endnu-en-gang-viste-messi-sine-evner/">Endnu en gang viste Messi sine evner</a></p><p>
For selv om det var en aften, hvor Luis Suárez fra Uruguay var så ringe, at 
han burde have været skiftet ud, så var Messis og Neymars evne og vilje til 
at drible sig frem til situationer, der kunne true modstandernes mål, helt 
afgørende. Og som kampen skred frem kom også den rutinerede brasilianske 
forsvarer Dani Alves til at spille en rolle for Barca længere fremme på 
banen. 
</p><div class="art-quote article-box">
<p class="quote"/>
<blockquote>
<p class="quote-txt">
Sydamerikanerne tager initiativ og bliver ikke skræmt, hvis et par dribleture 
eller skudforsøg kikser. De bliver ved.
</p>
</blockquote>
</div><p>
Hvad kunne et Bayern-mandskab uden driblere som Robben og Ribéry byde på? 
Egentlig gjorde Müller og Lewandowski det godt oppe foran, men i længden 
manglede der gennembrudskraft og ikke mindst iscenesættelse fra midtbanen. 
Her virkede Thiago lidt alene med et par trætte kolleger som Alonso og 
Schweinsteiger. </p><p><b class="ext-link">SUVERÆN:</b><a class="embeddedlink" href="http://politiken.dk/sport/fodbold/ECE2658289/lionel-messis-magi-naaede-nye-hoejder-i-sejr-over-bayern-mnchen/">Lionel Messis magi nåede nye højder 
i sejr over Bayern München</a></p><p>
De bedste sydamerikanske spillere havner næsten altid i Europa, og i Champions 
League-semifinalerne er det tydeligt, hvorfor trafikken er således. 
Sydamerikanerne tager initiativ og bliver ikke skræmt, hvis et par 
dribleture eller skudforsøg kikser. De bliver ved. 
</p><p>
Barcelona har naturligvis fremragende spanske spillere på holdet, men det er i 
denne sæson sydamerikanerne, der tegner succesen. 
</p><p>
Bayern München satser på en tysk-spansk kombination i truppen, der bliver 
tilført yderligere klasse med profiler fra Holland og Frankrig. Klubbens 
sydamerikanere er den peruanske veteran Claudio Pizarro (36) samt de to 
brasilianske forsvarere Rafinha og Dante. Ingen af dem tilfører det aktuelle 
hold våben, der bringer holdet nærmere Champions League-trofæet. Men derfor 
kan returkampen på Allianz Arena naturligvis godt blive spændende. 
</p><p><b class="ext-link">KASSE:</b><a class="embeddedlink" href="http://politiken.dk/sport/fodbold/championsleague/ECE2657280/magiske-messi-sender-barcelona-paa-finalekurs/">Magiske Messi sender Barcelona på 
finalekurs</a></p><p>
Den første semifinale i Torino mellem Juventus og Real Madrid havde også 
sydamerikanere i hovedrollerne – naturligvis tilsat Ronaldo. 
</p><p>
Hjemmeholdet har i denne sæson, hvor mesterskabet allerede er i hus, levet 
højt på en stor og stabil præstation af Messis landsmand Carlos Tevez, der 
ikke bare er holdets topscorer, men også signalerer et arbejdsraseri, som 
tænder holdkammeraterne. Ikke at han behøver at tænde Arturo Vidal, for selv 
om chileneren i år ikke helt har samme offensive styrke som sidste år, så er 
han en næsten utrættelig fighter over alt på banen. 
</p><p><b class="ext-link">BEKYMRING:</b><a class="embeddedlink" href="http://politiken.dk/sport/fodbold/championsleague/ECE2656623/juventus-aergrer-sig-over-for-lille-sejr/">Juventus ærgrer sig over for lille sejr</a></p><p>
Og ser man på Real Madrid, så er den colombianske stjerne og VM-topscorer 
James Rodríguez en iøjnefaldende offensiv kreatør, der ud over sine evner 
som afslutter måske især er suveræn som skaber af de helt åbne målchancer 
til kammeraterne. 
</p><p>
Lidt længere tilbage på banen – men ikke altid – har en anden sydamerikansk 
profil i skikkelse af brasilianske Marcelo i otte sæsoner tryllet på venstre 
kant, hvorfra han trækker ind foran mål og skaber problemer for 
modstanderne. 
</p><p><b class="ext-link">CHANCE: </b><a class="embeddedlink" href="http://politiken.dk/sport/fodbold/championsleague/ECE2656596/undertippede-juventus-styrer-mod-europaeisk-finale-efter-taktisk-triumf/">Undertippede Juventus styrer mod 
europæisk finale efter taktisk triumf</a></p><p>
Når Bayerns største profiler på kanterne – hvor Robben og Ribéry kan gøre ondt 
på mange modstanderhold – er væk, så er det lidt som at sammenligne med et 
Barca-hold uden Messi og Neymar. Så er det svært at klare sig, selv om både 
Boateng og Guardiola fastholder, at duellen absolut ikke har fundet sin 
vinder endnu. 
</p><p class=" bl-elem">
Men det også blive spændende at se, hvem Guardiola har på indkøbssedlen til 
næste sæson. Måske en sydamerikaner får chancen. 
</p>	
</div>

</div></body></html>
