---
layout:     post
title: 	    "Dinosaurerne er løs i Givskud"
post_author:	    
post_date:	    Wed, 01 Apr 2015 20:33:42 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2603462/dinosaurerne-er-loes-i-givskud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
3 andre dinooplevelser</h4>
<div class="fakta-body" data-buildingblock="embedded_factboxlink">
<p><b>1 Wyoming, USA </b></p><p><a href="http://www.wyodino.org/" target="_blank">Wyoming Dinosaur Center</a> 
viser bl.a. skelettet af en 35 meter lang supersaurus. Mange af dinosaurerne 
er genskabt i dynamiske opstillinger, og museet kan også arrangere møder med 
palæontologer – altså forskere i stil med karakteren dr. Grant fra ’Jurassic 
Park’-filmene. Billedet viser den første fod af en tyrannosaurus rex, der 
nogensinde er fundet. Det skete i Wyoming i år 1900. 
</p><p><b>2 London, Storbritannien </b></p><p>
I mere end 100 år har skelettet en næsten 30 meter diplodocus budt gæsterne 
velkommen til <a href="http://www.nhm.ac.uk/" target="_blank">Natural 
History Museum</a> i London. Men i 2017 skal ’Dippy’ flyttes væk fra 
indgangen, hvor museet i stedet vil placere skelettet af en blåhval. Museet 
har endnu ikke besluttet, hvad der skal med ’Dippy’ derefter. Måske opføres 
der en separat bygning til den. 
</p><p><b>3 Los Angeles, Californien </b></p><p class=" bl-elem">
Filmselskabet <a href="http://www.universalstudios.com/" target="_blank">Universal</a>, 
der stod bag ’Jurassic Park’-filmene, vil naturligt nok høste maksimalt 
udbytte af investeringen. Derfor kan man komme på ’Jurassic Park – The Ride’ 
i Universal Studios i Los Angeles. Undervejs bliver man godt skræmt af 
kunstige dinoer, og turen ender med et gevaldigt plask i et vandbassin. En 
tilsvarende tur kan man få hos Universal i Orlando i Florida. 
</p>
</div>
</div><div class="art-fakta article-box">
<h4 class="">
Givskuds dinoer</h4>
<div class="fakta-body" data-buildingblock="embedded_factboxlink">
<p>
17 forskellige dinosaurer er nu flyttet ind i <a href="http://www.givskudzoo.dk/" target="_blank">Givskud 
Zoo</a> . De kan deles op i tre kategorier. 
</p><p><b>Kødædere:<br/></b>Se bl.a. den dødsensfarlige kødæder tyrannosaurus rex. Den endnu større 
spinosaurus med det krokodillelignende gab var også kødæder, men åd nok mest 
fisk. Dilophosaurus genkendes på de to afrundede toppe på kraniet.
</p><p><b>Planteædere:<br/></b>Den tonstunge triceratops ser barsk ud, men den lever af planter. Det var 
også føden for parasaurolophus, der har en markant kam på hovedet.
</p><p><b>De langhalsede:<br/></b>Planteæderen diplodocus måler i oprejst stand 11 meter. Argentinosaurus er 
med 40 meter fra hoved til hale verdens længste dinosaur. Mød også 
apatosaurus, tidligere kendt som brontosaurus.
</p><p/><p/><p/><p class=" bl-elem"/>
</div>
</div><p>
Løverne og ulvene i Givskud Zoo forekommer nu en smule tandløse, for nye og 
langt mere bidske beboere har indtaget den jyske dyrepark. 
</p><p>
17 forskellige arter af dinosaurer er flyttet ind i Givskud Zoo, og de spænder 
fra fredelige planteædere til glubske rovdyr. Parken lægger ikke skjul på, 
hvor inspirationen kommer fra: 
</p><p>
»Vi har i årevis haft et ønske om at få dinosaurer i parken. Og da vi så 
hørte, at ’Jurassic Park 4’ får premiere her til sommer, besluttede vi at 
rykke«, siger formidlingschef Morten Hechmann Andersen, da han sammen med 
biolog Kim Skalborg Simonsen viser Politiken rundt i dinoparken et par dage 
før åbningen, som netop har fundet sted. 
</p><h3>
En smule kritik inden åbningen 
</h3><p>
Allerede inden åbningen har der været lidt kritik af det nye tiltag, som er et 
supplement til parkens rigtige dyr. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/ECE2407242/taet-paa-dyrene-i-hagenbeck-zoo-i-hamburg/">Tæt på dyrene i Hagenbeck zoo 
i Hamburg</a></p><p>
»Nogle af vore faste gæster har spurgt, hvorfor vi bruger penge på sådan noget 
plastikpjat i stedet for på rigtige dyr. Men vi vil bruge historien om 
udryddelsen af dinosaurerne til at fortælle, at der netop nu finder en endnu 
større udryddelse af dyrearter sted«, siger Morten Hechmann Andersen. 
</p><p>
Gæsterne kommer til dinoområdet gennem en port, der også har en snert af 
’Jurassic Park’ over sig. Porten var ikke helt færdig ved Politikens besøg, 
men den får en række særlige effekter: 
</p><p>
»Der kommer et hegn, dog uden elektricitet, der vil være blinkende gule 
lamper, advarselsskilte, og det er slået en bule i taget over indgangen som 
tegn på, at et dyrene har prøvet at slippe ud«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2353121/beroemt-arkitektfirma-skal-give-dyrene-i-dansk-dyrepark-friere-rammer/">Berømt arkitektfirma skal give 
dyrene i dansk dyrepark friere rammer</a></p><p>
Morten Hechmann Andersen er ikke i tvivl om målgruppen til dinoparken. 
</p><h3>
Børnene må ikke blive bange 
</h3><p>
»Det er børn på 4-10 år, og vi skal passe på, at oplevelsen ikke bliver for 
skræmmende. Vi havde en lille pige på tre år inde til fotografering, og hun 
blev ret bange«. 
</p><p>
Parken har mulighed for at skrue ned for effekterne og op for advarslerne, 
hvis børnene bliver for bange. Omvendt er børn et godt dinopublikum: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1898169/hoteltjek-hoer-loevernes-broel-i-storbyen/">Hoteltjek: Hør løvernes brøl i 
storbyen</a></p><p>
»Vi har haft skoleklasser herinde, og de ved imponerende meget om dinosaurer. 
En hollandsk undersøgelse har vist, at 80 procent af alle børn i alderen op 
til 10 år går gennem en dinoperiode«, siger Morten Hechmann Andersen. 
</p><h3>
Kæmpedino står ude i åbent land 
</h3><p>
De mest vidende af børnene vil muligvis hævde, at nogle af dinoerne ser 
forkerte ud. Det kan være forkert kropsbygning, farve eller størrelse. Fra 
Givskud Zoo er de hurtige til at indrømme, at der er meget gætteværk med i 
genskabelsen af dinoerne, f.eks. den 40 meter lange argentinasaurus, som er 
den største i samlingen. 
</p><p>
»Man ved faktisk ikke, hvor stor den har været, for man har ikke fundet så 
mange knogler. Så det er noget med, at man sammenligner en ryghvirvel med 
andre knogler, og på den måde prøver man at vurdere længden på dyret. Det 
kan være 40 meter, eller 38 eller 41 meter«, siger biolog Kim Skalborg 
Simonsen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/_____Intet_navn_____925660y.jpg" alt="" border="0"/><span class="caption"><span class="f-img-caption">BERØRING. 
</span> Den store argentinosaurus må gerne berøres og klappes. Den kan tåle det. Den er bygget af glasfiber. Foto: Allan Graubæk</span></span>
Den store argentinasaurus står i helt åbent land. Den er lavet af glasfiber, 
og den er så solidt forankret i jorden, at den også bliver stående i 
stormvejr. 
</p><p>
»Vi har bevidst placeret den på en måde, så man kan komme helt hen til den og 
røre ved den. Den er så stor, at man ikke kan kravle op på den, så man kan 
ikke ødelægge noget. Skulle der komme lidt graffiti er det let at udbedre 
skaderne. Men der sker ikke noget – vi er jo i Jylland«, siger Morten 
Hechmann Andersen et bredt smil. 
</p><h3>
Dino følger gæsterne med øjnene 
</h3><p>
Andre dinoer er mere behørigt spærret inde, men nogle af dem kan bevæge sig og 
hvæse eller brøle ad gæsterne. Og det kan muligvis godt skræmme børn. 
</p><p>
F.eks. den første dino, vi overhovedet ser på den 300 meter lange rundtur, en 
dilophosaurus. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE1730796/16000-zoo-dyr-paa-vaegten-er-de-for-tykke/">16.000 zoo-dyr på vægten: Er 
de for tykke?</a></p><p>
»Der er bygget sensorer i den, så den kan dreje hovedet og følge folk med 
blikket og hvæse ad dem, når de går forbi. Vi har skruet lidt ned 
effekterne. Kineserne, der har bygget de fire bevægelige dinoer, kunne få 
dem til at virke meget mere skræmmende«, siger Morten Hechmann Andersen. 
</p><h3>
’Raptor’ er med, men under det rigtige navn 
</h3><p>
Politiken har store forventninger om at se én bestemt dinosaur, nemlig 
velociraptor, som er en markant deltager i ’Jurassic Park’-filmene. 
Filmudgaven er dog fusk: 
</p><p>
»En velociraptor er kun ca. 50 centimeter høj, og den ville ikke være 
skræmmende nok til filmen. Derfor gjorde de den en del større«, siger biolog 
Kim Skalborg Simonsen. I Givskud ser man den deinonychus, der i stedet har 
lagt krop til ’Jurassic Park’s raptor. 
</p><p>
Vi ser tre eksemplarer af deinonychus i kamp mod en langt større iguanodon, en 
stor, men fredelig planteæder. 
</p><p>
»Vi har genskabt en tjærepøl, som man bl.a. kender fra La Brea Pits i Los 
Angeles. Her sidder den store iguanodon fast i tjæren, og de tre mindre 
deinonychuser angriber den. Men de var selv nogle gange for opportunistiske 
g kom også til at sidde fast i tjæren«, siger Morten Hechmann Andersen. 
</p><p>
Biolog Kim Skalborg Simonsen piller endnu et par egenskaber ud af raptorer, 
der optræder i ’Jurassic Park’. De kunne nemlig jage i flok og kommunikere i 
filmen, men det tror han ikke på. 
</p><p>
»De havde meget små hjerner, så det med, at de kunne åbne døre og banke med 
kløerne for at sende signaler, holder ikke«. 
</p><h3>
T-rex var muligvis ikke helt så farlig 
</h3><p>
En dinopark kan ikke være komplet uden et ganske bestemt eksemplar, 
tyrannosaurus rex, blandt venner t-rex. Den venter på os som den sidste dino 
før udgangen. Den står i krigerisk position lidt inde bag træerne, og den er 
også en af de dinoer, der kan røre på sig og udsende skræmmende lyde mod 
gæsterne. 
</p><p>
Der er mange myter omkring tyrannosaurus rex, og mange af dem holder muligvis 
slet ikke. 
</p><p>
»Nogle af de nyeste undersøgelser peger på, at den var ådselæder og derfor 
måske slet ikke det farlige rovdyr, den ellers har ry for at være«, siger 
biolog Kim Skalborg Simonsen. 
</p><p>
I ’Jurassic Park’ blev der ellers spillet meget på dens farlighed og evne til 
at løbe hurtigt. Nogle af scenerne fra ’Jurassic Park’ kan formentlig 
afskrives som ukorrekte – f.eks. det med, at en t-rex ser så dårligt, at den 
kun kan få øje på mennesker, hvis de bevæger sig. 
</p><p>
»Man ved, at den har haft et skarpt syn«, siger biologen. 
</p><p>
Han står og funderer lidt: 
</p><p class=" bl-elem">
»Måske skulle vi brække nogle grene af træerne, så det ser ud, som om t-rex’en 
kommer brasende hen mod gæsterne«. 
</p>	
</div>

</div></body></html>
