---
layout:     post
title: 	    "Minister skifter holdning igen igen: Ulovligt indsamlede sundhedsdata skal alligevel slettes"
post_author:	    1385
post_date:	    Tue, 28 Apr 2015 12:32:17 +0000
post_site:	    www.version2.dk 
post_link:	    http://www.version2.dk/artikel/ulovlig-sundhedsdatabase-bliver-alligevel-slettet-160749
---
<html><body><div><section class="body">
    <p>Nu ser det alligevel ud til, at den omdiskuterede DAMD-database med ulovligt indsamlede sundhedsoplysninger om danskerne, bliver slettet. <a href="http://www.dr.dk/Nyheder/Indland/2015/04/28/123447.htm">Det skriver DR</a>.</p>

<p>Kulturminister Marianne Jelved har besluttet at ændre i det det lovforslag, som ellers skulle ændre arkivloven, så databasen blev forseglet i 120 år. Den seneste ændring af forslaget, som SF og Enhedslisten har taget initiativ til, vil indebære en egentligt sletning af databasen.</p>

<p>»Det er jo fordi, jeg har drøftet sagen endnu en gang med partierne, og der er rejst et meget klart ønske om, at i dette ene tilfælde må vi gøre en undtagelse fra arkivloven om, at alle oplysninger fra offentlige myndigheder skal afleveres til Rigsarkivet,« siger Marianne Jelved til DR.</p>



<p>DAMD-databasen var oprindeligt udfærdiget til at indsamle oplysninger om et afgrænset antal sygdomme fra de praktiserende læger, men i strid med loven blev systemet brugt til indsamling af alle oplysninger fra konsultationer.</p>

<p>Derfor stod databasen til at blive slettet af Region Syddanmark, som har stået for driften af systemet, men Rigsarkivet mente, at arkivloven påbød, at der skulle afleveres en kopi af databasen til bevarelse.</p>

<p>Det medførte en længere politisk debat, som altså nu er endt med et forslag om en ændring af loven, som har opbakning fra både de borgerlige partier samt SF og Enhedslisten.</p>
  </section>

      </div></body></html>
