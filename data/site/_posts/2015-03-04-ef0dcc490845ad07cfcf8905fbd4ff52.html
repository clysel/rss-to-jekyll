---
layout:     post
title: 	    "Trusler imod Syrien-formand giver 30 dages fængsel"
post_author:	    
post_date:	    Wed, 04 Mar 2015 18:32:12 +0100
post_site:	    politiken.dk 
post_link:	    http://politiken.dk/indland/ECE2573866/trusler-imod-syrien-formand-giver-30-dages-faengsel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Jeg skærer halsen over på dig«. 
</p><p>
Om ordlyden er helt præcis, var dommeren ved Retten på Frederiksberg ikke klar 
over. 
</p><p>
Til gengæld var han ikke i tvivl om, at 23-årige YA – en velkendt skikkelse i 
det salafistiske miljø i København, centreret omkring gruppen Kaldet til 
Islam – med disse eller »lignende« ord har truet formanden for Dansk Syrisk 
Forening, Mohammad Mahfoud, på livet. 
</p><div class="art-quote article-box">
<p class="quote"/>
<blockquote>
<p class="quote-txt">
Han råbte ?du er en vantro, du skal halshugges?.
</p>
<p class="sender">
formanden for Dansk Syrisk Forening, Mohammad Mahfoud 
</p>
</blockquote>
</div><p/><p>
Det blev i dag takseret til 30 dages ubetinget fængsel. En dom, YA – der 
nægter sig skyldig – nu overvejer at anke. 
</p><h3>
Sag med stor opmærksomhed 
</h3><p>
Sagen havde på forhånd tiltrukket sig opmærksomhed, fordi Mahfoud i den 
offentlige debat har markeret sig som loyal støtte af Syriens 
kontroversielle præsident, Bashar al-Assad. Det har gjort syreren og hans 
forening forhadt i særligt salafistiske kredse, der betragter Mahfoud som en 
vantro. 
</p><p>
Sikkerheden ved retssagen var derfor skruet i vejret. Betjente iført skudsikre 
veste havde taget opstilling foran retsbygningen for at kunne imødegå 
potentiel tumult, hvis den YA’s støtter mødte op. Alle fremmødtes 
personnumre blev noteret. Mohammad Mahfoud selv ankom til retten eskorteret 
af politiet. 
</p><p>
Og inde i retslokalet frygtede et vidne så meget for sin sikkerhed, hvis YA 
genkendte ham, at den tiltalte kortvarigt måtte tage plads i et tilstødende 
lokale. 
</p><h3>
Svarede høfligt på spørgsmål 
</h3><p>
Ikke desto mindre forløb både procedure, vidneafhøringer og domsafsigelse uden 
nogen dramatik. Foruden et enkelt optrin, hvor YA – der ikke anerkender det 
danske retssystem – nægtede at rejse sig for dommeren, svarede han høfligt 
på anklagemyndighedens spørgsmål og forklarede, at han aldrig havde truet 
Mahfoud. 
</p><p>
Episoden fandt sted 18. oktober 2013, da Mohammad Mahfoud sammen med tre andre 
mænd spiste på spisesteder Kösk Kebab på Frederiksundsvej i Københavns 
Nordvestkvarter. Her blev foreningsformanden efter egen forklaring passet op 
af en gruppe mænd, der netop havde været til eftermiddagsbøn i et islamisk 
center, der ligger over for spisestedet. 
</p><p>
Da Mohammad forklarede, hvem han var, eskalerede situation hurtigt, og de to 
selskaber røg i verbalt slagsmål. 
</p><p>
Mahfoud forklarede i retten, at YA truede ham på livet. 
</p><p>
»Han råbte ’du er en vantro, du skal halshugges’«, sagde han og tilføjede, at 
YA kort herefter havde ført en finger på tværs af halsen for at fremvise en 
halshugning. 
</p><h3>
Dommer: Fremsatte dødstrusler 
</h3><p>
Men den forklaring blev pure afvist af YA, der ved retten havde støtte fra en 
enkelt ven på tilhørerpladserne. 
</p><p>
»Det var mig, der prøvede at få styr på situationen«, sagde han. 
</p><p>
»Jeg forstår slet ikke, hvordan han (Mahfoud, red.) kunne opfatte det sådan. 
Jeg brugte faktisk mere tid på at dæmpe min kammerat«. 
</p><p>
Alligevel fandt dommeren det bevist, at YA havde fremsat dødstrusler, mens 
anklagerens ønske om skærpet straf til YA som følge en af forbrydelse på 
grund af ytringer i den offentlige debat blev afvist. 
</p><p class=" bl-elem">
Foruden YA er også en anden person, AA, tiltalt i sagen. AA befinder sig dog 
angiveligt i Syrien for at kæmpe, men da sagen allerede én gang tidligere er 
blevet udsat, valgte dommeren at føre sagen igennem med YA på anklagebænken. 
</p>	
</div>
</div></body></html>
