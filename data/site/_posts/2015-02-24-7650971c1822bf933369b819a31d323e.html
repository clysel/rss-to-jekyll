---
layout:     post
title: 	    "Psykiatrisk hospital fra 1200-tallet giver plads til de syges kunst"
post_author:	    
post_date:	    Tue, 24 Feb 2015 15:17:07 +0100
post_site:	    politiken.dk 
post_link:	    http://politiken.dk/kultur/kunst/ECE2560347/psykiatrisk-hospital-fra-1200-tallet-giver-plads-til-de-syges-kunst/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lad os bare få det af vejen: Tosser. Galninge. Idioter. Dårer. Grødhoveder og 
tåber. Folk med rotter på loftet ... Øgenavnene på mennesker, der lider af 
psykisk sygdom, er mange. Og på Museum of the Mind bliver den besøgende 
ligefrem opfordret til at komme i tanker om flere. 
</p><p>
Ved det store skrivebord, der engang tilhørte hospitalet Bethlems 
chefpsykiater dr. Hyslop, står en skærm, der viser et lille udsnit af de 
navne, det omkringliggende samfund har stemplet psykisk syge med. Og ved 
siden af skærmen ligger en stak postkort, så besøgende kan skrive flere 
kreative forslag til, hvad man skal kalde patienter med mentale lidelser. 
Flyder det ikke rigtig, kan man stå og falde i staver over tapetet med 
psykologiske rorschachtests, mens man venter på, at inspirationen skal 
komme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE2203505/folketeatret-saetter-turbo-paa-holbergs-galskab/">Folketeatret sætter turbo på 
Holbergs galskab</a></p><p>
Så velkommen til Museum of the Mind i det sydlige London. Et unikt 
kunstgalleri og et museum, som ligger midt inde i et område, der stadig 
drives som psykiatrisk hospital – og som gransker sammenhængen mellem 
psykisk lidelse og kunst. Det handler ikke bare om at afsøge, om man kan 
skabe stor kunst på trods af psykisk lidelse, men også om at undersøge, om 
psykisk lidelse både kan være kilde til stor kunst og give en slags heling i 
den kunstneriske proces. 
</p><h3>
Spændetrøjerne er gemt væk 
</h3><p>
Museet ligger i den forhenværende administrationsbygning på Bethlem, som har 
eksisteret som institution helt tilbage til 1200-tallet. At vise respekt for 
både kunsten og den lange historie for behandling af sindslidende har været 
en udfordring, forklarer chefkurator Colin Gale. 
</p><div class="art-quote article-box">
<p class="quote"/>
<blockquote>
<p class="quote-txt">
Det skulle ikke være en slags historisk gennemgang, hvor vi begyndte med den 
sorte middelalder og gav folk indtryk af, at alt er rosenrødt nu - for det 
er det ikke
</p>
<p class="sender">
</p><p class=" bl-elem">Colin Gates, chefkurator</p> 

</blockquote>
</div><p>
»Vi var meget bevidst om, at det her ikke skulle være en slags historisk 
gennemgang, hvor vi begynder med den sorte middelalder og giver folk indtryk 
af, at alt er rosenrødt nu. For det er det ikke«, siger Colin Gale. </p><p>
Derfor vil man også i samlingen kunne finde mindre behagelige sider af den 
disciplin, vi i dag kalder psykiatri. Som indsamlingsbøssen, man kunne smide 
et par mønter i for at få lov til at spadsere op og ned mellem cellerne og 
tirre de psykisk syge patienter en søndag eftermiddag. Eller forskellige 
versioner af spændetrøjer, der blev flittigt brugt på hospitalet, som 
flyttede til sin nuværende adresse i 1930’erne. 
</p><p>
»Mange besøgende reagerer meget stærkt på at se spændetrøjerne, så derfor har 
vi gemt dem lidt omme bagved. Så har man et valg, om man vil konfronteres 
med synet af dem. Vi bruger dem ikke længere, men de står måske ironisk nok 
udstillet lige over for den moderne version af den samme ting«, siger Colin 
Gale og slår ud mod en udstilling af medicinkrukker. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE1759554/medicinhistoriker-naermer-sig-opklaring-af-kroeyers-mystiske-sygdom/">Medicinhistoriker nærmer sig 
opklaring af Krøyers mystiske sygdom</a></p><p>
Igennem hele museet er kunst et gennemgående forbindelsesled mellem det 
medicinske, historiske og selve forsøget på at forstå og udtrykke, hvad der 
foregår i et sind, der er ramt af sygdom. 
</p><p>
Museet har blandt andet en fast samling værker begået af kunstmaler Richard 
Dadd (1817-86). Han blev indlagt på Bethlem i 1843, da han dræbte sin far 
med en kniv efter at have overbevist sig selv om, at hans far var Djævelen. 
Richard Dadd tilbragte i alt 20 år på Bethlem og skabte størstedelen af sine 
kunstværker på hospitalet. 
</p><h3>
Kunst er den eneste frihed 
</h3><p>
Victoria Northwood, der er chef for arkivet og Museum of the Mind, opfatter 
museets kunstsamling som en mulighed for at se psykisk sygdom i et andet lys 
end det kliniske. Hun siger: 
</p><p>
»Det er en vej ind til en anden form for forståelse og en anden form for 
kommunikation end den traditionelle«. 
</p><div class="art-quote article-box">
<p class="quote"/>
<blockquote>
<p class="quote-txt">
Kunsten giver en friheden og magten tilbage
</p>
<p class="sender">
Dan Duggan, kunstner og tidligere indlagt på Bethlem 
</p>
</blockquote>
</div><p>
Museet huser også en samtidig udstilling. Blandt udstillerne er patienten Dan 
Duggan, der har fremstillet de fleste af de udstillede blyantskitser i de 
seneste syv år, hvor han tre gange har været indlagt på Bethlem. </p><p>
»Når man er patient, er alt reglementeret: Hvornår man spiser, hvornår man 
sover, hvornår man slukker lyset, og hvornår man skal se lægen. Kunst er en 
måde at tage kontrollen lidt tilbage på. Når man skaber kunst, bestemmer man 
selv, hvad der skal ske«, siger han. 
</p><p>
»Kunsten giver en friheden og magten tilbage«, mener Dan Duggan. 
</p><p>
Det var ikke faldet ham ind, at han kunne kalde sig kunstner, inden han kom i 
kunstterapi som et led i sin behandling. 
</p><p>
»Altså, jeg går jo ikke rundt og bilder mig ind, at jeg er en ny Picasso«, 
siger han med et grin. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2558831/350-aar-senere-forbloeffer-rembrandt-stadig/">350 år senere forbløffer 
Rembrandt stadig</a></p><p>
»Men jeg har fundet en ny form for selvtillid, blandt andet fordi jeg har 
mærket, at mine værker har fundet genklang i andre mennesker. Det er blevet 
en del af min selvopfattelse og identitet«, siger Dan Duggan, der også har 
udstillet sine tegninger på et galleri i London. 
</p><p>
Også Liz Atkins, der udstiller videomontagen ’Curdled’ på museet, har fundet 
stor hjælp i kunsten, efter hun fik et nervøst sammenbrud. 
</p><p>
»Kunst er et medium, man kan udtrykke sig i, så man får nogle af de 
brudstykker ud, der flyver forvirret rundt i én. Mange gange har man ganske 
enkelt ikke ord, der kan forklare, hvad man føler. Der kan kunsten hjælpe«, 
siger hun. 
</p><h3>
Kunst som kur 
</h3><p>
Det er ikke noget nyt, at Bethlem udstiller kunstnernes værker, men det er 
nyt, at der reelt er plads til dem, siger gallerichef Beth Elliot, der 
bevæger sig rundt i det nye galleri, beregnet til at udstille nutidige 
værker af psykiske patienter. 
</p><p>
Her hænger blandt andet Dan Duggans tegninger af et fordrejet mandeansigt i 
mange forskellige former side om side med skitser af monstre, 
kunstinstallationer med nipsgenstande og videoskærme dedikeret til den 
visuelle kunst. Et af udstillingens stærke værker er et maleri, der viser 
det passive ydre og det indre afmægtige og rødglødende raseri hos en 
anoreksipatient. 
</p><div class="art-quote article-box">
<p class="quote"/>
<blockquote>
<p class="quote-txt">
Der findes en måde at udtrykke sig på, der kan hjælpe dem med at række ud til 
omverdenen og være en del af helingsprocessen
</p>
<p class="sender">
Beth Elliot, gallerichef 
</p>
</blockquote>
</div><p>
»Der findes folk, der kommer hertil som kunstnere, og det er en del af deres 
allerede eksisterende identitet, som de fastholder via kunsten«, siger Beth 
Elliot, der har arbejdet med patienter i en årrække. </p><p>
»Men der er andre, der nærmest aldrig har tænkt på sig selv som kunstnere og 
pludselig opdager en ny side af sig selv. At der findes en måde at udtrykke 
sig på, der kan hjælpe dem med at række ud til omverdenen og være en del af 
helingsprocessen«. 
</p><h3>
Ingen færdige kasser 
</h3><p>
Gallerilederen er meget opmærksom på, at det er kunstnerne selv, der sætter 
farten. 
</p><p>
»Det værste, man kan gøre mod folk, er at forsøge at presse dem ind i færdige 
kasser. Derfor lader vi i den grad kunstneren sætte tempoet. Det handler om, 
hvad kunstneren ønsker, og ikke om at presse folk til at gøre noget, de 
fundamentalt ikke er trygge ved«, siger hun. 
</p><p>
Dan Duggan fortæller, at det har været helt fundamentalt for hans kunstneriske 
proces, at han selv har været den vigtigste drivkraft, og at han har fået 
plads til at folde sig ud. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2553618/foraarsudstillingen-paa-charlottenborg-er-en-lidt-anaemisk-omgang/">Forårsudstillingen på 
Charlottenborg er en lidt anæmisk omgang</a></p><p>
»Kunsten har hjulpet mig med at komme mig. Den psykiske sygdom vil altid være 
der, et eller andet sted i baggrunden, så jeg vil nok aldrig komme så vidt, 
at jeg vil sige, at jeg er helt rask. Men kunsten har hjulpet mig«, siger 
han. 
</p><p>
Få meter fra Dan Duggans tegninger er Museum of the Minds mere historiske 
samling udstillet op ad trappen, der passende er indrammet af den danske 
skulptør Caius Gabriel Cibbers legendariske skulpturer ’Ravende galskab’ og 
’Melankoli’ fra 1740. 
</p><p class=" bl-elem">
Det er galskab. Og det er kunst. 
</p>	
</div>
</div></body></html>
