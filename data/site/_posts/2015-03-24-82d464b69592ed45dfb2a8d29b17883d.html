---
layout:     post
title: 	    "Ny Chrome-udvidelse scanner hjemmesider for sårbarheder mens du browser"
post_author:	    Christian Loiborg
post_date:	    Tue, 24 Mar 2015 12:24:34 +0000
post_site:	    www.version2.dk 
post_link:	    http://www.version2.dk/artikel/ny-chrome-udvidelse-scanner-hjemmesider-saarbarheder-mens-du-browser-112533?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Nu kan du scanne din eller andres hjemmesider for sårbarheder, mens du browser. En ny open source browserudvidelse til Chrome scanner efter en lang række sårbarheder, uden du behøver at løfte en finger.</p>

<p>Udvidelsen, der hedder <a href="https://chrome.google.com/webstore/detail/bishop-vulnerability-scan/cbkdeoaaclnbidadjimofnhpbfhjakoe">Bishop Vulnerability Scanner</a>, er udviklet af <a href="http://jacksbrain.com/">Jack Kingsman</a>, der til dagligt læser til softwareingeniør på Santa Clara University i Californien.</p>

<p>Udvidelsen scanner aktivt hjemmesider i baggrunden, mens du browser. Den kigger bl.a. efter sårbare udgaver af kontrolsystemer, fejlkonfigurerede administrationsværktøjer og lignende.</p>

<p>Det er muligt at indstille værktøjet til kun at scanne hjemmesider, du har lov til at scanne for sårbarheder. Med andre ord kan værktøjet altså også bruges til at lede efter sårbarheder på andres hjemmesider - men det er ikke meningen, lyder det fra udvikleren bag.</p>

<p>Som nævnt er udvidelsen open source, og interesserede kan kigge kildekoden igennem på <a href="https://github.com/jkingsman/bishop">GitHub</a>.</p>
  </section></div></body></html>
