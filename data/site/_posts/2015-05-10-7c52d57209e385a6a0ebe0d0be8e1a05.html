---
layout:     post
title: 	    "Milliardærbossen svinger nu også pisken over superstjernen Peter Sagan"
post_author:	    
post_date:	    Sun, 10 May 2015 15:38:08 +0200
post_site:	    politiken.dk 
post_link:	    http://politiken.dk/sport/cykling/ECE2663553/milliardaerbossen-svinger-nu-ogsaa-pisken-over-superstjernen-peter-sagan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efterhånden er det en offentlig kendt hemmelighed, at den russiske milliardær 
Oleg Tinkov baserer sin styring af Tinkoff-Saxo mandskabet på frygt snarere 
end opmuntring. 
</p><p>
Anderledes kan den excentriske rigmands meget lidt diplomatiske udmeldinger, 
som senest er gået verden rundt via hans blog på netmediet cyclingnews.com, 
ikke tolkes, og ingen går tilsyneladende ram forbi. 
</p><p>
Således har også holdets slovakiske superstjerne Peter Sagan, som Tinkov 
angiveligt har hvervet til en årlig gage på 30 mio. kroner frem til udgangen 
af 2017, fået med pisken, kort inden han her til aften dansk tid genoptager 
aktiviteterne i Tour of California. 
</p><h3>
Sagan er en vanskelig sag 
</h3><p>
»Peter er en vanskelig sag. Det ser ud til, at han har mistet et eller andet«, 
konstaterer Tinkov i sin blog. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2654258/contadors-tro-vaebner-uventet-vraget-til-giro-ditalia-truppen/">Contadors tro væbner uventet 
vraget til Giro d’Italia-truppen</a></p><p>
»Det er mange måneder siden, han har hjemført en rigtig stor sejr, og det 
handler ikke om, at han er påvfirket af skiftet til Tinkoff-Saxo. Han vandt 
heller ikke så meget som forventet hos Cannondale«. 
</p><p>
»Sagans nuværende træner Bobby Julich kan ikke bebrejdes. Det handler ene og 
alene om Peter selv. Det er ham, der skal finde ud af, hvad der er galt og 
foretage de nødvendige ændringer, så han begynder at vinde igen«. 
</p><h3>
Får en helt anden rolle i Touren 
</h3><p>
»Det er jo mig, der sidder tilbage med problemet, fordi jeg betaler ham en 
masse penge, mens han ikke leverer varen. Det er ikke godt«. 
</p><p>
»Jeg håber da, at tingene ændrer sig i Tour of California. Det er i hvert fald 
en god chance for ham«, fastslår Tinkov, samtidig med at han også 
understreger, at Peter Sagan i Tour de France får en sekundær rolle. 
</p><p>
»Vi forventet ikke, at han vinder flere etaper i Touren, for dér skal han 
først og fremmest koncentrere sig om at hjælpe Contador«. 
</p><h3>
Vil have en samtale med Oleg Tinkov 
</h3><p>
Bossens meget direkte udfald mod Peter Sagan udviklede sig til at blive et 
centralt emne på pressemødet inden starten på¨Tour of California. 
</p><p>
»Jeg har da tænkt mig at bede om en personlig samtale med Oleg Tinkov for at 
finde ud af, hvad han mener«, sagde den 25-årige slovak, der er en af de 
absolutte hovedpersoner i den 10. udgave af det amerikanske arrangement. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2643163/den-russiske-milliardaer-er-stadig-bagud-i-forhold-til-bjarne-riis/">Den russiske milliardær er 
stadig bagud i forhold til Bjarne Riis</a></p><p>
»Jeg er ikke sikker på, at et ekstra pres fra Tinkovs side virkere 
befordrende. Når jeg begiver mig ud i en konkurrence, stræber jeg under alle 
omstændigheder efter at vinde. Jeg lægger pres på mig selv, og jeg ser frem 
til, at det vil udløse resultater her i Californien«. 
</p><h3>
Har vundet 11 etaper i Californien 
</h3><p>
Peter Sagan har lige siden sin debut som professionel i 2010 været en fast 
bestanddel af Tour of California, og han har da også udmærket sig som den 
mest succesrige deltager nogen sinde. 11 etapesejre er det bevet til med 
2011 som det helt forrygende succesår, da han slog til på de fire første 
etaper samt den sidste. 
</p><p>
I 2014 blev det kun til en enketl gevinst på 7. etape, og i det samlede 
klassement har han altid måttet se siug distanceret på løbets skrappeste 
klatreudfordringer. 
</p><p>
Sidste sæson sejrende englænderen Bradley Wiggins (Team Sky) 30 sekunder foran 
australieren Rohan Dennis (BM;C) og med den unge amerikaner Lawson Craddock 
(Giant-Alpecin) 1.48 minut efgter på tredjepladsen, mens Sagan havnede som 
nr. 55. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2625575/to-veteraner-staar-paa-spring-til-at-omstyrte-hierarkiet/">To veteraner står på spring 
til at omstyrte hierarkiet</a></p><p>
Blandt de prominente optrædende i Tour of California er også den britiske 
eksverdensmester Mark Cavendish, hvilket indebærer, at hans danske mentor 
Brian Holm sidder ved rattet som sportsdirektør i servicevognen. 
</p><h3>
Breschel og Mørkøv med hos Tinkoff-Saxo 
</h3><p>
Cavendish, der tidligere har været først over stregen fem gange i Californien, 
kommer med tre friske etapesejre fra Tyrkiet Rundt og har i år vundet i alt 
ni løb, hvilket anbrinmger ham på andenpladsen på sejrsstatistikken efter 
nordmanden Alerxander Kristoff (Katusha), der er noteret for 11. 
</p><p>
Tour of California hører ganske som Post Danmark Rundt i løbshierarkiet hjemme 
lige under WorldTour-styrkeprøvern og otte af de 17 mandskaber med 
WorldTeasm-licens – foruden Tinkoff-Saxo er det Team Sky, Etixx-Quick Step, 
BMC, Giant-Alpercin, Trek, LKotto-Jumbo og Cannondale-Garmin. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2625310/slemt-styrt-paa-ny-uheldig-dag-for-tinkoff-saxo-der-frygter-brud-hos-breschel/">Slemt styrt på ny uheldig dag 
for Tinkoff-Saxo, der frygter brud hos Breschel</a></p><p>
Tinkoff-Saxo stiller foruden Peter Sagan med den danske duo Matti Breschel og 
Michael Mørkøv, italieneren Daniele Benatti, polakken Maciej Boidnar, 
spanieren Jesus Hernandez, slovakken Michael Kolar og australieren Jay 
McCarthy. 
</p><p class=" bl-elem">
Dansk islæt har også Cannondale-Garmin med Lasse Norman. 
</p>	
</div>

</div></body></html>
