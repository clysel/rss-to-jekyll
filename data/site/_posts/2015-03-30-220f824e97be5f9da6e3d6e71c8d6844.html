---
layout:     post
title: 	    "Tag på rejse i arkitekturens tegn "
post_author:	    
post_date:	    Mon, 30 Mar 2015 13:46:31 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2606648/tag-paa-rejse-i-arkitekturens-tegn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
BUDAPEST</h4>
<div class="fakta-body" data-buildingblock="embedded_factboxlink">
<span class="img-contimg-fl-left"><img class="image inlineLightBox" src="http://multimedia.pol.dk/archive/00924/REJSER_WEEKEND_buda_924295w.jpg" alt="" border="0"/></span>
</div>
</div><div class="art-fakta article-box">
<h4 class="">
3 GODE RÅD</h4>
<div class="fakta-body" data-buildingblock="embedded_factboxlink">
<p><b>1. Kig op</b></p><p>
Løft blikket fra gadeplan, når du går rundt i Budapest; bygninger bygget i art 
nouveau-stil findes over hele byen. Det kan blive en del af oplevelsen at 
udpege bygningerne og fastslå deres arkitektoniske tilhørsforhold. 
</p><p><b>2. Vær fræk</b></p><p>
Mange af bygningerne er ikke tilgængelige for turister, men du vil oftest møde 
venlighed, når du viser interesse for bygningerne og vel at mærke selv 
udsender gode vibrationer. En sur receptionist kan naturligvis forekomme, 
men så træk bare på skulderen, sig undskyld og gå igen. 
</p><p><b>3. Afklar dit transportbehov</b></p><p class=" bl-elem">
Afklar med dig selv, hvor meget du ønsker at gå, og hvor meget du vil 
transporteres. Især lørdagens program kræver gode benmuskler. Der findes 
forskellige rabatordninger til byens transport som 24- eller 72-timers 
billet, eller du kan købe et hæfte med 10 billetter til nedsat pris. Det vil 
formentlig være den bedste løsning til netop dit behov. Benyt offentlig 
transport til og fra lufthavnen. 
</p>
</div>
</div><div class="art-fakta article-box">
<h4 class="">
Om forfatteren</h4>
<p class="fakta-body" data-buildingblock="embedded_factboxlink">
Ota Tiefenböck er freelancejournalist med speciale i Øst- og Centraleuropa, 
herunder Ungarn, som han har besøgt utallige gange, især landets hovedstad 
Budapest. 
</p>
</div><p>
Art nouveau, jugendstil, modern style. 
</p><p>
Kært barn har mange navne, og selv om de formentlig ikke betyder præcis det 
samme, er de alle en betegnelse for den kunstneriske stilperiode, der 
skyllede hen over Europa i årene 1890 til 1910 som en reaktion på 
industrialiseringens masseproduktion af blandt andet kunst- og 
brugsgenstande. 
</p><p>
Materialernes kvalitet skulle højnes, og der skulle fokus på kunsten i 
håndværket. 
</p><p>
I Danmark blev Københavns Rådhus og Aarhus Teater bygget i art nouveau-stil, 
men stilen var mest udbredt i storbyer som Paris og Wien – og Budapest. 
</p><p>
Her i Ungarns hovedstad blev arkitekterne så begejstrede for den nye stil med 
de organiske former inspireret af naturen, at det resulterede i, at et 
forholdsvis stort antal af byens bygninger blev bygget i art nouveau-stil. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2579491/her-er-byen-hvor-du-kan-spise-michelin-mad-for-100-kroner/">Her er byen, hvor du kan spise 
Michelin-mad for 100 kroner</a></p><p>
I Ungarn kaldes stilarten secession, og den er især kendetegnet ved en særlig 
blanding af klassisk ungarsk arkitektur tilsat eksotiske arkitektoniske 
elementer fra Indien, Syrien eller Egypten. 
</p><p>
Har man været i Budapest før og set byens øvrige seværdigheder, er jagten på 
byens art nouveau-bygninger en ny og givende måde at opleve den ungarske 
hovedstad på. 
</p><p>
Inden udgangen af maj kan oplevelsen suppleres med en særudstilling om den 
ungarske art nouveau-stjernearkitekt Ödön Lechner. Lechner står for flere af 
Budapests fantastiske bygninger som Geologisk Museum, St. Ladislaus-kirken 
samt byens Museum for brugskunst, og han har ikke helt tilfældigt fået 
tilnavnet ’Den ungarske Gaudi’. 
</p><p>
Velkommen til Budapest anno 1890-1910. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/budapest/madogdrikke/ECE1911048/oplev-storbyens-natteliv-i-gamle-ruiner-og-forfaldne-huse/">Oplev storbyens natteliv i 
gamle ruiner og forfaldne huse </a></p><p/><h3>
FREDAG I BUDAPEST 
</h3><h3>
1. Kl. 13: <b>Art nouveau på museum </b></h3><p>
Det absolut bedste sted at begynde udforskningen af art nouveau er et besøg på 
Museet for brugskunst – også selv om du i forvejen kender til art nouveau. 
Den ungarske stjernearkitekt Ödön Lechner har designet bygningen, som 
forener hinduistisk, islamisk og europæisk arkitektur. Bygningen er et af 
arkitektens mest interessante værker, så giv dig god tid til at studere den 
udefra samt dens smukke og stilfulde interiør – bl.a. glasloftspartiet – 
inden du kaster dig over museets permanente og midlertidige udstillinger. 
</p><p>
Frem til slutningen af maj kan man i øvrigt opleve en udstilling om Ödön 
Lechner og hans arkitektur. 
</p><p><i class=" bl-elem"><a href="http://www.imm.hu" target="_blank">Museum for Applied Arts,</a> 
Üllöi utca 33-37. </i></p><p/><h3>
2. Kl. 16: <b>Kaffe blandt smukke møbler</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/Magyar_Szecesszi__H_924291d.jpg" alt="" border="0"/><span class="caption"><span class="f-img-caption">Art 
</span>Nouveau-Huset. Magyar Szecesszió Háza er et flot eksempel på art nouveau-arkitektur og er i dag museum og café. FOTO: Chad K/Flickr</span></span>
Gør det til vane at kigge op på de bygninger, du passerer – du vil givetvis 
opdage en del smukke art nouveau-bygninger undervejs. Stop op ved den 
turkisgrønne bygning Magyar Szecesszió Háza, der er et flot eksempel på 
Budapests art nouveau-arkitektur. Og indenfor er alt på de 600 m2 dedikeret 
art nouveau-stilen: møbler, boligtilbehør, malerier og brugskunst – 
effekter, der samtidig er en del af den tilhørende café, hvor du kan nyde en 
cappuccino og eventuelt en kage. 
</p><p><a href="http://www.magyarszecessziohaza.hu" target="_blank"><i class=" bl-elem">Magyar 
Szecesszió Háza</i></a><i class=" bl-elem">, Honvéd utca 3. </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/budapest/madogdrikke/ECE2457030/guide-budapest-laekreste-restauranter/">Guide: Budapest lækreste 
restauranter</a></p><p/><h3>
3. Kl. 19: <b>Gullasch og art nouveau </b></h3><p>
Det tidligere Hungaria Badhus, senere Zara Hotel og i dag Hotel Continental er 
ganske fantastisk og det helt rette sted at spise fredagens middag. De mange 
navne skyldes, at den spanske tøjproducent Zara har kørt en sag mod hotellet 
om brugen af navnet Zara og fået medhold, så hotellet blev nødt til at 
skifte navn. 
</p><p>
Navnestridigheder ændrer dog intet ved hotellets fantastiske arkitektur og 
gennemrenoverede interiør, som med sine kvalitetsmaterialer og runde former 
er fineste eksempel på art nouveau. Nyd detaljerne ude og inde og hold dig 
ikke tilbage fra at undersøge hotellets foyer og dets kuplede glasloftsparti 
og massive indgangdør med de dekorative stregmønstre. Personalet i 
receptionen er vant til, at nysgerrige turister kigger forbi. 
</p><p>
Sørg for at få bord i hotellets restaurant Araz (Zara staves bagfra), og hold 
dig til de ungarske retter – gullaschsuppen er et must. 
</p><p><a href="http://www.continentalhotelbudapest.com" target="_blank"><i class=" bl-elem">Hotel 
Continental</i></a><i class=" bl-elem">, Dohány utca 42-44. </i></p><p/><h3>
LØRDAG I BUDAPEST 
</h3><h3>
4. Kl. 10: <b>En dukkert i badehuset</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/Gellert_Bath_Marc_V_924287d.jpg" alt="" border="0"/><span class="caption"><span class="f-img-caption">Gellért. 
</span>Badets kilder siges at have helbredende virkning på kroppen, mens arkitekturen er en oplevelse for øjnene. FOTO: Marc Veraart/Flickr CC</span></span>
Du har muligvis været i Gellért før, men dengang tænkte du måske ikke over, at 
Gellért ikke kun er et af Budapests mest kendte badehuse, men også endnu et 
godt eksempel på art nouveau-arkitektur. Du vil med sikkerhed se på stedets 
smukke arkitektur og interiør med andre øjne, og det vil give din badetur en 
ny dimension. 
</p><p>
Her er dekorative detaljer i form af blomster som tulipaner og åkander og 
sirligt lagte mosaikker. Læg også mærke til de flotte mosaikruder i loftet, 
de fine buer og ikke mindst statuen for enden af bygningen. 
</p><p><a href="http://www.gellertbath.hu" target="_blank"><i class=" bl-elem">Gellért Bad</i></a><i class=" bl-elem">, 
Kelenhegyi utca 4. </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2353724/drop-klassikerne-oplev-10-alternative-storbyer/">Drop klassikerne: Oplev 10 
alternative storbyer</a></p><p/><h3>
5. Kl. 12.30: <b>Frokost på hotellet</b></h3><p>
Du skal ud af badehusets bygning og ind på Gellért Hotel for at komme ind på 
hotellets restaurant, Gellért Brasserie. Restauranten har særlige 
frokostmenuer, hvor du kan få en to- eller treretters menu til henholdsvis 
1.890 og 2.350 HUF (ca. 47 og 59 kroner). Retterne kan bestå af meget andet 
end den velkendte ungarske paprika og gullasch, for eksempel tomat, røget 
flæsk, syrnet fløde, fisk eller den særlige stamme af sandart, fogas fra 
Balaton-søen. 
</p><p>
Husk at opleve glas- og blomsterdetaljerne i hotellets foyer, inden du sætter 
dig til bords. 
</p><p><a href="http://www.gellertsorozo.hu" target="_blank"><i class=" bl-elem">Gellért Brasserie</i></a><i class=" bl-elem">, 
Szent Gellért tér 1. </i></p><p/><h3>
6. Kl. 15: <b>De blindes smukke omgivelser</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/Kantine_Blindeinsti_924289x.jpg" alt="" border="0"/><span class="caption"><span class="f-img-caption">FOTO: 
</span>Ota Tiefenböck</span></span>
Budapests Blindeinstitut, der holder til i en stor bygning med fine ornamenter 
og næsten kirkelige vinduespartier, blev bygget i årene 1899-1904, og det er 
på mange måder paradoksalt, at blinde har deres gang i så smukke omgivelser. 
</p><p>
Instituttet er som sådan ikke åbent for turister, men vagten ved indgangen 
plejer at være flink og vil for det mest lade dig gå ind uden problemer. 
Hold dig ikke tilbage, smil til de lærere, du møder på din vej, og du vil 
sikkert få mulighed for at udforske bygningen uden problemer. 
</p><p>
Tjek også bygningens Nádor Hall, hvor der indimellem bliver afholdt koncerter. 
Hvis du ikke får billet, så forsøg blot at se salen, hvor en kæmpemæssig 
mosaikrude er hovedattraktionen. Der vil ofte være nogen derinde, der øver 
sig på klaver, men gå blot ind og smil sødt. 
</p><p><i class=" bl-elem">Vakok Intézete (Blindeinstituttet), Ajtosi Dürer sor 39.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2496411/europas-navle-er-kreativ-og-mangfoldig/">Europas navle er kreativ og 
mangfoldig</a></p><p/><h3>
7. Kl. 17: <b>Mesterens mesterværk</b></h3><p>
Geologisk Institut, bygget i 1896-1899, regnes af eksperter for endnu et 
mesterværk af Ödön Lechner. Der er kun offentlig adgang til bygningen på 
forudgående bestilling, så tjek instituttets hjemmeside. 
</p><p>
Når du ikke at bestille, kan du forsøge alligevel at gå ind via det svungne, 
turkisblå indgangsparti. Bliver du standset, kan du bare sige undskyld og gå 
igen og i stedet betragte den smukke bygning udefra. Bemærk eksempelvis det 
fantasifulde vinduesparti i kantinen inspireret af naturens former eller 
taget, hvis blå og hvide mosaikker og detaljer er som en afdæmpet og mere 
stringent version af Antoni Gaudís drageryg på Casa Batlló i Barcelona. 
</p><p><a href="http://www.mfgi.hu" target="_blank"><i class=" bl-elem">Magyar Állami Földtani Intézet</i></a><i class=" bl-elem">, 
Stefánia utca 14. </i></p><p/><h3>
8. Kl. 20: <b>Arkitektonisk højdepunkt</b></h3><p>
Gresham Palace, i dag Four Seasons Hotel, der ligger smukt placeret ved Donau, 
er et af Budapests luksushoteller og en af de største art nouveau-bygninger 
i byen. 
</p><p>
Her ligger også Gresham Restaurant, men inden du sætter dig til rette, 
undersøg da hotellets smukt renoverede indre – blandt andet den store 
indgangsdør med glaspartier og påfugle mellem de svungne former. 
</p><p>
Det er sikrest at reservere plads i restauranten, og husk at bede om et bord 
ud til gaden, hvor du kan se ud til en lille park ved hotellet. 
</p><p>
Retterne begynder ved 4.000 og 6.000 HUF for henholdsvis pasta og 
kød-/fiskeretter (ca. 100 og 150 kroner). Husk at drikke ungarsk vin til og 
eventuelt runde af med en pálinka (frugtbrændevin) til kaffen. 
</p><p><a href="http://www.fourseasons.com/budapest" target="_blank"><i class=" bl-elem">Gresham 
Restaurant, Four Seasons Hotel</i></a><i class=" bl-elem">, Széchenyi Istvan tér 5-6.</i></p><p/><h3>
SØNDAG I BUDAPEST 
</h3><h3>
9. Kl. 10: <b>Art nouveau i kirken</b></h3><p>
Fasori Reformed Church er bygget mellem 1911 og 1913 og var på daværende 
tidspunkt Budapests mest moderne kirke. Bygningen er et værk af arkitekten 
Aladár Arkay. Kirken har kun sjældent åbent for besøgende, men du kan uden 
problemer gå ind på kirkens grund og beundre kirken fra den lille have ved 
siden af hovedindgangen, hvor der står en statue af kirkens patron, Adolf 
Laky. 
</p><p>
Bemærk de nærmest kubistiske keramiske ornamenter på frontsiden, som fortsat 
giver kirken et meget moderne og arkitektonisk spændende look. Gå endvidere 
en tur ned ad vejen, kirken ligger på, Városligeti fasor, hvor du vil finde 
flere art nouveau-bygninger. 
</p><p><a href="http://www.fasor.hu" target="_blank"><i class=" bl-elem">Fasori Reformed Church</i></a><i class=" bl-elem">, 
Városligeti fasor 5.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1973510/ny-inspiration-tag-til-europas-billige-storby/">Ny inspiration: Tag til 
Europas billige storby</a></p><p/><h3>
10. Kl. 12: <b>Frokost i pariservarehuset</b></h3><p>
Paris Department Store ligger på Budapests mest attraktive boulevard, Andrassy 
Utca, og adskiller sig med sin art nouveau-stil fra boulevardens andre, 
hovedsagelig neorennæssance-bygninger. 
</p><p>
Bygningen, der har fungeret som kasino og senere byens første varehus, er i 
dag en boghandel, kendt for sin café, Alexandra Café, også kaldt Lotz Café, 
som dog er udsmykket i neorennæssancestil. 
</p><p>
Stedet er oplagt til turens afsluttende frokost. Udvalget af retter, der bl.a. 
er salater, laks eller en osteplatte, er forholdsvis begrænset, men 
omgivelserne kompenserer for det. Ovenikøbet indtaget til toner af live 
flygel. 
</p><p><a href="http://www.lotzterem.hu" target="_blank"><i class=" bl-elem">Paris Nagy Aruhaz</i></a><i class=" bl-elem"> 
, Andrassy utca 39. </i></p><p/><h3>
11. Kl. 15: <b>Aristokratisk kaffe</b></h3><p>
Afslut udforskningen af art nouveau i Budapest med en kop kaffe på Hotel 
Palace, der blev bygget i 1911. Hotellet hører i dag til Novotel-kæden, men 
’Hotel Palace’ står fortsat skrevet på hotellets hvide facade, da bygningen 
er fredet. 
</p><p>
Nyd en forfriskning i rummets aristokratiske stemning skabt af hotellets 
kvalitetsmøbler og belysning, inden du vender snuden mod Franz Liszt 
international lufthavn. 
</p><p class=" bl-elem"><a href="http://www.accorhotels.com" target="_blank"><i class=" bl-elem">Novotel Budapest 
Centrum</i></a><i class=" bl-elem">, Rakoczi utca 43-45.</i></p>	
</div>

</div></body></html>
