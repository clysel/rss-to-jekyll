---
layout:     post
title: 	    "Lucy Kellaway: Tredjeparts-pral er værre end falsk beskedenhed"
post_author:	    
post_date:	    Wed, 04 Mar 2015 06:00:55 +0100
post_site:	    politiken.dk 
post_link:	    http://politiken.dk/oekonomi/oekommentarer/lucykellaway/ECE2571513/lucy-kellaway-tredjeparts-pral-er-vaerre-end-falsk-beskedenhed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00917/_____Intet_navn_____917737w.jpg" alt="Tegning: Anne-Marie Steen Petersen"/></div>
<p class="caption ">
<span class="f-img-caption">Tegning:</span> Anne-Marie Steen Petersen
</p>
</div>
<p>
I forrige uge døde skribenten Harris Wittels i en ufattelig ung alder, kun 30 
år gammel. Wittels fandt blandt meget andet på udtrykket ’falsk 
beskedenhedspral’. For at ære hans minde har jeg gransket eksempler på denne 
særlige type pral – altså praleri, der foregiver ikke at være pral. Jeg har 
nu fundet mine egne favoritter. 
</p><p>
Det næstbedste kommer fra komikeren Stephen Fry, som i 2013 tweetede: »Åh nej, 
hvad skal jeg skal stille op? Er i lufthavnen, en masse mennesker vil tage 
billeder med mig. Når ikke mit fly, hvis jeg hele tiden skal stoppe op ... 
men jeg hader at skuffe folk«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/oekommentarer/lucykellaway/ECE2560625/lucy-kellaway-kvinde-du-skal-vaere-lidt-mere-doven/">Lucy Kellaway: Kvinde, du skal 
være lidt mere doven! </a></p><p>
En suveræn vinder er dog en kommentar fra Oprah Winfrey: »Oh my God! Har HELT 
UVENTET lige været ude at spise med mine teenagedrømmes idol, hjerteknuseren 
Jackie Jackson. Prøvede at undgå at tale eller spise for meget. Ingen af 
delene lykkedes!«. Wittels kommentar lød: »Oprah, du behøver ikke at prale. 
Du er jo Oprah!«. 
</p><h3>
Tredjepartspral 
</h3><p>
Imidlertid er der en form for praleri, som bør udstilles endnu mere end falsk 
beskedenhed. Både fordi den er mere udbredt og mere farlig. I mangel af 
bedre og mere mundrette betegnelser vil jeg kalde den for ’tredjepartspral’: 
Når man viderebringer andres positive kommentarer om én selv. 
</p><div class="art-quote article-box">
<p class="quote"/>
<blockquote>
<p class="quote-txt">
Tredjepartspral: Når man viderebringer andres positive kommentarer om én selv
</p>
</blockquote>
</div><p>
At denne form for pral bliver stadig mere udbredt, skyldes tre forhold: Den 
kræver kun en minimal indsats, da man ikke selv skal finde på noget at prale 
af; den lyder næsten objektiv, og takket være Twitter er det ingen sag at få 
spredt sit budskab. Man skal bare trykke på den funktion, der hedder 
’retweet’, hvilket yderligere giver den fordel, at man – i al ubeskedenhed – 
tager sig velopdragen ud. Retweeter man noget, fungerer det nemlig nærmest 
som en form for tak til den oprindelige afsender. </p><p>
Den britiske videnskabsmand Richard Dawkins udøver denne pralekunst op til 
flere gange dagligt. Mens disse linjer skrives, har han ikke kunnet modstå 
fristelsen til at retweete en kommentar fra @jamiesaboyname: »Havde den mest 
fantastiske aften i går. Var sammen med to af de mest vidunderlige hoveder i 
verden, @RichardDawkings og @LKrauss1«. Jeg får lyst til at gå Harris 
Wittels i bedene og skrige: Richard Dawkins, du behøver ikke at prale. Du er 
jo Richard Dawkins! 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/oekommentarer/lucykellaway/ECE2550075/lucy-kellaway-en-fejlansat-boer-man-fyre-hurtigst-muligt/">Lucy Kellaway: En fejlansat 
bør man fyre hurtigst muligt</a></p><p>
Jeg er blevet så allergisk over for tredjepartspral, at enhver, der gør sig 
skyldig i det, straks bliver slettet fra min liste over de personer, jeg 
følger på Twitter. Så farvel og goodbye til Dawkins. Og farvel og tak til 
stenrige Jack Welch, som man ellers skulle tro ikke havde behov for at 
prale. For nylig retweetede han følgende besked fra @SPPresents: 
»@jack_welch Jeg vil bare sige TUSIND TAK, fordi du lod mig indtale dine nye 
bog, ’Real Life MBA’. Den er velskrevet, morsom, medrivende!«. 
</p><p>
Adskillige journalistkolleger er også blevet slettet fra min liste. To af dem 
får dog en sidste chance. I det ene tilfælde, fordi tredjeparten var mandens 
kone. I det andet, fordi den besked, min kollega retweetede, snarere var 
fornærmende end smigrende. 
</p><h3>
Skamløse storskrydere 
</h3><p>
Hvad er det, der får folk til at opføre sig så uværdigt? Det må til dels 
skyldes, at de med deres retweet kan pudse deres ego. Men nettet er jo ikke 
til for at give folks selvtillid et boost. Den slags har man mødre til. 
Dengang min mor levede, ringede jeg altid til hende, når nogen havde sagt 
noget pænt om mig. Det kværnede jeg så løs om, mens der fra hendes ende af 
røret lød små begejstrede pip. 
</p><div class="art-quote article-box">
<p class="quote"/>
<blockquote>
<p class="quote-txt">
Men kan noget så åbenlyst skamløst virkelig fungere? Det nedslående svar er, 
at det kan det tilsyneladende
</p>
</blockquote>
</div><p>
At følge en person på Twitter er noget helt, helt andet end at være 
vedkommendes mor. Så når historikeren Simon Sebag Montefiore retweeter: 
»@SimonMontefiore Din bog Jerusalem er en af de bedste, jeg nogensinde har 
læst. Kan næsten ikke vente på opfølgeren«, kommer jeg ikke med begejstrede 
pip. Det lyder snarere, som om jeg er ved at kaste op, hvorpå jeg sletter 
ham fra listen. </p><p>
En endnu større årsag til tredjepartspral handler ikke om at stive 
selvtilliden af, men om at reklamere for bøger, debatmøder og den slags. Men 
kan noget så åbenlyst skamløst virkelig fungere? Det nedslående svar er, at 
det kan det tilsyneladende. Reklameguruen Seth Godin skrev for nylig et helt 
blogindlæg, hvor han udelukkende gentog alle mulige tredjeparters smiskende 
leflerier. Og jeg er bange for, at jeg var den eneste, der reagerede 
negativt på det – der var i hvert fald 876 andre, der nød hans øregas så 
meget, at de valgte at retweete det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/oekommentarer/lucykellaway/ECE2533234/lucy-kellaway-her-er-mit-svar-paa-ubesvarede-mails/">Lucy Kellaway: Her er mit svar 
på ubesvarede mails</a></p><p>
Praleri via tredjepart siger både noget om de hjernedøde folk, der følger det, 
og om de skamløse storskrydere. Med hensyn til Seth Godin er han jo både fra 
reklamebranchen og USA – hvor man generelt er langt bedre rustet til pral – 
og det kan i sig selv være en forklaring. Men hvad så med britiske Richard 
Dawkins? Har denne forskers ellers anseelige hjerne mon taget skade af for 
meget tredjepartspral? 
</p><p>
Det satte jeg mig for at undersøge. I sidste uge formulerede jeg derfor et 
tweet, der lød nogenlunde sådan her: »Vidste ikke, at det var 
@richarddawkins, der havde opfundet mimekunsten. Han må være endnu mere 
guddommelig, end jeg troede«. Derefter ventede jeg på, at han skulle 
retweete, men der gik flere dage, uden at der skete noget. Så nu holde jeg 
en smule mere af manden. Men jeg føler mig også en smule fornærmet. Brød han 
sig overhovedet ikke om min besked eller hvad? 
</p><p><i class=" bl-elem">Oversættelse: Jacob Giese</i></p><p class=" bl-elem"><i class=" bl-elem">Med licens fra Financial Times</i></p>	
</div>
</div></body></html>
