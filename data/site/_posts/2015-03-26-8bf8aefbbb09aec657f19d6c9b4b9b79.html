---
layout:     post
title: 	    "Malmøs store operasatsning er en slags bøn om fred i Mellemøsten"
post_author:	    
post_date:	    Thu, 26 Mar 2015 13:56:11 +0100
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2604616/malmoes-store-operasatsning-er-en-slags-boen-om-fred-i-mellemoesten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Som regel er fokus i Verdis ’Aida’ på enorme egyptiske kulisser. Helst 
inklusive pyramider, templer og levende elefanter, hvis det kan lade sig 
gøre. Men der er ingen elefanter på scenen i den aktuelle ’Aida’ i Malmø og 
heller ingen scenemekanik, der drejer rundt eller løfter spektakulære 
sætstykker op fra under scenegulvet. 
</p><div class="art-fakta article-box">
<h4 class="">
Anmeldelse</h4>
<h5>
Opera</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Aida af Giuseppe Verdi. 
</p><p>
Instr.: Staffan Valdemar Holm. Scen.: Bente Lykke Møller. 
</p><p>
Kelebogile Besong (Aida), Daniel Frank (Radamès), TuijaKnihtilä (Amneris), 
Taras Shtonda (Ramfis), Fredrik Zetterström (Amonasro), Reinhard Hagen 
(Farao). 
</p><p>
Malmø Operakor og Operaorkester. Dirigent: LeifSegerstam. Malmø Opera. 
</p><p class=" bl-elem">
Til 7. juni.
</p>
</div>
</div><p>
Der er ikke horder af dansere i spraglede gevandter, og der er hverken 
pyramider eller sfinkser. Ud over en enkelt papyrusrulle, som demonstrativt 
rulles ud, er der faktisk ikke så meget som en hieroglyf at se i Bente Lykke 
Møllers minimalistiske scenografi. </p><p>
Verdis pompøse publikumshit om den etiopiske kongedatter Aida, der holdes som 
slave hos egypterne, er forårets store operasatsning på den anden side af 
Øresundsbroen, og sammen med sin faste danske partner har instruktøren 
Staffan Valdemar Holm sat i scene, så ’Aida’ er forvandlet fra udstyrsstykke 
til, hvad de betegner som et kammerspil. 
</p><h3>
Fritskrabningen af intrigen 
</h3><p>
På en stort set tom scene, hvor de tykke, falliske søjler står tæt som en skov 
ude langs kanten, skabes en fortættet stemning af magtspil – og i dette spil 
taber den forelskede slave Aida. Den bare 28-årige sydafrikanske Kelebogile 
Besong ligner alt det, man ikke forestiller sig, når man tænker på en 
operasopran. Hun er ung og slank, knælende og sårbar i en kontekst, hvor 
hendes største udfordring ikke er magtens mørke jakkesæt, men den egyptiske 
kongedatter Amneris, der ligesom Aida selv elsker den egyptiske hærfører 
Radamès. 
</p><div class="art-quote article-box">
<p class="quote"/>
<blockquote>
<p class="quote-txt">
Den gør de magtfulde optrin klart aflæselige, mens Verdis musik får lov at 
sørge for den mystik og sensualitet, der er afgørende
</p>
</blockquote>
</div><p>
Det stærke greb i Malmøs nye ’Aida’ består netop i fritskrabningen af 
intrigen. Den gør de magtfulde optrin klart aflæselige, mens Verdis musik 
får lov at sørge for den mystik og sensualitet, der er afgørende, og som på 
denne måde får lov at stå endnu mere duftende frem uden konkurrence fra 
malet papmache eller overrumplende indslag fra kostumeafdelingen. </p><p>
Præster i enkle hvide kjortler får sammen med nutidige militæruniformer sendt 
tankerne i retning af det egyptiske militærdiktatur, vi kender fra vores 
tid, og anden akts berømte triumfmarch er forvandlet til et mellemøstligt 
menneskemylder – tilsat et lille, pikant eksotisk tvist af moderne dans i 
kraft af danseren Louise Midjords abstrakte bevægelser. 
</p><p>
De særlige, lange ’Aida’-trompeter, der kræves til dette værk, får som endnu 
en klarhedsskabende fritlægning lov at erobre scenen. Så vi rigtig kan se 
dem og nyde dem. Og med Malmøs stærke kor som præster, embedsmænd, soldater 
og slaver i de mange optrin undervejs redegøres tydeligt for den konflikt, 
Aida er fanget i. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2598705/my-fair-lady-paa-aarhus-teater-er-kedelig-og-gammeldags/">'My Fair Lady' på Aarhus 
Teater er kedelig og gammeldags</a></p><p>
Slaven er nemlig datter af den etiopiske konge, men Radamès, som hun elsker, 
besejrer hendes fars tropper. Det er operalitteraturens velprøvede 
konfliktmodeller, Verdi her har i sving. Konflikten mellem loyalitet og 
kærlighed og intrigen mellem to, der elsker den samme. Kombineret med stærke 
melodier og effektiv dramaturgi har de lige siden premieren i Kairo i 1871 
gjort ’Aida’ til en succes. 
</p><h3>
Blotter individernes stemmer 
</h3><p>
Da Operaen i København skulle indvies i 2005, skete det med ’Aida’ i en pompøs 
opsætning, der skulle demonstrere alt, hvad det nye hus formåede af 
højteknologiske sceneskift. Det blev en åbningsforestilling, man kørte død i 
på samme måde som i et for stort stykke lagkage. Tenoren Roberto Alagna kom 
og blottede sin veltrænede overkrop som Radamès, men det samlede indtryk 
blev ikke til mere end et statisk show. Den minimalistiske iscenesættelse i 
Malmø blotter derimod individerne og deres stemmer – og stemmerne i Malmø 
tåler at blive blottet. 
</p><p>
Kelebogile Besong er ganske vist stadig bekymrende ung til det dramatisk 
krævende titelparti. Men skønt hun ofte balancerer i underkanten 
intonationsmæssigt, fik hun hele tiden løftet tingene på plads, og hun fik 
også følsomheden med i farten. 
</p><div class="art-quote article-box">
<p class="quote"/>
<blockquote>
<p class="quote-txt">
Men med få rekvisitter og et klart fokus på kernen i 'Aida' kan man nu opleve, 
hvor fremragende et stykke musikteater, der gemmer sig under det, som ellers 
ligner et eksotisk operaorgie
</p>
</blockquote>
</div><p>
Hun deltager i en trekant, hvor svenske Daniel Frank lægger en ny alen til den 
karriere som heltetenor, han indledte for bare fem år siden. Som Radamès 
viser han stål og stamina, men også menneskelig svaghed og tvivl. Hans store 
arie, ’Celeste Aida’, sad, hvor den skulle, selv om den ligger utaknemmeligt 
straks i begyndelsen af operaen, hvor der ikke har været mere end et par 
minutter til at blive klar. </p><p>
Ved siden af Daniel Franks tenor var det frem for alt en oplevelse på 
internationalt niveau, intet mindre, at høre den finske mezzosopran Tuija 
Knihtilä. Sikken en stemme og sikken en kontrol! At hendes Amneris ikke bare 
er en ondskabsfuld kliché, men en rigtig, tredimensional person med vaklende 
følelser, der til sidst fortryder, at hun har sendt Aida og Radamès i døden, 
er i højeste grad med til at gøre den nye ’Aida’ i Malmø til en 
forestilling, der viser, at der er rigtige, levende mennesker inden i dette 
ellers tit så pompøst og udvendigt iscenesatte værk. Hun skaffer 
forestillingen det femte hjerte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2569034/mageloest-kunstnerkollektiv-tager-haand-om-toves-hjerte/">Mageløst kunstnerkollektiv 
tager hånd om Toves hjerte</a></p><p>
Alle tre hovedpartier er dobbelt besat, så der er mulighed for andre 
oplevelser frem til begyndelsen af juni. Det samme gælder rollefordelingen i 
orkestergraven, hvor Malmø Operas chefdirigent, Leif Segerstam, tirsdag 
aften skabte ro og klarhed og kun en enkelt gang fik druknet den fantastiske 
Knihtilä. Men med få rekvisitter og et klart fokus på kernen i ’Aida’ kan 
man nu opleve, hvor fremragende et stykke musikteater, der gemmer sig under 
det, som ellers ligner et eksotisk operaorgie. 
</p><p class=" bl-elem">
Måden, hvorpå det til allersidst gøres tydeligt, at denne opsætning er tænkt 
som en bøn om fred i vor tids Mellemøsten, kan måske virke lovlig emfatisk. 
Den overrasker, men skal ikke afsløres her. 
</p>	
</div>
</div></body></html>
