---
layout:     post
title: 	    "Medier overvejer Muhammed-artikler nøje"
post_author:	    
post_date:	    Wed, 18 Feb 2015 07:52:29 +0100
post_site:	    politiken.dk 
post_link:	    http://politiken.dk/kultur/boger/ECE2550872/medier-overvejer-muhammed-artikler-noeje/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Folkene bag</p><p>Muhammed-bøger </p>
<div class="fakta-body" data-buildingblock="embedded_factboxlink">
<p><b>’Jesus &amp; Mo’ </b>er tegnet af en anonym britisk tegner og 
udkommer på dansk på fredag. Forlaget og oversætteren er anonymiseret. <b>Overskuddet 
</b>går til formål, der støtter kampen for ytringsfrihed.
</p><p class=" bl-elem"><b>Kåre Bluitgens</b> ’Den bedste bog’, der er en satirisk roman om Muhammed, 
udkommer 27. februar. 
</p>
</div>
</div><p>
'Forlægger tør ikke lægge navn til en ny Muhammed-satire'. 
</p><p>
Overskriften kunne man læse i Berlingske i går over en artikel om en ny 
religionskritisk tegneseriebog om Jesus og Muhammed med titlen ’Jesus og 
Mo’. 
</p><p>
Den satiriske bog udkommer på dansk på fredag, og både den britiske tegner og 
det danske forlag er anonyme af frygt for repressalier. 
</p><p>
Men tegneren og forlaget var ikke de eneste, som var anonyme i artiklen. 
Hverken en journalists navn eller billede fremgik i toppen af artiklen, som 
det ellers er normen. Og artiklen var blot underskrevet med e-mail-adressen 
’kultur@berlingske.dk’. 
</p><p><b class="ext-link">LÆS DEBAT </b><a class="embeddedlink" href="http://politiken.dk/debat/debatindlaeg/ECE2549354/hvorfor-staar-vi-saa-fast-paa-retten-til-at-haane-og-spotte-profeten/">Hvorfor står vi så fast på retten 
til at håne og spotte profeten?</a></p><p>
Kulturredaktør på Berlingske, Jesper Beinov, og chefredaktør Lisbeth Knudsen 
ønsker ikke forklare årsagen til den manglende byline på artiklen. 
</p><p>
»Jeg har ingen kommentarer til vores interne redaktionelle arbejdsprocesser«, 
skriver Jesper Beinov i en mail som svar på, hvorfor Berlingske har valgt at 
anonymisere artiklen. 
</p><h3>
Tragisk udvikling 
</h3><p>
På Jyllands-Posten kalder kulturredaktør Palle Weis udviklingen »tragisk«. 
</p><p>
»Det siger noget om, at folk er bange og forsigtige med at skrive den slags 
historier i øjeblikket. Det er mere end bare en skam, det er tragisk, at det 
er kommet dertil. Jeg kan godt forstå, at man kan være lidt ekstra 
påpasselig i de her dage, men det er ikke en vej at gå fremadrettet. Jeg 
håber bestemt ikke, det er noget, vi kommer til at se mere til«, siger han. 
</p><p><b class="ext-link">LÆS DEBAT </b><a class="embeddedlink">Stop nu med at såre os, Birthe 
Rønn!</a></p><p>
Jyllands-Posten har ikke selv overvejet at fjerne bylines fra deres 
journalistik, siger Weis. Men i avisens kommende interview med den anonyme 
tegner bag ’Jesus &amp; Mo’ har de på Jyllands-Posten alligevel 
diskuteret, hvordan artiklen skal illustreres; om de kun skal vise forsiden 
af bogen eller illustrere med en af striberne for eksempel. 
</p><div class="art-quote article-box">
<p class="quote"/>
<blockquote>
<p class="quote-txt">
Man signalerer nogle bestemte ting, når man ikke har nogen byline. Så gør man 
en frygt og en sikkerhedsrisiko meget nærværende.
</p>
<p class="sender">
Rune Lykkeberg, kulturredaktør 
</p>
</blockquote>
</div><p>
Avisen fravalgte at vise tegningerne fra Charlie Hebdo efter angrebet i Paris, 
mens Berlingske, Politiken og Information viste dem. </p><p>
»Lige for tiden er det blevet sådan, at hver gang vi bringer sådanne tegninger 
og historier, så drøfter vi det med chefredaktionen. Det gør I formentlig 
også hos jer, formoder jeg?«, spørger Palle Weis. 
</p><p>
Det har Palle Weis ret i, siger kulturredaktør på Politiken Rune Lykkeberg. 
Politiken har dog ingen planer om at fjerne journalisternes navne fra 
artikler, siger han: 
</p><p>
»Vi redigerer hver vores avis efter vores egne præmisser, men det er klart, at 
man signalerer nogle bestemte ting, når man ikke har nogen byline. Så gør 
man en frygt og en sikkerhedsrisiko meget nærværende. Og der skulle noget 
helt ekstraordinært til, som jeg har svært ved at forestille mig, hvad 
skulle være, før vi ikke trykker en byline«. 
</p><h3>
Anonym forlægger og oversætter 
</h3><p>
Den anonyme britiske tegner har stået bag ’Jesus &amp; Mo’ de 
seneste 10 år og har modtaget flere skriftlige trusler 
</p><p>
Beslutningen om, at også forlæggeren og oversætteren af den danske udgave 
skulle være anonyme, blev taget efter angrebet på Charlie Hebdo i Paris. 
Weekendens tragedie i København har fået forlæggeren til igen at overveje 
udgivelsen, men man er kommet frem til, at bogen skal ud. Og den britiske 
tegner skal som planlagt til Danmark for at give interview. 
</p><div class="art-quote article-box">
<p class="quote"/>
<blockquote>
<p class="quote-txt">
Vi kan ikke lade de skiderikker vinde
</p>
<p class="sender">
Anonym britisk tegner 
</p>
</blockquote>
</div><p>
»»Jeg kommer. Vi kan ikke lade de skiderikker vinde«, skrev tegneren til os«, 
siger forlæggeren.</p><p>
»Det er også vores holdning på forlaget, vi er nødt til at lade hverdagen 
fortsætte så meget som muligt. Men vi er også nødt til at tage vores 
forholdsregler«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2548207/ny-tendens-terrorister-gaar-efter-mindre-men-symbolske-maal/">Ny tendens: Terrorister går 
efter mindre, men symbolske mål</a></p><p>
Forlæggeren har været i kontakt med politi og PET i forbindelse med 
udgivelsen, og de har også anvendt kryptering for at sikre sig anonymitet 
ved online kommunikation om bogen. 
</p><div class="art-quote article-box">
<p class="quote"/>
<blockquote>
<p class="quote-txt">
Selvcensuren risikerer at sprede sig, desværre
</p>
<p class="sender">
Anonym forlægger 
</p>
</blockquote>
</div><p>
»Det er enormt trist som forlægger at udgive noget, man ikke tør stå ved, men 
det er også en form for rettidig omhu. Det er meget at udsætte sine ansatte 
og sin familie for«, siger forlæggeren.</p><p>
Den anonyme forlægger kan godt forstå, at også en avis som Berlingske er 
påpasselig, men han beklager udviklingen. 
</p><p>
»Selvcensuren risikerer at sprede sig, desværre. At vi som forlag er anonyme, 
er også en indskrænkning af ytringsfriheden og en form for selvcensur. Begge 
dele er yderst beklagelige«, siger forlæggeren. 
</p><h3>
En overdrivelse? 
</h3><p>
På næste fredag udkommer endnu en satirisk bog om Muhammed. ’Den bedste bog’ 
hedder romanen, der beskriver Muhammed som en fordrukken buk, som kopierer 
digte fra fremmede og bliver fornærmet, når han blive taget i det. 
</p><p>
Bogen er uden illustrationer, men den beskriver eksempelvis malende profeten 
Muhammeds seksuelle forhold til sin 9-årige brud. Bag romanen står forfatter 
Kåre Bluitgen, som i sin tid spillede en central rolle i Muhammedkrisen. 
</p><p>
Det var ham, der ledte efter en tegner til at illustrere sin børnebog om 
Muhammed, hvilket fik tre tegnere til at takke nej af frygt for 
konsekvenserne. Tegnernes ’nej tak’ til at afbilde Muhammed blev anledning 
til, at Jyllands-Posten bad en række tegnere om at afbilde profeten for at 
teste graden af selvcensur. 
</p><p>
Men selv om Kåre Bluitgen har stået nærmest midt i Muhammedkrisen, har han 
ikke taget nogen særlige forholdsregler i forbindelse med den nye udgivelse: 
»Jeg er helt rolig omkring det«, siger han. 
</p><p>
Han er overrasket over den manglende byline i Berlingske. 
</p><p>
»Er det ikke at overdrive? Det forstår jeg simpelthen ikke. Det er jo ikke 
Berlingske, der udgiver bogen«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2548415/avisledere-terroren-er-brutal-og-blodig-virkelighed/">Avisledere: Terroren er brutal 
og blodig virkelighed</a></p><p>
Weekendens angreb har ikke givet ham yderligere anledning til selv at overveje 
anonymisering. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis jeg begynder at lave om på mit liv, så har de allerede vundet en halv sejr
</p>
<p class="sender">
Kåre Bluitgen, forfatter 
</p>
</blockquote>
</div><p>
»Det har ikke gjort mig mere urolig«, siger Kåre Bluitgen.</p><h3>
PET: Ingen øget trussel mod Bluitgen
</h3><p>
Hans egen familie og folk omkring ham er dog mere urolige, fortæller han. 
</p><p>
»Jeg er ked af, at de ikke er rolige, men de kender mig jo også. Det vil ikke 
nytte noget at forsøge at tale mig fra det«. 
</p><p>
PET har kontaktet ham i forbindelse med bogen, men de mener ifølge Kåre 
Bluitgen ikke, at der er en øget trussel mod ham. I det hele taget 
insisterer Kåre Bluitgen på at leve sit liv, som han plejer. 
</p><p class=" bl-elem">
»I dag var jeg nede og handle ind i Blågårdsgade som så ofte før. Hvis jeg 
begynder at lave om på mit liv, så har de allerede vundet en halv sejr«. 
</p>	
</div>
</div></body></html>
