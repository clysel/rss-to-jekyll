---
layout:     post
title: 	    "Eks-guvernør Bush drøftede sikkerhed i private mails"
post_author:	    
post_date:	    Sun, 15 Mar 2015 08:15:17 +0100
post_site:	    politiken.dk 
post_link:	    http://politiken.dk/udland/ECE2588119/eks-guvernoer-bush-droeftede-sikkerhed-i-private-mails/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
USA's tidligere udenrigsminister Hillary Clinton har været i vælten den 
seneste uge, efter at det kom frem, at hun under sit embede som 
udenrigsminister brugte sin private email-konto til arbejdsrelaterede mails.
</p><p>
Nu har en lignende sag ifølge avisen Washington Post ramt republikaneren Jeb 
Bush, som er tidligere guvernør i Florida og mulig kandidat til posten som 
USA's kommende præsident ved præsidentvalget i 2016.
</p><p>
I sin tid som Florida-guvernør brugte Jeb Bush sin private email-konto til at 
drøfte spørgsmål om militær og sikkerhed. Blandt andet har han skrevet om 
træning af soldater i Floridas nationalgarde og om beskyttelse af atomanlæg.
</p><h3>
Jeb Bush - mulig præsidentkandidat
</h3><p>
Det skriver Washington Post, der har undersøgt Jeb Bushs emails i åbne arkiver.
</p><p>
Jeb Bushs medarbejdere hævdede lørdag, at ingen af de mails, han sendte fra 
sin private mailkonto, indeholdt følsomme oplysninger. Men 
sikkerhedseksperter mener, at mailsystemer, som det Jeb Bush har brugt, er 
mere sårbare for hackerangreb.
</p><p>
Ifølge Washington Post har Jeb Bush gjort et par hundrede tusinde emails 
tilgængelige for offentligheden fra sin private konto jeb@jeb.org fra sin 
tid som guvernør. Ingen af de offentliggjorte mails er private.
</p><p class=" bl-elem">
Det forventes, at Jeb Bush vil kaste sig ind i kampen om at blive 
republikanernes præsidentkandidat ved næste valg. Han er den forrige 
præsident George W. Bushs lillebror, og Jeb Bush var guvernør i Florida fra 
1999 til 2007.
</p>	
</div>
</div></body></html>
