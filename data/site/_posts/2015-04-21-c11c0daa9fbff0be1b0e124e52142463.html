---
layout:     post
title: 	    "Heunicke om rejsekortet: Ja, ministeriet greb ind for sent"
post_author:	    
post_date:	    Tue, 21 Apr 2015 21:04:30 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2637446/heunicke-om-rejsekortet-ja-ministeriet-greb-ind-for-sent/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Transportminister Magnus Heunicke (S) mener, at hans ministerium burde have 
grebet ind tidligere i sagen om det udskældte rejsekort.
</p><p>
Det siger han i et interview med Politiken, efter at Folketingets 
statsrevisorer på baggrund af en rapport fra Rigsrevisionen har udtalt skarp 
kritik af såvel Transportministeriet som trafikselskaberne bag Rejsekort 
A/S. 
</p><p>
»Jeg er helt enig i, at ministeriet handlede for sent«, siger Magnus Heunicke. 
</p><p>
Kritikken fra statsrevisorerne er den tredjeværste, der kan tildeles, ud fra 
revisorernes ni-trins-skala. Den går på, at Transportministeriet og parterne 
bag rejsekortet - DSB, Metroselskabet, Movia, Nordjyllands Trafikselskab, 
Midttrafik og Sydtrafik - hverken har sikret, at rejsekortet er 
brugervenligt, eller at Rejsekort A/S' økonomi er tilfredsstillende. 
</p><div class="art-fakta article-box">
<h4 class="">
Fakta</h4>
<h5>
Rejsekortet</h5>
<div class="fakta-body" data-buildingblock="embedded_factboxlink">
<ul class=" bl-elem"><li>Rejsekortet skal gøre det muligt for kunderne at rejse over alt i landet 
uden at købe billet i forvejen og uden at kende antal zoner. </li><li>Kortet skal gøre brug af offentlig transport lettere. </li><li>Rejsekortet har kostet to milliarder kroner at udvikle. </li><li>Det er blevet seks år forsinket. Konsekvensen er blandt andre, at langt færre 
end ventet bruger rejsekortet. </li><li>Indtægterne i perioden 2011-2014 har dermed været omtrent halvdelen 
af det budgetterede. </li><li>Ved begyndelsen af 2015 var der udstedt 1,1 millioner rejsekort. </li><li>Der bliver foretaget 1,2 millioner rejser hver uge. </li><li>Der er ca. 700.000 aktive kunder med rejsekort, som bruger kortet til mindst én 
rejse hver tredje måned. </li><li>Cirka 14 procent af befolkningen har et rejsekort. </li><li class=" bl-elem">Andelen af brugere er størst i hovedstadsområdet, hvor 27 procent af indbyggerne 
har et rejsekort.</li></ul>
</div>
</div><p>
Rejsekortsystemet bliver seks år forsinket, før det er fuldt udrullet. Derfor 
er det mindre benyttet end ventet - blot 14 procent af borgerne har et kort. 
Og indtægterne har derfor været halvt så store som ventet. Samtidig har der 
været massive problemer for brugerne, der blandt andet har fået stakkevis af 
bøder, når de ikke har tjekket korrekt ud efter en rejse. </p><h3>
Tæt på konkurs 
</h3><p>
Økonomien har også sejlet, og først da selskabet Rejsekort A/S, som 
trafikselskaberne ejer, stod på randen af en konkurs, greb 
Transportministeriet ind. Det var for sent, mener statsrevisorerne, der også 
kritiserer, at samme ministerium ikke har holdt bedre øje med brugen af 
penge i Rejsekort A/S. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/dintransport/ECE2637253/statsrevisorer-giver-rejsekortet-toert-paa/">Statsrevisorer giver rejsekortet 
tørt på</a></p><p>
Transportminister Magnus Heunicke er ikke i tvivl om, hvordan han ser på sagen 
om kortet - en slags elektronisk billet, der skulle gøre det nemmere at 
rejse med offentlig transport.
</p><p>
»Det er en skandale. Vi bør lære af denne sag, at decentrale trafikselskaber 
ikke skal og heller ikke kan magte at løfte ansvaret for et så stort 
landsdækkende system som rejsekortet. Ved den slags nationale projekter bør 
det fra starten være Transportministeriet, der sætter sig for bordenden og 
tager ansvaret og styringen. Sådan skal det være fremover«, siger Magnus 
Heunicke. 
</p><p>
Han vil nu sætte sig og læse rapportens 58 sider for at sikre sig, at der ikke 
er »blinde vinkler«, som der endnu ikke er taget initiativ til at rette op 
på. Senest om to måneder skal Transportministeriet komme med et officielt 
svar til statsrevisorerne.
</p><p>
Heunicke overtog problemerne med rejsekortet, da han tiltrådte som minister i 
februar sidste år, og han understreger, at han fra første færd engagerede 
sig i sagen og har taget styringen med genopretningsplaner af både økonomi 
og brugervenlighed. For eksempel peger han på, at de såkaldte »dummebøder« 
til brugere, der ikke har tjekket ud efter en rejse, er blevet halveret. 
</p><p>
»Jeg noterer mig også, at Rigsrevisionen roser ministeriet for at gribe ind«, 
siger Magnus Heunicke. 
</p><h3>
Ministeriet har ageret »utilfredsstillende«
</h3><p>
Det er korrekt, at Rigsrevisionen finder det »positivt«, men også 
»nødvendigt«, at Transportministeriet mod slutningen af 2014 tog initiativ 
til at hjælpe trafikselskaberne med at finde en bæredygtig model for 
finansieringen. Men revisionen bemærker også, at ministeriet først 
reagerede, »da situationen var så kritisk, at der var risiko for, at 
Rejsekort A/S ville gå i betalingsstandsning«. 
</p><p>
Ministeriet burde have involveret sig tidligere, ligesom det er 
»utilfredsstillende«, at ministeriet ikke har fulgt op på, hvordan Rejsekort 
A/S har brugt pengene og styret sin økonomi. Derfor opdagede ministeriet 
ikke, at DSB og Metroselskabet uden hjemmel har lånt og bevilget i alt 136 
millioner kroner ekstra til rejsekortet. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/dintransport/ECE2637396/hver-dag-har-tusind-borgere-brug-for-hjaelp-til-rejsekortet/">Hver dag har tusind borgere brug 
for hjælp til rejsekortet</a></p><p>
Rigsrevisionen lægger ansvaret for ringe brugervenlighed på Rejsekort A/S og 
trafikselskaberne, mens statsrevisorerne, der har til opgave at vurdere 
rapporten, peger på, at Transportministeriet selv tidligere burde have 
engageret sig i sagen »med henblik på at sikre løsninger på 
brugerproblemerne«. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg tror slet ikke, at det er gået op for befolkningen, hvor skidt det så ud
</p>
<p class="sender">
Magnus Heunicke 
</p>
</blockquote>
</div><p>
Magnus Heunicke har ikke noget svar på, hvorfor der ikke er grebet tidligere 
ind fra Transportsministeriets side, men konstaterer blot, at han mener, at 
han selv greb ind, så snart det gik op for ham, hvor galt det stod til. 
</p><p>
»Jeg tror slet ikke, at det er gået op for befolkningen, hvor skidt det så ud 
med økonomien«, siger Heunicke, der dog ikke ønsker at pege fingre ad 
forgængere i den ene eller anden regering. 
</p><h3>
Helt tilbage i 2003... 
</h3><p>
»Helt tilbage i 2003 og 2005 blev der i aktstykkerne lagt op til, at det 
skulle være de decentrale aktører, som stod for rejsekortet, som skulle være 
en landsdækkende løsning. Det var en grundlæggende fejl. Det betød, at 
økonomien løb af sporet. Det var ikke sket, hvis Transportministeriet havde 
haft ansvaret fra begyndelsen«, vurderer Magnus Heunicke. 
</p><p>
Nu er der i Rejsekort A/S sat gang i en oprydningsplan, der skal højne 
brugervenligheden. De nye initiativer bliver gradvist indfaset, og 
transportministeren forventer, at »vi i løbet af dette år får fat på de 
problemer, der har været«. 
</p><p class=" bl-elem">
»Rejsekortet er langtfra et perfekt system«, siger Magnus Heunicke. 
</p>	
</div>

</div></body></html>
