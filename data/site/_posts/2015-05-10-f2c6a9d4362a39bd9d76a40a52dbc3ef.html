---
layout:     post
title: 	    "Biltest: Outsider fra Mercedes har en stærk profil"
post_author:	    
post_date:	    Sun, 10 May 2015 06:00:45 +0200
post_site:	    politiken.dk 
post_link:	    http://politiken.dk/forbrugogliv/biler/ECE2659766/biltest-outsider-fra-mercedes-har-en-staerk-profil/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Mercedes CLS 350 Bluetec</h4>
<div class="fakta-body" data-buildingblock="embedded_factboxlink">
<ul><li>Pris: 1.229.400 kr. </li><li>Motor: 3,0 liter/258 hk </li><li>Acc. 0-100 km/t: 6,5 sek. </li><li>Garanti: 2 år </li><li>Bagagerum: 520 liter </li><li>Årlig ejerafgift: 5.280 kr. </li><li class=" bl-elem">Forbrugstal. 18,5 km/l</li></ul><p class=" bl-elem"/>
</div>
</div><div class="art-fakta article-box">
<h4 class="">
Konkurrenter</h4>
<div class="fakta-body" data-buildingblock="embedded_factboxlink">
<p><b>Audi A7 3,0 TDI Quattro </b></p><ul><li>Pris: 1.123.104 kr. </li><li>Motor: 3,0 liter/272 hk </li><li>Acc. 0-100 km/t: 5,7 sek </li><li>Garanti, antal år: 2 </li><li>Bagagerum: 535 liter </li><li>Årlig ejerafgift: 4.460 kr. </li><li class=" bl-elem">Forbrugstal: 19,2 km/l </li></ul><p><b>BMW 530d GT </b></p><ul><li>Pris: 1.250.900 kr. </li><li>Motor:3,0 liter/258 hk </li><li>Acc. 0-100 km/t: 6,2 sek. </li><li>Garanti, antal år: 2 </li><li>Bagagerum. 500 liter </li><li>Årlig ejerafgift: 6.060 kr. </li><li class=" bl-elem">Forbrugstal: 17,2 km/l</li></ul><p/><p/><p class=" bl-elem"/>
</div>
</div><p>
En stærk profil er guld værd. Det gælder i Mercedes-familien, hvor en bil med 
en meget karakteristisk profil er blevet lidt af et ikon, som forsøges 
efterlignet hos mange andre bilfabrikker. 
</p><p>
Det drejer sig om Mercedes CLS, som må betegnes som en firedørs coupé. Den 
lave taglinje giver egentlig ingen fordele i sig selv, men alligevel betaler 
kunden en merpris på cirka 200.000 kroner i forhold til en Mercedes 
E-klasse, som CLS-modellen er baseret på. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2605305/biltest-efter-17-aar-er-smart-blevet-en-fin-bil/">Biltest: Efter 17 år er Smart 
blevet en fin bil</a></p><p>
VW var først med at kopiere CLS-tanken fra Mercedes. Det skete med CC-udgaven 
af Passat, som også har vist sig at være en holdbar succes. Den sælges dog 
ikke for tiden i Danmark. 
</p><p>
Så Mercedes havde fat i noget, da den første CLS blev præsenteret i 2004. 
Konceptet er i hvert fald ført videre til i dag, og det gør Mercedes nok 
kun, hvis der er kunder til bilen. 
</p><p>
Typisk for Mercedes leveres CLS i et voldsomt antal varianter. Lige fra ydmyge 
dieselversioner til frådende AMG-versioner med store V8-motorer. Seneste 
tilføjelse er en Shooting Brake – en stationcar, der bevidst ikke er 
specielt rummelig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2603668/aarets-brugtbil-er-en-mercedes/">Årets brugtbil er en Mercedes</a></p><p>
Her har vi dog fat i den regulære CLS-model med fire døre og fire 
siddepladser. Ikke noget med at klemme sig ind på en ubekvem midterplads på 
bagsædet. Her er to velformede enkeltsæder og en bred midterkonsol. Trods 
den faldende taghøjde sidder man bekvemt i bagsæderne, men der er udpræget 
risiko for at støde hovedet i tagkanten, når man stiger ud og ind. 
</p><p>
Eller rettere: Man dumper ned i bilen og kravler ud igen. Den er nemlig meget 
lav. 
</p><h3>
Gedigent og klassisk 
</h3><p>
Vi tager førerpladsen i øjesyn. Alt er lækkert og gedigent udført, men også en 
smule gammeldags. Det skal ikke opfattes som en kritik, for det betyder, at 
næsten alle funktioner betjenes via knapper og små greb – ikke via skærm, 
som ellers er den nye dille. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2463693/saadan-ser-det-ud-naar-en-dansk-designer-har-leget-med-en-ford-mustang/">Sådan ser det ud, når en dansk 
designer har leget med en Ford Mustang</a></p><p>
Der sidder ganske vist en fast skærm i midterkonsollen, men den rummer f.eks. 
navigation og forskellige data på bilen. Altså ikke noget, man har behov for 
at justere på hele tiden under kørslen. Som i de fleste Mercedes-modeller 
sidder viskerfunktionerne i en arm til venstre for rattet. Lidt forvirrende, 
når nu stort set alle andre biler, også nogle fra Mercedes, har denne 
funktion til højre for rattet. 
</p><p>
I dagslys kan det være svært at aflæse speedometret, men hastigheden kan også 
blive aflæst gennem store digitalcifre. Uret stillede i øvrigt sig selv frem 
til sommertid. 
</p><h3>
Lidt rigeligt diesellyd 
</h3><p>
Her kører vi en dieselmodel med en motor på 3,0 liter og 258 hk. Modelnavnet 
er 350, så det er der ikke meget logik i. Motoren vågner til live med lidt 
rigeligt dieselklapren, som ikke passer til en bil til 1,2 millioner kroner. 
</p><p>
Ved jævn fart hører man dog ikke meget til motoren, og takket være et 9-trins 
automatgear bliver den altid holdt nede i lave omdrejninger. Sidst vi kørte 
med 9 gear, var i Jeep Cherokee, og den skiftede ustandselig mellem 7., 8. 
og 9. gear på motorvejen. 
</p><p><b>Holder støt det højeste gear</b></p><p>
Den slags fanger man ikke CLS’en i. Den holder sig støt i 9. gear på 
motorvejen, og kun når man bevidst presser på speederen, gearer den ned. Men 
så kan den også skifte fra 9. til 5. gear hurtigere end et fingerknips. Sært 
nok er den ret længe om at finde tilbage til 9. gear. På en længere 
motorvejstur i Danmark kørte vi cirka 15 km/l. 
</p><p><b class="ext-link">LÆS OGSÅ</b>¨<a class="embeddedlink">Taximodel: Fremragende 
bil – når fejl er rettet</a></p><p>
Der sælges næppe mange Mercedeser uden en pæn slat ekstraudstyr. På 
motorvejsturen havde vi særlig glæde af fartpiloten med tilnavnet Distronic 
Plus. Den holder selv afstand til de forankørende, selv om de sætter farten 
op eller ned. Det fungerer stort set fortrinligt – vi oplevede enkelte 
gange, at systemet bremsede lidt rigeligt, når andre biler skar ind foran 
os. 
</p><p class=" bl-elem">
Distronic Plus er en del af en større sikkerhedspakke til en samlet pris på 
58.000 kroner. 
</p>	
</div>

</div></body></html>
