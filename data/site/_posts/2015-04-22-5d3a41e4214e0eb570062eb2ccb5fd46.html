---
layout:     post
title: 	    "14-årigt indisk offer for voldtægt sætter ild til sig selv"
post_author:	    
post_date:	    Wed, 22 Apr 2015 11:33:37 +0200
post_site:	    politiken.dk 
post_link:	    http://politiken.dk/udland/ECE2637914/14-aarigt-indisk-offer-for-voldtaegt-saetter-ild-til-sig-selv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En 14-årig indisk pige kæmper for sit liv, efter at hun i weekenden angiveligt 
blev voldtaget af fem mænd i provinsen Uttar Pradesh.
</p><p>
Pigen blev voldtaget i sin landsby, da hun gik uden for familiens hus søndag 
aften. Det fortæller vicepolitiinspektør Laxmi Singh ifølge nyhedsbureauet 
dpa.
</p><p>
Den 14-årige satte efterfølgende ild til sig selv, og hun ligger nu på et 
hospital i New Delhi med brandsår på 70 procent af kroppen.
</p><h3>
Fem er anholdt
</h3><p>
Fire mænd og en dreng er blevet anholdt og afhøres, bekræfter Singh.
</p><p>
Indien har siden en gruppevoldtægt i 2012, da en ung student mistede livet, 
haft fokus på et omfattende problem med voldtægter.
</p><p>
Problemet er særlig udtalt i Uttar Pradesh, der er en af landets provinser med 
mest kriminalitet generelt.
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/kroniken/ECE2608567/kroniken-som-kvinde-i-indien-skal-man-se-uden-at-kigge/">Kroniken: Som kvinde i Indien 
skal man se uden at kigge</a></p><p>
I marts var der heftig debat i Indien, da regeringen nedlagde forbud mod at 
vise en BBC-dokumentar om den brutale gruppevoldtægt i 2012.
</p><p>
Dokumentaren 'Indiens døtre' er også vist på dansk tv.
</p><p class=" bl-elem">
Gruppevoldtægten satte gang i nationale protester og vakte international harme.
</p>	
</div>

</div></body></html>
