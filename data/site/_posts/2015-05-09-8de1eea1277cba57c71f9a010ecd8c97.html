---
layout:     post
title: 	    "Farvel til banjoen og det fodformede"
post_author:	    
post_date:	    Sat, 09 May 2015 21:24:54 +0200
post_site:	    politiken.dk 
post_link:	    http://politiken.dk/kultur/musik/ECE2662897/farvel-til-banjoen-og-det-fodformede/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse. </h4>
<h5>
Mumford &amp; Sons: Wilder Mind. Island/Universal.</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/2_hjerter_red.png" alt="Politiken synes"/>
</div>
</div>
</div><p>
Engang imellem kommer det over os. En helt forståelig længsel efter ægthed og 
autenticitet lidt lumsk koblet med musikalsk sentimentalitet. Og så hjælper 
hverken computeren eller den elektriske guitar. Så kræves der mandolin, 
banjo og fodformede harmonier sunget af hjertens lyst. 
</p><p>
Disse behov for den ægte vare er en form for begejstret lutring, der med jævne 
mellemrum suser igennem publikums sjæl. I de senere år har især englænderne 
været helt omtågede af ægthedslængsel. 
</p><h3>
Fra folk til rock 
</h3><p>
Det ene mere renfærdige og ikke sjældent renskurede navn efter det andet har 
pustet nyt liv i en livlig og talstærk folkemusikscene i London. Her har de 
gæve og smittende melodiske Mumford &amp; Sons været superstjernerne, 
der til og med har erobret USA. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis Mumford &amp; Sons havde lyst til at genopfinde sig selv, hvorfor så ikke 
finde på noget mere spændende? 
</p>
</blockquote>
</div><p/><p>
Man har imidlertid godt kunne mærke på Marcus Mumford &amp; co., at 
de ikke var helt trygge ved situationen. Den der <i>folk-</i> etiket, 
strammede den ikke lidt? Var det nu også <i>dem</i>? Så efter de enormt 
succesfulde folkrockudspil ’Sigh No More’ og ’Babel’ vinker Mumford &amp; 
Sons farvel til banjoen og det fodformede. Nu gælder det i stedet om at 
vise, man har et vildt sind og et rock’n’roll-hjerte. 
</p><p>
Desværre har Mumford &amp; Sons på ’Wilder Mind’ genopfundet sig selv, så 
de nu lyder som alle mulige andre. Musikken er pumpet op til stadionformat 
med smældende vokal passion og store tunge guitarklodser. Det kunne have 
været Kings of Leon i det mest kedelige hjørne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/koncertanmeldelser/ECE2662524/ulige-numre-satte-stort-set-ikke-en-fod-forkert-i-pumpehuset/">Ulige Numre satte stort set 
ikke en fod forkert i Pumpehuset</a></p><p>
Eller et af 100 andre bands, der i tidens løb har dyrket mere uopfindsomme 
udgaver af stadionrockens jagt på det lighterlokkende omkvæd og den mest 
bastant appellerende guitarkliché. 
</p><div class="art-quote article-box">
<p class="quote"/>
<blockquote>
<p class="quote-txt">
Det er synd at sige, Marcus Mumfords fortællende sangskrivning passer godt til 
den nye stil.
</p>
</blockquote>
</div><p/><p>
Ifølge Marcus Mumford så gruppen lyset og den nye kurs under demoindspilninger 
i Aaron Dessner fra The Nationals garagestudie i Brooklyn. Hvilket kunne 
forklare, hvorfor londonkvartetten i almindelighed og trommespillet i 
særdeleshed indimellem lyder som et halvfordøjet efterladenskab fra The 
Nationals køleskab. 
</p><p>
Hvis Mumford &amp; Sons havde lyst til at genopfinde sig selv, hvorfor så ikke 
finde på noget mere spændende? 
</p><h3>
Blød stemme, hård produktion 
</h3><p>
Svaret er måske, at Mumford &amp; Sons ikke <i>er</i> mere spændende uden 
en hjælpende hånd fra folkemusikkens tidsånd. Eller måske har erfaringen med 
at spille på de største scener helt automatisk trukket i retning af at sigte 
efter den størst mulige gennemslagskraft. Det er i hvert fald slående så 
voldsomt, der hver eneste gang bliver satset på at pumpe sangen helt op til 
bristepunktet med kaskader af guitar. 
</p><p>
Det er synd at sige, Marcus Mumfords fortællende sangskrivning passer godt til 
den nye stil. Hvilket ikke er det samme som at sige, at det ikke i et vist 
omfang virker. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/roskildefestival/ECE2335514/tre-upaaagtede-troldmaend-sendte-folkemusikken-paa-eventyr/">Tre upåagtede troldmænd sendte 
folkemusikken på eventyr</a></p><p class=" bl-elem">
Mumfords bløde og mørke stemme med antydning af vadmel på stemmebåndene er 
fortsat et forlokkende instrument. På trods af en lidt tåkrummende tekst er 
’The Wolf’ et flot rocknummer, der nok kan fastholde mange af de gamle fans 
og få nye om bord. Men flertallet af de 12 sange fra ’Believe’ til 
’Monster’ er effektfulde og store i slaget uden at have det sidste afgørende 
pift. Der mangler fatalt åbninger og ideer i James Fords massive produktion. 
I spidsen for sine omvendte folkemusikere tramper Marcus Mumford tungt i 
følelsernes perse, men noget rigtigt liv kommer der ikke disse kæmpeklodser 
designet til at få gang i selv den allerbageste række på Glastonbury. 
</p>	
</div>

</div></body></html>
