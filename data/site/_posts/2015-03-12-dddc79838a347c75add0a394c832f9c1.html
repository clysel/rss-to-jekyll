---
layout:     post
title: 	    "Morten Olsen: Peter Bonde var det oplagte valg"
post_author:	    
post_date:	    Thu, 12 Mar 2015 11:20:05 +0100
post_site:	    politiken.dk 
post_link:	    http://politiken.dk/sport/fodbold/ECE2584182/morten-olsen-peter-bonde-var-det-oplagte-valg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Morten Olsens assistent Peter Bonde søgte jobbet som talentudviklingschef i 
DBU – der i går udpegede Flemming Berg til posten - og er ærgerlig og 
skuffet over, at han ikke fik det. 
</p><p>
Landstræner Morten Olsen, der for år tilbage foreslog oprettelsen af 
stillingen til gavn for fodboldunionens elitearbejde, men ikke har været 
involveret i udpegningen af kandidater og beslutningen om at ansætte den 
42-årige talentspejder, har set Peter Bonde som det oplagte valg. 
</p><p>
»Hvis Peter Bonde var i spil, så har han helt sikkert alle de kompetencer og 
den baggrund, der skal til at udfylde det job«, siger Morten Olsen. 
</p><p>
»Det er min analyse. Og jeg vil være ked af, hvis det er på grund af mig, at 
Peter Bonde ikke er valgt«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/ECE2583851/olsens-hoejre-haand-forbigaaet-som-dbus-talentudviklingschef/">Olsens højre hånd forbigået 
som DBU's talentudviklingschef</a></p><p><i class=" bl-elem">Hvad mener du med den bemærkning? </i></p><p>
»Det har jeg ingen kommentarer til«. 
</p><p>
»Jeg er som sagt ikke blevet spurgt af de folk, der har skullet udpege den nye 
talentudviklingschef. Og jeg har heller ingen kommentarer til valget af 
Flemming Berg, og hvorfor det er blevet ham«. 
</p><p>
»Her må du snakke med de folk i DBU, som har forstand på det og taget 
beslutningen«. 
</p><h3>
Bonde i DBU til 2016 
</h3><p>
Den 57-årige Peter Bonde har været Morten Olsens assistent siden sommeren 
2006. Han har en baggrund som topspiller (400 kampe), træner i de øverste 
rækker, han har været træner for kvindelandsholdet, DBU-instruktør og 
træneruddannelses-konsulent, det job som Peter Rudbæk har haft i en halv 
snes år. 
</p><p><b class="ext-link">DBU's nye talentchef:</b><a class="embeddedlink" href="http://politiken.dk/sport/fodbold/ECE2583945/dbus-nye-talentchef-det-nytter-ikke-noget-at-vi-bare-udvikler-os-stille-og-roligt/">»Det nytter ikke noget, at 
vi bare udvikler os stille og roligt«</a></p><p>
Peter Rudbæk har på det seneste været fungerende elitechef i DBU og har været 
ansvarlig for udvælgelsen af kandidaterne til både jobbet som 
talentudviklingschef og elitechef (Kim Hallberg, der ligesom Flemming Berg 
skifter til DBU fra job i Brøndby IF). 
</p><p>
Peter Bonde har kontrakt med DBU frem til sommeren 2016, ligesom Morten Olsen 
har. 
</p><p><i class=" bl-elem">Hvordan vil skuffelsen og ærgrelsen påvirke dig i forholdet til DBU og i 
dit arbejde nu? </i></p><p>
»Det ændrer ikke noget. Jeg ville meget gerne have haft jobbet som 
talentudviklingschef, men virkeligheden er jo sådan, at når der er flere om 
buddet, kan man blive valgt fra. Jeg passer mit arbejde og har travlt med 
forberedelserne til de to landskampe, der kommer snart, mod USA og 
Frankrig«, siger Peter Bonde. 
</p><p class=" bl-elem">
»Og Morten og jeg har jo den store ambition, at vi skal kvalificere os til 
EM-slutrunden i Frankrig næste år«. 
</p>	
</div>
</div></body></html>
