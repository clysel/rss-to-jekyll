---
layout:     post
title: 	    "Bin Laden kendte til terrorforsøget mod Jyllands-Posten"
post_author:	    
post_date:	    Wed, 18 Feb 2015 19:50:50 +0100
post_site:	    politiken.dk 
post_link:	    http://politiken.dk/udland/ECE2552995/bin-laden-kendte-til-terrorforsoeget-mod-jyllands-posten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Osama bin Laden var efter sigende personligt orienteret om terrorplanerne mod 
JP/Politikens Hus tilbage i 2010. Det skriver den amerikanske avis <a href="http://www.nydailynews.com/news/crime/al-qaeda-terrorist-women-names-code-words-plot-article-1.2118476" target="_blank">Daily 
News</a>. 
</p><p>
Det kom frem i går i forbindelse med retssagen mod den 28-årige Abid Naseer, 
der er for retten i New York tilalt for terror. 
</p><p>
Ifølge anklagemyndigheden var Abid Naseer involveret i planlægningen af tre al 
Qaeda-styrede terrorangreb på henholdsvis New York, Manchester og København. 
Angrebene skulle ramme metroen i New York, et shoppingcenter i Manchester og 
altså Jyllands-Postens redaktionslokaler på Rådhuspladsen i København, hvor 
Politiken og Ekstra Bladet ligeledes har til huse. 
</p><p>
»Man vil se ligheder mellem terrorplanerne «, siger statsanklager Celia Cohen 
til Daily News. 
</p><p>
Daily News skriver også, at anklagemyndigheden planlægger at fremlægge et brev 
i sagen, der blev fundet ved ransagningen af Osama bin Ladens hus i Pakistan 
efter han blev dræbt i 2011. I brevet står der angiveligt om begrundelsen 
for de tre planlagte terrorangreb, at målet var »angribe de vantro på 
hjemlige territorier«. 
</p><p>
»Den tiltaltes terrorplan gik hele vejen til bin Laden«, sagde Celia Cohen. 
</p><h3>
Sagen kort: terrorforsøg mod Jyllands-Posten 
</h3><p>
I 2010 planlagde en svensk al Qaeda-terrorcelle et angreb mod JP/Politikens 
hus i København som følge af Jyllands-Postens Muhammed-tegninger. Gruppen 
kørte i bil fra Sverige til Danmark, hvor de planlagde at indtage 
JP/Politikens hus og »dræbe de vantro« med medbragte pistoler og 
masikpistoler. 
</p><p>
Bag terrorplanerne var Mounir Ben Mohamed Dhahri, Munir Awad, Omar Abdalla 
Aboelazm og Sahbi Ben Mohamed Zalouti, der hver blev idømt 12 års fængsel i 
sagen. 
</p><h3 class="tvheader">Unik rekonstruktion: Sådan blev angrebet mod JP-Politikens Hus forpurret</h3>
<div class="tvplayer">
<p class="tvplayer-container" data-tvarticle-id="1558057">
</p>
<p class="art-imgdesc clip-source">
Kilde: Animation Hub/The Animation Workshop
</p>
</div><p class=" bl-elem"/>	
</div>
</div></body></html>
