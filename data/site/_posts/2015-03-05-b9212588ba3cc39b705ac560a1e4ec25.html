---
layout:     post
title: 	    "Anklaget for at fordreje virkeligheden: World Press Photo tilbagekalder pris"
post_author:	    
post_date:	    Thu, 05 Mar 2015 19:36:42 +0100
post_site:	    politiken.dk 
post_link:	    http://politiken.dk/kultur/ECE2574318/anklaget-for-at-fordreje-virkeligheden-world-press-photo-tilbagekalder-pris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink"><p>
Alle Giovanni Troilos billeder kan ses på </p><a target="_blank" href="http://www.giovannitroilo.com/index.php/portfolio/stories">hans 
hjemmeside</a><p> .
</p></div>
</div><p>
Den internationale fotokonkurrence World Press Photo har frataget den 
italienske fotojournalist Giovanni Troilo en førsteplads for serien »<a target="_blank" href="http://www.giovannitroilo.com/index.php/portfolio/stories">Dark 
Heart of Europe</a>«. 
</p><p>
De ti fotografier portrætterer den belgiske by Charleroi, men Troilo har 
indrømmet, at et af fotografierne ikke var taget i Charleroi. Det blev 
derimod taget i Molenbeek, som er en kommune i Bruxelles. 
</p><p>
»En regel er blevet brudt, og en grænse er blevet overskredet«, udtaler den 
administrerende direktør i World Press Photo, Lars Boering om fotoserien, 
der vandt i kategorien 'aktuelle problemstillinger'. 
</p><div class="art-quote article-box">
<p class="quote"/>
<blockquote>
<p class="quote-txt">
En regel er blevet brudt, og en grænse er blevet overskredet
</p>
<p class="sender">
Lars Boering, World Press Photo 
</p>
</blockquote>
</div><p>
»Troilo har bekræftet i telefon og på mail, at billedet ikke blev taget i 
Charleroi, som han ellers tidligere havde angivet. Forfalskede oplysninger 
er en overtrædelse af fotokonkurrencens regler for, hvem der må medvirke«, 
tilføjer han om den yderst usædvanlige diskvalificering af den prisbelønnede 
fotograf. </p><p>
Giovanni Troilo er »selvfølgelig meget skuffet, men accepterer juryens 
beslutning«, siger han over telefon. Han forklarer dog, at der var tale om 
en uheldig fejl, som opstod, da han skulle tilmelde sig konkurrencen. 
</p><p><b class="ext-link">SE FOTOS </b><a class="embeddedlink" href="http://politiken.dk/fotografier/ECE2543814/cirkusaber-baadflygtninge-naesehorn---og-et-kys-mellem-broedre/">Cirkusaber, bådflygtninge, næsehorn - og 
et kys mellem brødre</a></p><p>
»Det var en fejl, at jeg skrev det forkerte bynavn. Jeg ville aldrig gøre den 
slags med vilje. Men man kunne kun skrive ét stednavn for hele fotoserien«, 
siger han. 
</p><p>
World Press Photos beslutning kommer efter en uges massiv kritik af 
prisvinderens billeder, som blev beskyldt for at være iscenesatte. Og kun 
dagen efter, at den førende fotojournalistiske festival, Visa Pour L'Image, 
erklærede, at man slet ikke ville udstille dette års vindere af World Press 
Photo. 
</p><h3>
Kontroversiel fotoserie 
</h3><p>
Kontroversen begyndte i sidste uge, da Charlerois borgmester sagde, at han 
ikke kunne genkende sin by i Troilos fotoserie. 
</p><p>
Borgmesteren skrev i et brev til World Press Photo, at billederne var »en 
alvorlig fordrejning af virkeligheden, der underminerer byen og dens 
indbyggere samt erhvervet som fotojournalist«
</p><p>
Som modsvar igangsatte World Press Photo en undersøgelse af, om Trolio havde 
overtrådt almindelig journalistisk etik, og hvorvidt han havde iscenesat 
billederne, sådan som borgmesteren hævdede. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2543707/politiken-fotograf-har-taget-verdens-bedste-billede/">Politiken-fotograf har taget 
verdens bedste billede </a></p><p>
Søndag blev den tre dage lange undersøgelse lukket, og her lød det i første 
omgang fra organisationen, at de ikke fandt grund til at diskvalificere 
fotografen. 
</p><p>
Samtidig kom det dog frem, at Troilo til et billede af et par, der dyrker sex 
i en parkeret bil, havde installeret en flash i bilen, inden han havde 
fotograferet parret. Formålet var et bedre lys på det dampende bagsæde. Oven 
i dette var en af de fotograferede fotografens egen fætter. Det fik for 
alvor sat gang i miseren, og kritikere mente, at det var langt over grænsen 
for iscenesættelse af et fotografi. Flere hævdede derfor, at fotografen 
havde brudt reglerne for fotokonkurrencen. Det var Troilo ikke enig i. 
</p><h3>
Journalistisk etik 
</h3><p>
Sagen blev genåbnet, da det til sidst kom frem, at et af billederne, som 
portrætterer kunstneren Vadim Vosters, var taget i kunstnerens lejlighed, 
som ligger i en anden by end Charleroi. 
</p><p>
Dén oplysning fik World Press Photo til at diskvalificere fotografen. 
</p><p>
Selvom Troilo har indrømmet, at hans fotografier var iscensat »for at genskabe 
scener eller vise nogle af byens sociale problemer«, mener han ikke, at det 
påvirker hans journalistiske integritet. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg forstår ikke, hvordan det kan komprommitere min journalististiske 
integritet. Det er kun ét billede, der ikke er taget i byen. Men hele 
billedserien skildrer stadig Europa og ikke mindst området i Bruxelles
</p>
<p class="sender">
Giovanni Troilo 
</p>
</blockquote>
</div><p>
»Jeg forstår ikke, hvordan det kan komprommitere min journalististiske 
integritet. Det er kun ét billede, der ikke er taget i byen. Men hele 
billedserien skildrer stadig Europa og ikke mindst området i Bruxelles«, 
forklarer han og tilføjer, at byen Molenbeek kun ligger cirka 30 kilometer 
fra Charleroi. </p><p>
Troilo forstår heller ikke postyret over fotografiet af parret, der har sex i 
en parkeret bil. 
</p><p>
»Jeg forstår ikke problemet. Jeg havde skrevet, at det var et foto af min 
fætter. Og at det var taget med flash«, siger han. 
</p><p>
Hos World Press Photo er man ikke enig med fotografen og forklarer 
diskvalificeringen således: 
</p><p>
»World Press Photo-konkurrencen skal bygge på tillid til fotograferne, deres 
arbejde og deres faglige etik. Vi har kontrolforanstaltninger på plads, 
selvfølgelig, men konkurrencen fungerer simpelthen ikke uden tillid. Vi har 
nu et klart tilfælde af vildtledende oplysninger, og dette ændrer den måde, 
historien opfattes på«, siger administrerende direktør Lars Boering på 
organisationens hjemmeside. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2546223/world-press-photo-diskvalificerer-20-procent-af-sine-finalister/">World Press Photo 
diskvalificerer 20 procent af sine finalister</a></p><p class=" bl-elem">
Sagen kommer efter det i sidste måned kom frem, at fotokonkurrencens dommere 
havde diskvalificeret 20 procent af fotografierne i konkurrencens sidste 
runder, fordi der var blevet digitalt manipuleret af fotograferne, hvilket 
ifølge konkurrencen overtræder reglerne for fotografisk integritet. 
</p>	
</div>
</div></body></html>
