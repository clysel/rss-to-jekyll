---
layout:     post
title: 	    "Brøndby-mandens store drøm"
post_author:	    
post_date:	    Tue, 28 Apr 2015 12:23:11 +0200
post_site:	    politiken.dk 
post_link:	    http://politiken.dk/sport/haandbold/ECE2646344/broendby-mandens-store-droem/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Han er født og opvokset cirka 300 meter fra håndboldhallen i Bjerringbro. 
</p><p>
Farmand var selv håndboldspiller, og derfor var det ganske naturligt, at Øris 
Nielsen-brødrene – og der er skam hele tre af dem – også begyndte at fedte 
rundt med den harpiksklistrede bold. 
</p><p>
»Min barndom var i hallen, sådan måtte det være«, fortæller den yngste af de 
tre håndboldmusketerer, den i dag 28-årige Nikolaj Øris, som torsdag aften 
kan få sin debut på det danske håndboldlandshold i EM-kvalifikationskampen 
mod Hviderusland, langt borte i Minsk. 
</p><p>
Den ældste bror, Mads Ø. Nielsen, som Nikolaj Øris er holdkammerat med i BSV 
Bjerringbro Silkeborg, fik sin landsholdsdebut i 2008 og er siden blevet 
noteret for 18 landskampe. Helt så langt nåede den midterste bror, Mikkel 
Øris, ikke, men i en periode var han en markant ligaspiller for Århus 
Håndbold. 
</p><p>
Og nu er det Nikolaj Øris, der er i centrum som en del af den trup, 
landstræner Gudmundur Gudmundsson har udtaget til denne uges 
EM-kvalifikationskampe, og som i disse dage er samlet i Idrættens Hus i 
Brøndby. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/haandbold/ECE2644670/em-kampe-danmark-uden-eggert-og-lindberg---men-mikkel-er-i-kanonform/">Danmark uden Eggert og 
Lindberg - men Mikkel er i kanonform</a></p><p>
Nikolaj Øris er en venstrehåndsspiller og dermed en af de meget eftertragtede 
højrebacker. Og en sådan har landsholdet brug for til at supplere Øris’ 
klubkammerat Mads Christiansen -– nu da Kasper Søndergaard fra Skjern har 
meddelt, at han ikke længere er til rådighed for landsholdet. Makkerparret 
fra BSV kan altså også at blive makkerpar på landsholdet. 
</p><div class="art-fakta article-box">
<h4 class="">
Danmarks gruppe</h4>
<h5>
EM-kvalifikation </h5>
<div class="fakta-body" data-buildingblock="embedded_factboxlink">
<table><tr><td><p class=" bl-elem">
Danmark
</p></td><td><p class=" bl-elem">
2
</p></td><td><p class=" bl-elem">
56-44
</p></td><td><p class=" bl-elem">
4
</p></td></tr><tr><td><p class=" bl-elem">
Hviderusland
</p></td><td><p class=" bl-elem">
2
</p></td><td><p class=" bl-elem">
55-53
</p></td><td><p class=" bl-elem">
3
</p></td></tr><tr><td><p class=" bl-elem">
Bosnien
</p></td><td><p class=" bl-elem">
2
</p></td><td><p class=" bl-elem">
48-50
</p></td><td><p class=" bl-elem">
1
</p></td></tr><tr><td><p class=" bl-elem">
Litauen
</p></td><td><p class=" bl-elem">
2
</p></td><td><p class=" bl-elem">
49-61
</p></td><td><p class=" bl-elem">
0
</p></td></tr></table><p>
De to bedste kvalificerer sig til EM i Polen 17.-31. januar 2016
</p><p><b>Danmarks resterende program</b></p><ul><li>30/4: Hviderusl.-<b>Danmark </b>(Minsk)</li><li>2/5: <b>Danmark</b>-Hviderusl. (Aarhus)</li><li>10/6: Litauen-<b>Danmark</b> (Kaunas)</li><li class=" bl-elem">14/6: <b>Danmark</b>-Bosnien (Brøndby)</li></ul><p class=" bl-elem"/>
</div>
</div><p>
»Jeg ved ikke, hvad det kan blive til, vel både fugl og fisk, for med bare to 
træningsdage sammen med landsholdet når jeg jo ikke at blive spillet ind. 
Men jeg kan måske optræde som en slags joker, for modstanderne kender mig 
ikke. Jeg er helt ny«, siger Nikolaj Øris. </p><p>
Han lægger ikke skjul på, at den forestående debut og lørdagens returkamp i 
Aarhus – som vil blive overværet af forældrene fra Bjerringbro og den 
begejstrede mormor, Eva – er virkeliggørelsen af den store drengedrøm. 
</p><p>
»Selvfølgelig gælder det om at skabe et rigtig godt resultat for holdet og 
samle point til EM-regnskabet, men rent personligt vil jeg også gerne gøre 
en god figur. For jeg vil meget gerne fortsætte på landsholdet«. 
</p><p>
»Jeg har aldrig haft de helt store forbilleder i håndbold, men i barneårene 
var klubbens Jesper Holmriis (tidligere landsholdsspiller, red.) da en, man 
så op til. Og desuden har min storebror Mads været en god inspirationskilde 
for mig«. 
</p><h3>
Inkarneret fan af Brøndby 
</h3><p>
Nej, det var ikke plakater med håndboldspillere som Nikolaj Jacobsen og Morten 
Bjerre, der hang på væggen hjemme på drengeværelset i Bjerringbro, det var 
derimod Peter Schmeichel og andre spillere på Manchester Uniteds hold. 
</p><p>
»Og så hang der halstørklæder og andre ting fra Brøndby, for jeg var – og det 
er jeg stadig – en stor Brøndby-fan. Jeg er en stor beundrer af Daniel 
Agger, og det var jeg også af Kim Vilfort og Kim Daugaard«, siger Nikolaj 
Øris med et smil. 
</p><p>
Og så udtrykker han ellers et lille stille håb om at kunne se Brøndby-holdet 
træne, nu da han bor kun et par hundrede meter fra klubbens hjemmebane. 
</p><p>
Nikolaj Øris, der tidligere har spillet syv kampe på det såkaldte 
udviklingslandshold, er ikke alene om at være et nyt ansigt på 
håndboldlandsholdet. 
</p><p>
Det samme er målmanden Kevin Møller fra Flensburg og højrefløjen Patrick 
Wiesmach fra Tvis Holstebro, som erstatter den skadede Hans Lindberg. 
</p><p>
Wiesmach er noteret for en enkelt landskamp. Den blev spillet mod Frankrig i 
Le Mans i Frankrig før EM i Danmark i 2014. Og Tvis-spilleren husker, at han 
slap godt fra sin debut. 
</p><p>
»Dengang var jeg med, fordi Lasse Svan var skadet. Nu er jeg her på grund af 
Lindbergs skade. Derfor betragter jeg pladsen på landsholdet, som en, jeg 
har til låns«, siger Patrick Wiesmach til Politiken. 
</p><p>
»Men selvfølgelig er jeg glad for at være blevet udtaget og få lov til at 
snuse til landsholdet. Jeg har førhen været med til nogle træningssamlinger, 
og derfor kender jeg de fleste på holdet, nogle også fra ligaen. På den måde 
er det ikke svært at komme ind på holdet«. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er meget ydmyg. Derfor sidder jeg stille og roligt på bænken og giver 
ikke signaler om, at jeg skal ind på banen
</p>
<p class="sender">
Patrick Wiesmach 
</p>
</blockquote>
</div><p class=" bl-elem">
»Men jeg er meget ydmyg. Derfor sidder jeg stille og roligt på bænken og giver 
ikke signaler om, at jeg skal ind på banen. Det kunne jeg gøre, hvis jeg 
havde spillet syv år i Bundesligaen. Men det har jeg altså ikke«, siger 
Patrick Wiesmach. </p>	
</div>

</div></body></html>
