---
layout:     post
title: 	    "Thorning slår Løkke på udlændinge og ydelser"
post_author:	    
post_date:	    Thu, 26 Mar 2015 21:26:19 +0100
post_site:	    politiken.dk 
post_link:	    http://politiken.dk/indland/politik/ECE2606060/thorning-slaar-loekke-paa-udlaendinge-og-ydelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg skal ærligt svare, at jeg havde troet, at flest ville svare Lars Løkke
</p>
<p class="sender">
Simon Emil Ammitzbøll (LA) 
</p>
</blockquote>
</div><p>
Det er tilsyneladende ikke kun i de personlige popularitetsmålinger, at 
statsminister Helle Thorning-Schmidt (S) ligger et stykke foran 
hovedudfordreren, Venstres formand Lars Løkke Rasmussen. Også på to 
afgørende slagmarker i den politiske indholdsdebat – udlændingepolitik og 
kontanthjælp – ser Thorning-Schmidt ud til at trække sig sejrrigt ud hos 
vælgerne. 
</p><p>
Venstre skød for nylig en meget omtalt annoncekampagne i gang, hvor partiet 
problematiserede, at et ægtepar med tre børn samlet er berettiget til at få 
454.215 kroner om året i offentlige ydelser. Partiet har argumenteret for, 
at niveauet er for højt, men har ikke konkretiseret partiets såkaldte 
»moderne kontanthjælpsloft«. I en ny Megafon-måling erklærer 47 procent af 
vælgerne sig uenige i, at ydelsesniveauet for personer på kontanthjælp 
samlet set er for højt. Det er betydelig flere end de 39 procent af 
vælgerne, der er enige i samme påstand. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2605393/blaa-blok-fastholder-forspringet/">Blå blok fastholder forspringet</a></p><p>
Udlændingeområdet har gennem flere valgkampe været et afgørende tema og har 
traditionelt været anset for en borgerlig vindersag. Ikke mindst fordi 
Socialdemokratiet i årtier var splittet mellem såkaldte strammere og 
slappere. Megafon har bedt 1.006 vælgere besvare, om Thorning-Schmidt eller 
Løkke Rasmussen vil føre den bedste udlændinge- og integrationspolitik. 40 
procent svarer i statsministerens favør, mens 36 procent har mest tiltro til 
Løkke Rasmussen 
</p><h3>
17 pct. er enige i socialdemokraternes udlændingepolitik
</h3><p>
Politisk ordfører Simon Emil Ammitzbøll fra Liberal Alliance siger uden 
omsvøb, at han er overrasket over resultatet: »Jeg skal ærligt svare, at jeg 
havde troet, at flest ville svare Lars Løkke. Vi mener jo, at vi kan sikre 
en bedre udlændingepolitik med ham som statsminister, og det vil vi arbejde 
på at overbevise vælgerne om«. 
</p><p>
Adspurgt til de enkelte partiers politik på udlændingeområdet ligger 
Socialdemokratiet også marginalt foran Venstre i vælgernes øjne. Godt 17 
procent erklærer sig mest enige i socialdemokraternes udlændingepolitik – 
mod 16,5 procent til Venstre. Resultatet er dog så tæt, at det ligger inden 
for den statistiske usikkerhed. 
</p><p>
»Det tyder på, at det, der ellers kunne se ud som en problematisk dagsorden 
for regeringen og socialdemokraterne i særdeleshed, og som bestemt også har 
været det historis<span class="img-contimg-fl-left"><img class="image inlineLightBox" src="http://multimedia.pol.dk/archive/00924/Megafon-m_ling_IMG_924165y.jpg" alt="" border="0"/></span>k, 
ikke behøver at være det på samme måde«, siger valgforsker Rune Stubager fra 
Aarhus Universitet. 
</p><p>
Men hvis udlændingepolitikken alene afgjorde folketingsvalget, ville der 
stadig blive tale om en massiv borgerlig sejr. Megafon har også spurgt, 
hvilket parti vælgerne er mest enige med på udlændingeområdet. Her tegner de 
borgerlige partier sig for godt 57 procent mod godt 40 procent til 
regeringsblokken. Den helt store topscorer på dette område er Dansk 
Folkeparti. 34 procent af vælgerne erklærer sig »mest enig« med med DF. 
</p><h3>
Kampagne fra Socialdemokraterne
</h3><p>
I denne uge har Socialdemokratiet overrasket ved direkte at føre kampagne for 
»stramme asylregler og flere krav til indvandrere«, hvilket har affødt debat 
i begge politiske lejre. Dansk Folkeparti har ironiseret over kampagnen med 
en slags modkampagne under navnet ’Velkommen til Asylstrup’, hvor der sættes 
spørgsmålstegn ved, hvordan de mange asylansøgere skal få tildelt boliger, 
job og penge. Omvendt har venstrefløjen skudt med skarpt mod samme kampagne. 
</p><p><b class="ext-link">MÅLING FRA TIDLIGERE I ÅR</b><a class="embeddedlink" href="http://politiken.dk/indland/politik/ECE2554743/meningsmaaling-thornings-popularitet-vokser-men-hendes-parti-er-efterladt-paa-perronen/">Meningsmåling: 
Thornings popularitet vokser, men hendes parti er efterladt på perronen</a></p><p class=" bl-elem">
Politisk ordfører Inger Støjberg (V) har »svært ved at vurdere«, hvor 
Socialdemokratiet ligger foran Venstre i målingerne på udlændingepolitikken. 
Men hun afviser, at det kan hænge sammen med den interne diskussion i hendes 
parti om blandt andet tonen i debatten: »Venstre har efter min mening ikke 
talt med to tunger. Vores udlændingepolitik går på to ben. Jeg skal ikke 
kloge mig på, hvorfor målingerne svinger en smule«, siger hun. 
</p>	
</div>
</div></body></html>
