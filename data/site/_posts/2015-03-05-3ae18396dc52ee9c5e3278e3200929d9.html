---
layout:     post
title: 	    "32 lig fundet efter mineulykke i Ukraine"
post_author:	    
post_date:	    Thu, 05 Mar 2015 09:53:52 +0100
post_site:	    politiken.dk 
post_link:	    http://politiken.dk/udland/ECE2574348/32-lig-fundet-efter-mineulykke-i-ukraine/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Redningsmandskab har fundet 32 lig i den mine i det østlige Ukraine, der 
onsdag blev ramt af en eksplosion, oplyser myndigheder i den 
separatist-kontrollerede Donetsk-region.
</p><p>
Kun en enkelt minearbejder er fortsat savnet.
</p><p>
»Der er fundet 32 lig af døde minearbejdere i Sasijadko-minen«, meddeler 
katastrofeministeriet i den selvudråbte folkerepublik Donetsk i en 
pressemeddelelse.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2573335/ukrainsk-minearbejder-hvis-de-ikke-har-faaet-dem-ud-med-det-samme-vil-de-kun-hente-lig-op-senere/">Ukrainsk minearbejder: Hvis de 
ikke har fået dem ud med det samme, vil de kun hente lig op senere</a></p><p>
Ligene er nu ved at blive bjærget fra minen, tilføjer ministeriet.
</p><h3>
Mulig gaseksplosion
</h3><p>
Ulykken skete tidligt i går morges, og ansatte ved minen siger, at det 
sandsynligvis er gas, der er skyld i eksplosionen i en mineskakt dybt under 
jorden.
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/Ukraine_Mine_Explos_918219y.jpg" alt="" border="0"/><span class="caption"><span class="f-img-caption">Arbejdsulykke. 
</span>Evakuerede minearbejdere, da de i går blev kørt væk fra den ulykkesramte mine. Foto: AP</span></span>
Området ved minen har været under beskydning af artilleri, men den væbnede 
konflikt på jorden i det østlige Ukraine mellem prorussiske separatister og 
Ukraines hær har ifølge embedsmænd i mineadministrationen ikke noget at gøre 
med eksplosionen nede i skakten.
</p><p>
Sasijadko-minen har været i drift i 57 år og er nu privatejet.
</p><p>
Den har ifølge den russiske tv-station RT tidligere været ramt af dødsulykker.
</p><p class=" bl-elem">
En eksplosion i minen i 2007 kostede 106 mennesker livet.
</p>	
</div>
</div></body></html>
