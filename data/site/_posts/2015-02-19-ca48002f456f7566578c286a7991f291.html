---
layout:     post
title: 	    "100.000 danskere kan få boliglån med negativ rente næste uge"
post_author:	    
post_date:	    Thu, 19 Feb 2015 12:10:25 +0100
post_site:	    politiken.dk 
post_link:	    http://politiken.dk/oekonomi/bolig/ECE2553694/100000-danskere-kan-faa-boliglaan-med-negativ-rente-naeste-uge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Omkring 200.000 heldige boligejere får næste uge ny rente på deres flekslån, 
når årets anden refinansieringsauktion skydes igang. 
</p><p>
Størstedelen af dem kan se frem til, at de ikke alene slipper billigere i 
husleje, men at de ligefrem får et lån med negativ rente. Renten forventes 
nemlig at blive negativ på både F1-lånet og F3-lånet. 
</p><p>
Det betyder i princippet, at man som låntager tjener penge på at låne penge. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2519130/boligejere-skal-stadig-betale-selv-om-renten-er-gaaet-i-minus/">Boligejere skal stadig 
betale, selv om renten er gået i minus</a></p><p>
Men på grund af de meget omdiskuterede bidragssatser, bidraget til 
realkreditinstitutterne for at optage lån, skal man fortsat punge ud for at 
finansiere boliglånet. Det ændrer dog ikke ved, at der er tale om en helt 
ekstraordinær situation, lyder det fra realkreditinstitutterne. 
</p><p>
»Det er første gang nogensinde, at det ser ud til, at flertallet af låntagerne 
på auktionen får negative renter. Det betyder, at de boligejere, der skal 
have deres lån refinansieret næste uge, kan se frem til en betydelig 
besparelse. Men der er altså ikke udsigt til, at man ligefrem bliver betalt 
for at låne penge«, siger Christian Hilligsøe Heinig, cheføkonom i 
Realkredit Danmark. 
</p><h3>
Flere lån med negative renter 
</h3><p>
Både Realkredit Danmark og Nordea Kredit forventer, at renten på F1-lånet 
lander på mellem minus 0,1 og 0,25 procent, mens F3-lånene forventes at 
lande på mellem minus 0,1 og 0. 
</p><p>
Det giver kontante besparelser til boligejerne. F1-lånerne ser ud til at 
slippe med 550 kroner om måneden ved et lån på 1 million kroner uden afdrag, 
mens F3-lånerne skal punge ud med 630 kroner for et lån på 1 million kroner 
uden afdrag. Dermed sparer de henholdsvis 415 kroner og 695 kroner om 
måneden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2531492/boliglaan-med-negativ-rente-skaber-panik-hos-realkreditinstitutterne/">Boliglån med negativ rente 
skaber panik hos realkreditinstitutterne</a></p><p>
»Der er altså tale om mere end en halvering i den månedlige ydelse for de 
boligejere, der skal have refinansieret deres F3-lån uden afdrag, og også 
F1-lånerne ser ud til næsten at få halveret deres ydelse. For dem, der 
betaler afdrag, vil den kontante besparelse i ydelsen være mindre, men de 
vil så til gengæld afdrage mere«, siger Christian Hilligsøe Heinig. 
</p><p>
Har man et F1-lån med afdrag forventes man at skulle betale omkring 3.325 
kroner efter skat på et lån på 1 million kroner (115 kroner mindre end i 
dag), mens man med et F3-lån med afdrag forventes at skulle betale 3.545 
kroner (205 kroner mindre end i dag). 
</p><h3>
Lang vej til at boligejerne får penge i hånden 
</h3><p>
I Nordea Kredit understreger boligøkonom Lise Nytoft Bergmann, at der stadig 
er lang vej til, at boligejere i hobetal ligefrem vil blive betalt for at 
låne penge til deres bolig. 
</p><p>
»Så skal renterne altså falde meget markant. Bidragssatserne betyder, at det 
ikke er situation, vi umiddelbart kan se for os«, siger hun. 
</p><p>
Hun peger derimod på, at det mest bemærkelsesværdige ved den auktion, der 
skydes i gang mandag, er, at forskellen på renten på et F1, F3 og F5-lån vil 
være meget lille. 
</p><p>
»Det er en meget lille merpris, man som boligejer skal betale for at låse 
renten i længere tid«, konstaterer hun. 
</p><p class=" bl-elem">
F5-renten forventes at lande på 0,15 – 0,25 procent. 
</p>	
</div>
</div></body></html>
