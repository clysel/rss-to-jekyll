---
layout:     post
title: 	    "Asiatisk øltørst redder Carlsberg fra underskud"
post_author:	    
post_date:	    Tue, 12 May 2015 09:01:14 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2665735/asiatisk-oeltoerst-redder-carlsberg-fra-underskud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Carlsberg må sende mange varme tanker til sine øldrikkende kunder i Asien. 
Hvis det ikke var for dem, ville dagens kvartalsregnskab se en del mere 
trist ud. 
</p><p>
For det er i høj grad Asiens fortjeneste, at verdens fjerdestørste bryggeri 
klarer sig godt ud af 1. kvartal og kan postere et driftsoverskud på 661 
millioner kroner, en stigning på hele 46 procent, og et før skat-overskud, 
der voksede fra 78 millioner kroner til 97 millioner kroner. 
</p><p>
De nye markeder i Kina, Indien og Sydøstasien vokser nemlig så hurtigt - især 
når det gælder dyre øl som Elephant, Carlsberg Chill og Tuborg - at det 
opvejer et elendigt år på det russiske marked, der fortsat er koncernens 
store problem. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2553086/maaske-den-mest-udfordrede-oel-i-verden/">Måske den mest udfordrede øl i 
verden</a></p><p>
Samtidig gik det rigtig godt på det gamle hjemmemarked i Vesteuropa, hvor 
salget af både øl og læskedrikke går frem. Desuden begynder koncernen nu for 
alvor at kunne høste frugterne af et stort effektiviseringsprogram. 
</p><h3>
Valutakurser koster 400 millioner kroner 
</h3><p>
Årets første kvartal er traditionelt koncernens dårligste. Langt det meste af 
salget sker på den nordlige halvkugle, og her er det ikke sæson for 
øldrikning. 
</p><p>
Men Carlsbergs problemer i Rusland kan ikke forklares med den kolde russiske 
vinter. Her fortsætter salget med at styrtdykke. Økonomien er i krise, ikke 
mindst efter det seneste års internationale uro over Ukrainekonflikten. 
</p><p>
Som Ruslands største bryggerikoncern, især gennem datterselskabet Baltika, er 
det noget, der kan mærkes hos Carlsberg. 
</p><p>
Ikke blot leder det til faldende ølsalg. I hele region Østeuropa blev der kun 
solgt 6 millioner hektoliter øl mod 7,1 millioner året før. Carlsberg har 
ganske vist hævet priserne, men ikke nok til at opveje faldet målt i rubel, 
zloty og ukrainske hryvnia. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2281965/rubeltaesk-kan-koste-carlsberg-op-mod-en-milliard/">Rubeltæsk kan koste Carlsberg op 
mod en milliard</a></p><p>
Hvad værre er: Salget er også langt mindre værd, fordi både rubel og hryvnia 
er styrtdykket i værdi. Det betyder, at omsætningen faldt med lammende 29 
procent til 1,7 milliarder kroner. 
</p><p>
I alt venter Carlsberg, at hele den massive valutauro alene kommer til at 
koste koncernen 400 millioner kroner på bundlinjen for hele året. Carlsberg 
kan endnu ikke se en løsning på den russiske krise, der har varet, næsten 
siden Carlsberg i 2008 satsede stort på landet med købet af Baltika. 
</p><h3>
Tørstige asiater 
</h3><p>
For den afgående koncerndirektør, Jørgen Buhl Rasmussen, der om en måned 
overlader chefstolen til hollænderen Cees 't Hart, er det formodentlig noget 
sjovere at se på udviklingen lidt længere mod øst. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2551318/carlsbergs-direktoer-fratraeder/">Carlsbergs direktør fratræder</a></p><p>
For Asien er ved at udvikle sig til en succeshistorie. Her steg ølsalget fra 
8,0 til 8,7 millioner hektoliter, og målt i kroner hamrede salget 20 procent 
i vejret til 3,5 milliarder kroner. Og det er dyre øl, der giver god 
indtjening: Når Carlsberg sælger for seks kroner i Asien, kan den ene krone 
stikkes i lommen som overskud. Det er dobbelt så stor en overskudsgrad som i 
Vesteuropa og mere end tre gange så meget som gennemsnittet i hele 
koncernen. 
</p><div class="art-quote article-box">
<p class="quote"/>
<blockquote>
<p class="quote-txt">
Tuborgs stærke momentum fortsatte, og mærket voksede 27 procent som resultat 
af imponerende vækst i Asien, især Kina og Indien
</p>
<p class="sender">
Citat fra regnskabet for 1. kvartal 
</p>
</blockquote>
</div><p>
Især er Tuborg ved at blive et hit i Asien, skriver Carlsberg. </p><p>
»Tuborgs stærke momentum fortsatte, og mærket voksede 27 procent som resultat 
af imponerende vækst i Asien, især Kina og Indien«, hedder det i en <a href="http://www.carlsberggroup.com/investor/news/Documents/09_UK_12052015_Q12015%20Results.pdf" target="_blank">regnskabsmeddelelse</a>. </p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2552615/det-bliver-ikke-et-nyt-ceo-job-det-kan-jeg-love-jer/">»Det bliver ikke et nyt CEO-job. 
Det kan jeg love jer«</a></p><p>
Samtidig står Carlsberg stærkt på flere af de små markeder i Asien, og årets 
vækst kom mere fra Indien, Cambodia og Nepal end fra Kina, hvor det samlede 
marked lige nu er stagneret. 
</p><p>
Carlsberg er dog ved at få styr over sine lokale kinesiske datterselskaber, 
hvor en salgsnedgang er vendt til en lille vækst. I alt steg 
driftsoverskuddet i Asien med en fjerdedel til 575 millioner kroner. 
</p><h3>
Påsken faldt tidligt i år 
</h3><p>
Koncernens allerstørste marked er dog fortsat Vesteuropa: 60 procent af hele 
salget kommer herfra. Og det er her, den største fremgang på bundlinjen kan 
findes. 
</p><p>
Det samlede ølsalg voksede 5 procent fra 9,9 millioner hektoliter til 10,5 
millioner. Carlsberg påpeger dog, at en af grundene er, at påsken faldt 
tidligere i år. 
</p><p>
Det er en af den slags ting, der påvirker et selskab, hvis resultater har det 
med at blive påvirket af årstider og helligdage, og Carlsberg advarer om, at 
noget af fremgangen vil blive modsvaret af tilbagegang i andet kvartal. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2549818/klokken-11-blafrer-smagsloegene-hos-carlsbergs-elitesmagere/">Klokken 11 blafrer smagsløgene 
hos Carlsbergs elitesmagere</a></p><p>
Carlsberg har i nogen tid arbejdet med et effektiviseringsprogram, der nu 
synes at bære frugt, og det fik sammen med det bedre salg overskuddet i 
Vesteuropa driftsoverskuddet til at stige med 42 procent til 625 millioner 
kroner. 
</p><p class=" bl-elem">
Alt i alt føler bryggeriet sig dog nogenlunde i god form, og det fastholder 
målet om at øge driftsoverskuddet for hele året med mellem 5 og 10 procent - 
eller, som det lidt mere indviklet udtrykkes i regnskabsmeddelelsen, »en 
vækst i driftsregnskabbet med en mellem til høj encifret procentsats«. 
</p>	
</div>
</div></body></html>
