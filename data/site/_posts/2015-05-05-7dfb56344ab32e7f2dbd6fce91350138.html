---
layout:     post
title: 	    "Socialdemokraterne vil ikke kritisere Movia-censur"
post_author:	    
post_date:	    Tue, 05 May 2015 19:16:49 +0200
post_site:	    politiken.dk 
post_link:	    http://politiken.dk/indland/politik/ECE2655685/socialdemokraterne-vil-ikke-kritisere-movia-censur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Folk må selv om, hvad de vil opfordre til, men de skal vel annoncere der, hvor 
det er tilladt at annoncere
</p>
<p class="sender">
Morten Bødskov 
</p>
</blockquote>
</div><p>
Socialdemokraterne er mildest talt ikke i sync med de radikale 
regeringspartnere i sagen om Movias beslutning om at fjerne annoncer imod 
varer fra bosætterområder. 
</p><p>
Mens den radikale udenrigsordfører Zenia Stampe klandrer Movia for 
»klokkkeklar censur forklædt som misforstået politisk hensyn«, så vil 
Socialdemokraternes udenrigsordfører Morten Bødsgaard ikke kritiserer 
beslutningen. 
</p><p>
»Det er Socialdemokraternes holdning, at vi ikke skal blande os i, hvilke 
reklamer der er på siderne af busserne«, siger Morten Bødskov. 
</p><p><i class=" bl-elem">Du har ikke noget problem med, at Movia vælger at censurere visse budskaber 
og lade andre gå igennem?</i></p><p>
»Nej. Det er deres ansvar, det er ikke Christiansborgs ansvar. Men når det kan 
skabe så stor debat, som det kan, så synes jeg det er rimeligt, at de tager 
en drøftelse af, om denne sag er håndteret rigtig nok, og skaber lidt mere 
klarhed over, hvad der fremover kan komme på busserne og hvad der ikke kan«, 
siger Morten Bødskov. 
</p><h3>
Ville ikke blande sig i censur af Socialdemokraterne 
</h3><p><i class=" bl-elem">Så I ville heller ikke have et problem med, hvis Socialdemokraterne fik 
fjernet nogle reklamer fra busserne?</i></p><p>
»Movia har reklamerne, og man reklamerer på baggrund af de retningslinjer, der 
er. Så må de redegøre for, hvordan de håndterer de retningslinjer. Det er 
deres ansvar som bestyrelse«, siger Morten Bødskov. 
</p><p><i class=" bl-elem">Så Movia kan altså fjerne Socialdemokratiske annoncer uden at du vil 
kritisere det? </i></p><p>
»De er ansvarlige for, hvad der er på siderne af busserne. Det blander jeg mig 
ikke i«, siger han.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2655239/movia-vild-debat-bekraefter-at-det-var-rigtigt-at-fjerne-annoncer-fra-busser/">Movia: Vild debat bekræfter, 
at det var rigtigt at fjerne annoncer fra busser</a></p><h3>
MR 
</h3><p><i class=" bl-elem">Synes du, at forholdet til fremmede magter bør spille ind på, hvad man 
reklamerer for på danske busser? </i></p><p>
»Jeg blander mig ikke i, hvad der er af reklamer på busser. Derfor blander jeg 
mig heller ikke i det. Det er bestyrelsens ansvar«, siger Morten Bødskov. 
</p><p><i class=" bl-elem">Men du har ofte holdning til ytringsfrihed, hvorfor vil du ikke kritisere 
denne krænkelse af ytringsfriheden?</i></p><p>
»Fordi vi har et selskab her, der har et hovedansvar for, hvad det er for 
reklamer der skal klistres på siderne af busserne. Det må de så stå til 
ansvar for«, siger han. 
</p><p><i class=" bl-elem">Det gør de jo også, men jeg spøger til din politiske holdning? </i></p><p>
»Socialdemokraternes holdning er, at det er bestyrelsens ansvar«, siger Morten 
Bødskov. 
</p><p><i class=" bl-elem">Synes du også, at annoncerne er stødende? </i></p><p>
»Jeg har ikke nogen holdning til de annoncer«, siger han.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2650643/movia-folk-kalder-busreklamer-for-nazistiske/">Movia: Folk kalder busreklamer 
for nazistiske </a></p><h3>
»Socialdemokraterne går ikke ind for at en boykot Israel-kampagne«
</h3><p><i class=" bl-elem">Hvad er din holdning til annoncernes opfordring til at boykotte varer fra 
bosætterområder? </i></p><p>
»Socialdemokratiet går ikke ind for en boykot Israel-kampagne«, siger Morten 
Bødskov. 
</p><p><i class=" bl-elem">Det er ikke det, jeg spørger om. Jeg spørger, hvad din holdning er til 
annoncens budskab om at boykotte bosættervarer? </i></p><p>
»Folk må selv om, hvad de vil opfordre til, men de skal vel annoncere der, 
hvor det er tilladt at annoncere«, siger Morten Bødskov. 
</p><p><i class=" bl-elem">Synes du personligt, at det er en god ide at boykotte varer fra 
bosætterområder? </i></p><p>
»Socialdemokraterne går ikke ind for en boykot Israel-kampagne«, siger Morten 
Bødskov. 
</p><p><i class=" bl-elem">Men det er ikke en boykot Israel-kampagne, det er en kampagne om at 
boykotte bosættervarer? </i></p><p class=" bl-elem">
»Socialdemokraternes holdning er den, som jeg har tilkendegivet overfor dig i 
forhold til Movia. Og Socialdemokraterne går ikke ind for en boykot 
Israel-kampagne«, siger han. 
</p>	
</div>

</div></body></html>
