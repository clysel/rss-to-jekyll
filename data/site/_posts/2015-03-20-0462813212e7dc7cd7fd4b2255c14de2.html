---
layout:     post
title: 	    "Disse trænere er favoritter til at overtage efter Morten Olsen"
post_author:	    
post_date:	    Fri, 20 Mar 2015 20:25:23 +0100
post_site:	    politiken.dk 
post_link:	    http://politiken.dk/bagsiden/ECE2594742/disse-traenere-er-favoritter-til-at-overtage-efter-morten-olsen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/_____Intet_navn_____922312y.jpg" alt="" border="0"/></span></p><p><b>Peter Rudbæk.</b> Fordel: Er DBU-ansat i forvejen og derfor billig i 
drift og nem at omplacere. Ulempe: Har ikke haft succes med et hold siden 
1997. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/_____Intet_navn_____922307y.jpg" alt="" border="0"/></span></p><p><b>Amalie Szigethy.</b> Fordel: Pressen har vænnet sig til en sorttalende 
landstræner, og Amalie er muligvis den eneste, der kan matche Olsen på dette 
punkt. Ulempe: Vil nok være lidt for tilbøjelig til at tage i byen med 
Bendtner og bruge træningspassene til at tage selfies med de stamspillere, 
der har flest tatoveringer. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/_____Intet_navn_____922310y.jpg" alt="" border="0"/></span></p><p><b>Dennis Rommedahl.</b> Fordel: Er Olsens egen favorit til jobbet. Ulempe: 
Dømt ud fra ethvert tænkeligt objektivt kriterium fuldstændig uegnet til 
jobbet. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/_____Intet_navn_____922305y.jpg" alt="" border="0"/></span></p><p><b>Horst Wohlers.</b> Fordel: Han må efterhånden være klar til jobbet, som han 
nåede at have i rundt regnet 11 sekunder i 1990, indtil det viste sig, at 
han ikke kunne slippe ud af sin kontrakt med Bayer Uerdingen. Landsholdet 
har desuden gode erfaringer med tyske trænere. Ulempe: Ingen ved rigtig, 
hvor han er, og om han stadig interesserer sig for fodbold. Sidst set som 
andenholdstræner i Borussia Mönchengladbach i 2010. Er måske ikke så 
begejstret for DBU som nogle af de andre kandidater. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/_____Intet_navn_____922308y.jpg" alt="" border="0"/></span></p><p><b>Dennis Knudsen.</b> Fordel: Prøv at forestille dig dette: Vi trækker Morten 
Olsens ’Pordugal’ i næste kvalifikationsturnering og stiller med et helt 
hold spillere, der alle har flottere hår end Christiano Ronaldo. Det vil 
knække verdensstjernen fuldstændig, og vi kan cruise til VM. Ulempe: Knudsen 
er kendt for at spille meget defensivt, ofte i en 5-4-1 med ubevægelige 
backs, og det er nok ikke det, publikum efterspørger. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/_____Intet_navn_____922306y.jpg" alt="" border="0"/></span></p><p><b>Sanne Søndergaard.</b> Fordel: Vant til at skælde ud på mænd og 
bestemt ikke bange for at stille sig op i medierne og gentage den samme 
pointe igen og igen. Ulempe: Vil nok have svært ved at undgå penisvitser i 
omklædningsrummet - og så forstår kællinger sig jo ikke på fodbold. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/_____Intet_navn_____922304y.jpg" alt="" border="0"/></span></p><p><b>Anders Samuelsen.</b> Fordel: Lader sig ikke gå på af modgang. Er god til 
at arbejde med forskellige spillertyper – lige fra de lidt tunge over de 
meget muskuløse til Ole Birk Olesen. Ulempe: Kan kun skabe succes, hvis han 
har rigtig, rigtig, rigtig mange penge i ryggen, og det har DBU ikke. Det 
vil kræve en sponsor i Goldman Sachs-klassen, og det kan godt blive lidt 
voldsomt, hvis landsholdet skal spille 0-0-11, fordi hovedsponsoren vil se 
flere mål på bundlinjen. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/_____Intet_navn_____922311y.jpg" alt="" border="0"/></span></p><p class=" bl-elem"><b>Helle Thorning-Schmidt. </b>Fordel: Er god til lynhurtigt at skifte fokus 
fra den ene fløj til den anden. Har vist, at hun ikke er bange for at bruge 
uprøvede spillere på pladser, de ikke umiddelbart egner sig til. Ulempe: 
Lidt for ivrig med udskiftningerne. 
</p>	
</div>
</div></body></html>
