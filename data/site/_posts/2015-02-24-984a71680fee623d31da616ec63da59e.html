---
layout:     post
title: 	    "Vinder af Politikens Undervisningspris: »Bare kunderne er glade«"
post_author:	    
post_date:	    Tue, 24 Feb 2015 10:52:44 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2559895/vinder-af-politikens-undervisningspris-bare-kunderne-er-glade/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
Fra den 24. februar kan du indstille din kandidat 
</p>
<p>
<i>Politikens Undervisningspris er støttet af Lundbeckfonden.</i>
</p>
</div>
</div>
<p>
Henning Afzelius lukker døren og træder hen til katederet, hvor han kun venter 
få sekunder, inden eleverne i 1. z er stille. 
</p><p>
»Hvad var vi i gang med inden ferien«, spørger han. 
</p><p>
En flok af hænder med strittende pegefingre stiger til vejrs. 
</p><p>
»Nårh, det er det kun halvdelen af jer, der ved. Det har vist været en lang 
ferie«, siger han og lader øjnene glide hen over fingrene. 
</p><p>
»Ikke lang nok«, lyder det kækt fra en af eleverne, inden en anden får lov til 
at fortælle, at de var ved at lære om neutroner i fysiklektionerne inden 
vinterferien. 
</p><p>
Henning Afzelius sender et bredt smil til dem begge, inden han griber et 
stykke kridt og begynder at tegne på tavlen, hvad de senest har lært om 
atomers opbygning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2559784/politiken-saetter-pris-paa-den-gode-underviser/">Politiken sætter pris på den 
gode underviser</a></p><p>
For knap et år siden modtog Henning Afzelius Politikens Undervisningspris for 
sin evne til at få matematiske formler, det periodiske system og sågar 
stjernerne på himlen til at give mening for unge gymnasieelever på Nørre 
Gymnasium i Brønshøj i sine matematik-, fysik- og astronomitimer. 
</p><p>
I dag lancerer Politiken dette års pris, hvor elever, ledere, forældre og 
kollegaer igen kan indstille en underviser, der fortjener at blive hædret 
for sit arbejde på samme måde, som Henning Afzelius og de andre vindere blev 
det sidste år. 
</p><h3>
Rødt og lilla grundstof 
</h3><p>
Og det kan mærkes i hverdagen, når man er blevet hyldet på den måde, fortæller 
den 46-årige gymnasielærer. 
</p><p>
»Jeg har tit stået sammen med mine kollegaer og spurgt, hvad de gør, og kunne 
jeg lige aflure og lære noget af dem. Pludselig er det mig, andre spørger 
til råds. Og det er meget mærkeligt. Kan jeg faktisk sige noget, som andre 
kan bruge til noget?«. 
</p><p>
I klasselokalet banker Henning Afzelius på tavlens ene side. 
</p><p>
»Hvorfor er det vigtigt, at vi har en tilstand, hvor atomer ikke ændrer sig«, 
spørger han eleverne. 
</p><p>
»Hvis éns bord smelter, er det ikke så godt«, svarer Majse på forreste række. 
</p><p>
»Ja. Det er nemlig vigtigt, at jeg ved, at bordet er der igen i morgen«, 
forklarer fysiklæreren og fortæller mere indgående om, hvorfor bordet ikke 
bare smelter bort over natten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2559807/saadan-indstiller-du-en-laerer-til-politikens-undervisningspris/">Sådan indstiller du lærere til 
Politikens Undervisningspris</a></p><p>
Lidt senere finder han to sorte beholdere frem, hvor der løber et tyndt 
laserlys ned igennem midten. Den ene lyser lilla og den anden rød. 
</p><p>
»Hvorfor har de ikke samme farve«, spørger han de to rækker af elever foran 
sig. 
</p><p>
»Det er to forskellige grundstoffer«, siger en elev. 
</p><h3 class="tvheader">Henning vandt Undervisningsprisen 2014: Her er hans nomineringsvideo</h3>
<div class="tvplayer">
<p class="tvplayer-container" data-tvarticle-id="2273456">
</p>
<p class="art-imgdesc clip-source">
Kilde: Foto og klip: Lasse Rahbek
</p>
</div><p>
»Ja«, råber fysiklæreren, mens hans krop laver et spjættende rejehop. Det er 
hverken dagens første eller sidste spjæt. Flere af eleverne griner og 
fniser. </p><p>
Og netop den umiddelbare glæde over at være en del af Henning Afzelius’ 
undervisning husker Noah Bach-Marklund fra 3. b, der tidligere har haft ham 
som lærer. Noah Bach-Marklund var en af mange elever, der indstillede den 
naturvidenskabelige lærer til prisen. 
</p><p>
»Folk glædede sig altid til timerne, fordi man vidste, at Henning stod 
derinde. Hvis man svarede korrekt på et eller andet, blev Henning jo fem 
gange så glad som én selv, og det løfter bare humøret«. 
</p><h3>
Ellevedimensional virkelighed 
</h3><p>
I en kort pause midt i lektionen kommer Camilla op til katederet for at snakke 
med Henning Afzelius. Hun vil gerne vide lidt mere om, hvad han mente, da 
han i undervisningen kort forinden nævnte, at vi alle lever i en 
ellevedimensional virkelighed. 
</p><p>
»Vi kan bare kun se tre«, som han sagde. 
</p><p>
Henning Afzelius bøjer sig ned mod hende og samler et stykke kridt op. 
</p><p>
»Det her kridt har én dimension, der går rundt om det. Hvis kridtet bliver 
mindre, kan det altså miste en dimension«, siger han. 
</p><p>
Den unge pige nikker, mens hun betragter fysikunderviseren igennem sine store 
briller. 
</p><p><b class="ext-link">LÆS OGSÅ</b><a class="embeddedlink">Tidligere vindere: Sådan er 
det gået siden sidst</a></p><p>
»Men det er svært at forstå andet end matematisk. Det er en matematisk 
konstruktion«, siger han. 
</p><p>
Evnen til at få pointer til at sive ind var en af grundene til, at Diamando 
Kjærsgård fra 3. b syntes, at Henning Afzelius fortjente at få en pris. 
</p><p>
»I starten havde vi meget om renter, hvor han hele tiden satte det ind i en 
kontekst: ’Hvis I engang vil tage et lån og købe et hus’. Og så gik det op 
for mig, hvor vigtigt det rent faktisk er at tage stilling til de her ting 
og kunne regne dem ud. Det gav mening, hvorfor man havde faget«, siger hun 
og bliver bakket op af klassekammeraten Noah Bach-Marklund. 
</p><p>
»Der er også eksemplet med miljøbevidsthed. Altså har vi et hus, så skal vi 
fylde det med sparepærer, for så kan vi efter et år holde en fest for 
300.000 kroner. Det er nemlig det, vi sparer. Det er en stor fest. Og det er 
jo noget, der tiltaler os«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2215183/spoergsmaal-og-svar-om-politikens-undervisningspris/">Spørgsmål og svar om 
Politikens Undervisningspris</a></p><p>
For Henning Afzelius opfylder det hans mål med undervisning at høre elever 
fortælle, at de kan se en mening med det, de har lært af ham. 
</p><p>
»Jeg tænker bare yes. Det er det, det handler om. Det hele koges jo ned til 
den ydelse, jeg leverer til kunderne ude i klasselokalerne, og hvordan de 
oplever det. Bare kunderne er tilfredse, så er jeg glad«. 
</p><h3>
Klasseløb og rejehop 
</h3><p>
Efter den korte pause midt i lektionen bliver eleverne sat til at lave en 
regneøvelse. Og den er ikke nem. Med små, men hastige skridt løber Henning 
Afzelius ned gennem de to rækker af elever for at hjælpe. 
</p><p>
To piger er i tvivl om, hvordan man laver udregningen. Underviseren springer 
med miniskridt op mod tavlen. På halvvejen vender han sig og beder pigerne 
komme med. Ved tavlen følger de to piger nøje med, mens hans hånd flytter 
sig fra det ene tal til det andet: »Jeg bruger fotonenergien til at finde 
frekvensen«. 
</p><p class=" bl-elem">
Den ene pige noterer tallene ned på sin computer. Imens er roen faldet på i 
klassen. Henning Afzelius løber ikke længere gennem lokalet. Nu går han 
bare. Men han laver stadig et lille rejehop i ny og næ. 
</p>	
</div>
</div></body></html>
