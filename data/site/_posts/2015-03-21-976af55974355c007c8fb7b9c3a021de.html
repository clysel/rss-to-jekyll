---
layout:     post
title: 	    "Danske politikere himler over ambassadørs missiltrussel: »Totalt uansvarligt«"
post_author:	    
post_date:	    Sat, 21 Mar 2015 15:47:21 +0100
post_site:	    politiken.dk 
post_link:	    http://politiken.dk/udland/ECE2598168/danske-politikere-himler-over-ambassadoers-missiltrussel-totalt-uansvarligt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Måske den retorik virker i et land, hvor man er sej, hvis man går halvnøgen på 
jagt
</p>
<p class="sender">
Jakob Ellemann-Jensen (V) 
</p>
</blockquote>
</div><p>
Ruslands ambassadør i Danmark har i dagens løb fået adskillige danske 
folketingspolitikere til tasterne. 
</p><p>
I dagens udgave af <a href="http://jyllands-posten.dk/indland/ECE7573125/Ruslands-ambassad%C3%B8r-Danske-skibe-kan-blive-m%C3%A5l-for-russisk-atomangreb/" target="_blank">Jyllands-Posten</a> 
siger ambassadør Mikhail Vanin i et interview, at danskerne nøje bør 
overveje, hvad det er man siger ja til, hvis Danmark går med i Natos 
missilforsvar. 
</p><p>
»Det er et meget vigtigt spørgsmål. Hvis Danmark tilslutter sig 
missilskjoldet, der er styret af USA, betyder det, at danske krigsskibe 
bliver mål for russiske atommissiler«, siger han blandt andet. 
</p><p>
I august sidste år fik den danske regering opbakning fra alle Folketingets 
partier bortset fra SF og Enhedslisten til et dansk bidrag til Natos 
missilforsvar i Europa. Planen er, at Danmark skal stille med tre fregatter 
med avanceret radarsystem. 
</p><p>
Den russiske ambassadørs udmelding er »totalt uansvarlig«, udtryk for en 
»agressiv retorik« og et »forkert signal«, mener danske politikere. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/ECE2598087/overblik-hvad-gaar-natos-missilskjold-ud-paa/">Hvad går Natos missilskjold ud på?</a></p><p>
»Tror Ruslands ambassadør virkelig, at han kan true DK - et NATO-land - til 
underkastelse?«, skriver formand for udenrigspolitisk nævn, Mette Gjerskov 
(S) på Twitter. 
</p><p>
»Ruslands ambassadør kan pakke sin 80'er-retorik sammen. Brug energien på et 
Rusland med bidrag til stabilitet. Ikke konflikt og splid«, skriver 
forhenværende justitsminister Morten Bødskov (S) på Twitter. </p><p>
»Så aggressiv retorik husker jeg ikke engang under den kolde krig. Hovedet 
koldt og missilskjold ja tak«, skriver Venstres integrationsordfører Martin 
Geertsen på Twitter. 
</p><p>
»Vi ved udmærket godt, at Rusland har atomvåben. Vi udmærket, at en krig i 
Europa vil resultere i et ragnarok. Derfor går vi heller ikke og taler om 
det som en mulighed. Det burde russerne heller ikke. Det er skræmmende og 
totalt uansvarligt«, skriver forhenværende udenrigsminister og SF's 
udenrigs- og forsvarsordfører Holger K. Nielsen på Facebook. 
</p><p>
»...Dagens advarsler fra den russiske ambassadør i Danmark om, at danske skibe 
vil blive et muligt mål for russisk atomangreb, gør det blot endnu 
tydeligere, at vi skal investere i vores forsvar og sikre kommende 
generationer det samme trygge og frie liv, vi har nydt godt af siden Murens 
fald«, skriver de konservatives udenrigsordfører Lars Barfoed på Facebook. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/int_rusland/ECE2598012/ekspert-om-russisk-trussel-ambassadoer-har-ikke-styr-paa-koderne/">Ekspert om russisk trussel: 
Ambassadør har ikke styr på 'koderne'</a></p><div class="art-io-other">
<header class="nested-header">Jakob Engel-Schmidt på Twitter</header><p>
</p><blockquote class="twitter-tweet" lang="en"><p>Stormagten Rusland må virkelig 
føle sig mægtig, når man har behov for at true et af NATOs mindste medlemmer 
med atomkrig <a href="https://twitter.com/hashtag/dkpol?src=hash">#dkpol</a> 
<a href="https://twitter.com/hashtag/vodkapol?src=hash">#vodkapol</a></p>— 
Jakob Engel-Schmidt (@engelschmidt) <a href="https://twitter.com/engelschmidt/status/579257767552245760">March 21, 
2015</a></blockquote>

<p>
</p>
</div><p>
»Måske den retorik virker i et land, hvor man er sej, hvis man går halvnøgen 
på jagt. Men ikke i DK, Hr. Ambassadør«, skriver Venstres EU-ordfører Jakob 
Ellemann-Jensen på Twitter. </p><p>
»Stormagten Rusland må virkelig føle sig mægtig, når man har behov for at true 
et af NATOs mindste medlemmer med atomkrig«, skriver innovations- og 
iværksætterordfører Jakob Engel-Schmidt (V) på Twitter. 
</p><p class=" bl-elem">
Over for Berlingske kalder udenrigsminister Martin Lidegaard ambassadørens 
udmelding for et »forkert signal på det forkerte tidspunkt...Derfor vil jeg 
også appellere stærkt til den russiske ambassadør her i landet, men så 
sandelig også til regeringen i Moskva om, at man stopper den her hadske 
retorik, og at man stopper med at true med ting, som er helt ude af 
proportioner i forhold til det, vi snakker om,« siger han. 
</p>	
</div>
</div></body></html>
