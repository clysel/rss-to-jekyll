---
layout:     post
title: 	    "Statsministeriet laver regler for ministre på Facebook"
post_author:	    
post_date:	    Mon, 09 Mar 2015 06:13:41 +0100
post_site:	    politiken.dk 
post_link:	    http://politiken.dk/indland/politik/ECE2579015/statsministeriet-laver-regler-for-ministre-paa-facebook/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ikke kun danskerne i almindelighed, der i stigende grad bruger sociale 
medier. Det gælder også en lang række af landets ministre, og det har nu 
fået Statsministeriet til at udarbejde et notat på 11 sider om, hvilke 
regler ministrene skal følge, skriver Jyllands-Posten.
</p><p>
For hvis ministrene vil være på Facebook eller andre sociale medier i egenskab 
af deres job, er deres aktiviteter omfattet af både forvaltningsloven, 
offentlighedsloven og persondataloven, understreger Statsministeriet i 
notatet.
</p><p>
Men det er langt fra alle ministre, der har fulgt de gældende retningslinjer. 
Derfor skal de oprette en Facebook-side, hvor de skriver, at de ikke fører 
profilen som ministre, men som privatpersoner.
</p><p>
»Hvis man blot skriver, at man er minister, og ikke skriver noget om, at man 
optræder som privat person, så har ministeren pligt til at følge alle 
forvaltningsregler, offentlighedsloven, persondataloven og så videre for 
alle henvendelser og indlæg på siden. Det kan der ikke være tvivl om«, siger 
lektor i forvaltningsret Sten Bønsing til Jyllands-Posten.
</p><h3>
Stadig ministre
</h3><p>
Efter avisens henvendelse til ministrene har de fleste af regeringens 
medlemmer nu lavet deres profil om til en privat profil. Flere af dem 
titulerer dog stadig sig selv som minister.
</p><p>
Statsministeriet skriver i notatet, at en profil gerne må være privat, så 
længe det kun er ministeren, der bruger profilen.
</p><p>
Det vil sige, at for eksempel ministrenes spindoktorer ikke må styre deres 
chefs Facebook-side.
</p><p>
Socialminister Manu Sareen (R) er en af de ministre, der nu har ændret sin 
profil til privat, men han overvejer at få en ministerprofil.
</p><p class=" bl-elem">
»Ja. Det er nogle af de tanker, som de også gør sig i ministeriet om, hvordan 
vi skal kommunikere. Jeg har bare valgt denne løsning, fordi det var det, 
der fulgte med, inden jeg blev minister. Der var jeg på Facebook som Manu, 
og så følger det bare med«, siger han til Jyllands-Posten.
</p>	
</div>
</div></body></html>
