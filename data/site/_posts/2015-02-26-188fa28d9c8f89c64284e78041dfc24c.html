---
layout:     post
title: 	    "Realkreditten holder lønfest, mens der klages over indtjeningen"
post_author:	    
post_date:	    Thu, 26 Feb 2015 09:13:45 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2564138/realkreditten-holder-loenfest-mens-der-klages-over-indtjeningen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De danske realkreditinstitutter giver de ansatte langt højere lønstigninger 
end resten af erhvervslivet - samtidig med at de brokker sig over, at 
sektoren er presset på indtjeningen. 
</p><p>
Det siger underdirektør i Dansk Erhverv Geert Laier Christensen til <a class=" bl-elem" href="http://borsen.dk/nyheder/avisen/artikel/11/105927/artikel.html?hl=RGFuc2sgRXJodmVydjtkYW5zaztlcmh2ZXJ2O0RhbnNrO0VyaHZlcnY," target="_blank">Børsen 
(abonnement kræves)</a></p><p>
Han kritiserer, at realkreditinstitutterne har hævet de såkaldte bidragssatser 
kraftigt de seneste år, netop med henvisning til de lave renter og svigtende 
indtjening. Men tilsyneladende har realkreditsektoren ikke kun brugt pengene 
til at holde snuden oven vande, men har også sendt en stor del af dem videre 
til de ansatte i form af pæne lønstigninger. 
</p><div class="art-quote article-box">
<p class="quote"/>
<blockquote>
<p class="quote-txt">
Det vækker til eftertanke, at man i en sektor, der betegner sig selv som 
presset, har råd til at give så store lønstigninger
</p>
<p class="sender">
Geert Laier Christensen, underdirektør, Dansk Erhverv 
</p>
</blockquote>
</div><p>»Vi kan se, at lønstigningerne er betydelig højere i realkreditsektoren 
end i resten af erhvervslivet, og vi synes, det vækker til eftertanke, at 
man i en sektor, der betegner sig selv som presset, har råd til at give så 
store lønstigninger sammenlignet med resten af erhvervslivet«, siger Geert 
Laier Christensen til avisen. 
</p><h3>
Realkreditansatte slår bankansatte 
</h3><p>
Fra 2008 til 2014 steg gennemsnitslønnen i realkreditsektoren med 19 procent. 
Lønstigningen er mere end en halv gang højere end for hele erhvervslivet, 
hvor lønningerne i samme periode steg 12 procent. 
</p><p>
Ifølge Børsen er tjente en gennemsnitlig ansat i en kreditforening med videre 
664.454 kr. i 2014. Selv i sammenligning med resten af finansbranchen er det 
et højt tal: En gennemsnitlig ansat i et pengeinstitut tjente i gennemsnit 
572.132 kr. 
</p><p>
Pengene til lønstigningerne kommer i høj grad fra de gebyrer, realkreditten 
har pålagt sine kunder, og det er det, der pikerer Dansk Erhverv. 
</p><h3>
Rekordhøje bidragssatser 
</h3><p>
Især er de såkaldte bidragssatser i fokus. De er netop indført for at sikre, 
at gebyrer opvejer tab i et marked, hvor renterne er lave. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/bolig/ECE2539834/sass-truer-med-kredit-indgreb-til-fordel-for-boligejere/">Sass truer med kredit-indgreb 
til fordel for boligejere</a></p><p>
Børsen har opgjort, at der fra 2008 til 2014 er blevet opkrævet i alt 93 
milliarder kroner i bidragssatser. 2014 blev et rekordår med 18,4 milliarder 
kroner. 
</p><p>
»Realkredittens høje bidragssatser er et tiltagende problem for erhvervslivet, 
fordi det rammer boligejerne og dermed privatforbruget, og så rammer det 
virksomhederne hårdt, for de høje bidragssatser virker de facto som en 
ekstra skat på virksomhederne«, siger Geert Laier Christensen. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/bolig/ECE2519130/boligejere-skal-stadig-betale-selv-om-renten-er-gaaet-i-minus/">Boligejere skal stadig betale, 
selv om renten er gået i minus</a></p><p>
Erhvervsordfører Kim Andersen fra Venstre er enig med Dansk Erhverv i, at 
bidragssatserne rammer virksomhederne hårdt. 
</p><p class=" bl-elem">
»Det kan blive en bremse på et gryende opsving i væksten, og det har vi 
bestemt ikke brug for«, siger han til Børsen. 
</p>	
</div>
</div></body></html>
