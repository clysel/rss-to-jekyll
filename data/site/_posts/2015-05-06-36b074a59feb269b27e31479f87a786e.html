---
layout:     post
title: 	    "Justitsminister om terrorangreb: Vi blev misinformeret af PET "
post_author:	    
post_date:	    Wed, 06 May 2015 19:36:51 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2658265/justitsminister-om-terrorangreb-vi-blev-misinformeret-af-pet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
Der er udført et godt politiarbejde under og efter terrorangrebet i København 
i februar. 
</p><p>
Det slog justitsminister Mette Frederiksen (S) fast på et netop afholdt 
pressemøde, hvor hun fremlagde Rigspolitiets samlede evaluering af politiets 
indsats ved terrorangrebene den 14. og 15. februar. 
</p><p>
Men justitsministeren retter samtidig uhørt hård kritik af, at politibetjente 
først fire timer efter angrebet på Krudttønden blev posteret ved indgangen 
til den jødiske synagoge. Den kritik rettes især mod Politiets 
Efterretningstjeneste (PET) og den netop afgåede PET-chef Jens Madsen. 
</p><p>
»Det kan ikke forklares. Det er et klart kritikpunkt«, siger justitsminister 
Mette Frederiksen. 
</p><h3>
Misinformeret af PET 
</h3><p>
Justitsministeren siger videre, at hun og statsministeren i Regeringens 
Sikkerhedsudvalg var blevet misinformeret af PET om politiindsatsen under 
terrorangrebet, der kostede to civile livet. 
</p><p><b class="ext-link">DOKUMENTATION</b><a class="embeddedlink" href="http://politiken.dk/indland/ECE2658173/dokumentation-laes-rigspolitiets-redegoerelse-her/">Læs Rigspolitiets redegørelse her</a></p><p>
Omkring klokken 15.30 den 14. februar angreb attentatmanden Omar El-Hussein 
debatarrangementet på Krudttønden på Østerbro. Først klokken 19.22 var 
politiet på plads i Krystalgade. 
</p><p>
Mette Frederiksen siger på pressemødet, at PET har givet forkerte oplysninger 
om forløbet i forbindelse med angrebene på Krudttønden og den jødiske 
synagoge. 
</p><p>
»Der gik godt tre timer fra angrebet i Krudttønden, til at PET anbefalede fast 
bevogtning ved synagogen. Desuden blev den faste bevogtning ved en række 
yderligere jødiske institutioner etableret godt seks timer efter. Det er for 
lang tid, ikke mindst set i lyset af den viden og den trusselsvurdering, som 
PET selv har foretaget omkring vores jødiske mindretal i Danmark. Og den 
tidslinje svarer ikke til det billede, som vi fik i dagene efter angrebet. 
Det er selv sagt ikke tilfredsstillende«, siger justitsministeren. 
</p><p>
Hun siger videre, at PET var informeret om, at der fandt en konfirmation sted 
i synagogen, da terrorangrebet fandt sted.
</p><p>
»Det er også en af grundene til, at jeg kritiserer, at der gik så lang tid, 
før man fik bevogtet synagogen«, siger Mette Frederiksen. 
</p><h3>
Vil ikke uddybe PET-chefs fratrædelse 
</h3><p>
Rigspolitiets redegørelse falder samtidig med, at Jens Madsen altså fratræder 
stillingen som chef for Politiets Efterretningstjeneste (PET). Jens Madsen 
har blot siddet i jobbet i halvandet år. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2657844/jens-madsen-traeder-af-som-pet-chef/">Jens Madsen træder af som 
PET-chef</a></p><div class="art-fakta article-box">
<h4 class="">
Fakta</h4>
<div class="fakta-body" data-buildingblock="embedded_factboxlink">
<p>
Rigspolitiets redegørelse identificerer ti læringspunkter, som primært 
vedrører politiets og PET’s forhold. 
</p><ul><li>Bevogtnings- og beskyttelseskoncepter mv </li><li>Beredskabets robusthed </li><li>Styrket operationsstyring og -metode i PET </li><li>Efterforskningsredskaber </li><li>Logistik, herunder personaleressourcer, materiel og udrustning </li><li>Operativ styring </li><li>Styrkelse af den politimæssige indsats i krydsfeltet mellem bander og militant 
is-lamistiske grupper </li><li>Operationskapacitet i PET </li><li>Kildedækning i PET </li><li class=" bl-elem">Deling af oplysninger og samarbejde mellem myndighederne</li></ul><p class=" bl-elem"><i class=" bl-elem">Kilde: Justitsministeriet</i></p>
</div>
</div><p>
På dagens pressemøde blev Mette Frederiksen gentagne gange spurgt ind til, 
hvorvidt Rigspolitiets redegørelse hænger sammen med at PET-chefen træder 
tilbage, hvilket blev meldt ud tidligere i dag. </p><p>
»Jeg har ikke noget behov for at gå i detaljer med, hvilke diskussioner og 
dialog, der er i Regeringens Sikkerhedsudvalg. Jeg kan bare konstatere, at 
det billede, vi kan se tegne sig med evalueringen, som er det korrekte, ikke 
umiddelbart er det, der er bibragt regeringen«, siger Mette Frederiksen. 
</p><p>
»Jens Madsen har aftalt med Justitsministeriets departementschef, at han 
overgår til andre arbejdsopgaver. Den aftale tager jeg til efterretning. Det 
har jeg ikke yderligere kommentarer til«, fortsætter justitsministeren. 
</p><h3>
Redegørelse indeholder en række kritikpunkter 
</h3><p>
Rigspolitiets evaluering af politiets indsats ved terrorangrebene i København 
i februar er 143 sider lang. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2658138/politiets-indsats-ved-terrorangreb-havde-flere-mangler/">Politiets indsats ved 
terrorangreb havde flere mangler</a></p><p>
Redegørelsen retter blandt andet kritik af politiets udrustning og manglende 
mentale forberedelse på et terrorangreb som det, der ramte den danske 
hovedstad. 
</p><p>
Politiet skal også fremover være bedre rustet til at imødegå det nye komplekse 
trusselsbillede, som denne type terrorangreb er udtryk for. 
</p><p class=" bl-elem">
Ifølge redegørelsen skal det derudover blandt andet sikres, at alle danske 
politibetjente gennemfører den obligatoriske skydetræning hvert år. Samtidig 
skal politiet og PET blive bedre til at planlægge og iværksætte fast 
bevogtning ved udsatte mål, hvis et nyt terrorangreb rammer. 
</p>	
</div>

</div></body></html>
