---
layout:     post
title: 	    "OL-sølvvinder vil gøre comeback og gå efter guld i Rio de Janeiro"
post_author:	    
post_date:	    Fri, 27 Mar 2015 10:32:23 +0100
post_site:	    politiken.dk 
post_link:	    http://politiken.dk/sport/ECE2606433/ol-soelvvinder-vil-goere-comeback-og-gaa-efter-guld-i-rio-de-janeiro/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Han vandt sølv ved de olympiske lege i London i Finnjolle og trak sig derefter 
tilbage for at koncentrere sig om den civile karriere, men nu er Jonas 
Høgh-Christensen tilbage og vil til de olympiske lege næste år i Rio de 
Janeiro. 
</p><p>
Sølvet fra London skal skiftes ud med guld i Rio, og mulighederne skulle være 
gode efter hans hans evige rival Ben Ainslie nu er skiftet til America's 
Cup-sejlads.
</p><p>
»Jeg elsker at sejle. Det er det fedeste i verden«, siger han i en 
pressemeddelelse om baggrunden for sit comeback. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2397822/jonas-hoegh-og-europamestrene-sparker-liv-i-sejlernes-vm/">Jonas Høgh og europamestrene 
sparker liv i sejlernes VM</a></p><p>
»Mit dilemma er, at jeg kommer fra et godt job og på alle måder har en god 
tilværelse. Det er en superegoistisk beslutning at søge tilbage i 
sejlsporten. Men inderst inde kan jeg mærke på mig selv, at det er noget, 
jeg er nødt til at gøre. Jeg vil ikke om ti år ærgre mig over, at jeg ikke 
forfulgte chancen for én gang til at sejle og konkurrere på højeste niveau. 
For mig er det den ultimative udfordring«, forklarer Jonas Høgh-Christensen 
videre. 
</p><p>
De seneste tre måneder har han fulgt et fysisk træningsprogram – hvilket har 
gjort ham 13 kg lettere. Sideløbende har han samarbejdet med Team Danmark og 
Dansk Sejlunion på at skabe en finansieringsløsning, der giver ham mulighed 
for at gå all in på OL-kampagnen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2397207/jonas-hoegh-giver-endnu-ol-i-rio-20-procents-chance/">Jonas Høgh giver endnu OL i 
Rio 20 procents chance</a></p><p>
Træning og konkurrence på vandet begynder i påskedagene på Mallorca, hvor han 
stiller op i EUROSAF-stævnet Trofeo Princesa Sofia, der traditionelt åbner 
den europæiske sejlsportssæson – med deltagelse af det meste af 
verdenseliten. Stævnet er samtidig afgørende for, hvem der i Finnjolle og 
flere andre klasser får den danske billet til For-OL, der sejles på 
OL-banerne i Rio til august. Netop derfor er Mallorca-stævnet et vigtigt led 
i Høghs comebackplaner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2366731/jonas-hoegh-comeback-skal-sende-landsmand-til-ol/">Jonas Høgh-comeback skal sende 
landsmand til OL</a></p><div class="art-fakta article-box">
<h4 class="">
Fakta</h4>
<h5>
Kvalifikation til For-OL og OL </h5>
<div class="fakta-body" data-buildingblock="embedded_factboxlink">
<p><b>I august 2015</b> sejles For-OL i Rio for alle ti olympiske klasser. Som 
ved OL kan kun én båd pr. nation deltage. Klasserne Finnjolle, 49er, Nacra 
17, Laser Standard og RS:X afgør den danske kvalifikation til For-OL ved den 
kommende uges EUROSAF-stævne ud for Palma på Mallorca. 
</p><p><b>Her er planen</b> for kvalifikation til For-OL: 
</p><p><b>49erFX afgør kvalifikation</b> til For-OL ved næste måneds World 
Cup-stævne i Hyères, Frankrig, mens Laser Radial afgør kvalifikation over to 
stævner, hhv. World Cup i Weymouth (juni) og EM i Aarhus (juli). 
</p><p class=" bl-elem"><b>Den danske kvalifikation</b> til OL i 2016 afvikles for hver klasse over 
fire stævner fordelt i perioden fra sommeren 2015 til foråret 2016. Den båd 
med det bedste samlede resultat over de fire stævner - hvoraf ét stævne er 
en fratrækker - får billetten til OL. 
</p>
</div>
</div><p>
Dansk Sejlunions sportschef, Thomas Jacobsen, glæder sig over at få Jonas 
Høgh-Christensen tilbage i landsholdsregi. </p><p>
»Jonas er en unik sejler. Det så vi senest ved VM, hvor han efter to års pause 
satte sig ned i båden og blev nummer to i første sejlads. Han har leveret 
topresultater ved både VM og OL – så han behøver ikke bevise mere. At han 
alligevel er klar igen, siger noget om, hvilken stærk konkurrencementalitet, 
der brænder i ham«, siger Thomas Jacobsen i en pressemeddelelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE1927423/ol-helt-var-aarets-bedste-paa-vandet-i-2012/">OL-helt var årets bedste på 
vandet i 2012</a></p><p>
Team Danmarks nytiltrådte direktør, Lone Hansen, fremhæver, at Jonas 
Høgh-Christensen styrker de danske medaljechancer i Rio på to fronter. Dels 
fordi han selv er en åbenlys medaljekandidat, dels fordi han med sin rutine 
og ro kan viderebringe sine erfaringer til de andre sejlere, hvoraf flere 
vil være til OL for første gang. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ol2012london/sportsgreneol2012/sejlsport2012/jonas_hoegh_christensen/ECE1710857/skuffet-hoegh-jeg-tabte-guldet-i-dag/">Skuffet Høgh: Jeg tabte guldet 
i dag</a></p><p class=" bl-elem">
»Jonas’ beslutning om at genoptage karrieren er et flot eksempel på, at den 
danske elitesportsmodel, hvor der er plads til at udvikle sig som menneske 
med uddannelse, familie og arbejde sideløbende med en elitesportskarriere, 
virker. Mange eliteatleter topper sent i deres karriere, og derfor er det 
afgørende, at vi kan tilbyde dem rammer, hvor de har mulighed for at være 
med på topplan gennem mange år. Jonas’ comeback skal også ses som et udtryk 
for, at Dansk Sejlunion arbejder dygtigt og professionelt med at rekruttere, 
udvikle og ikke mindst fastholde sejlere i en lang elitesportskarriere på 
højeste niveau«, siger Lone Hansen. 
</p>	
</div>
</div></body></html>
