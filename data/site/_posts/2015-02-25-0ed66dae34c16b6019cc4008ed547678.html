---
layout:     post
title: 	    "Politisk flertal vil forbyde Hizb ut-Tahrir"
post_author:	    
post_date:	    Wed, 25 Feb 2015 22:32:11 +0100
post_site:	    politiken.dk 
post_link:	    http://politiken.dk/indland/ECE2563807/politisk-flertal-vil-forbyde-hizb-ut-tahrir/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det bør undersøges, om det omstridte islamistiske forening Hizb ut-Tahrir kan 
opløses ved tvang. 
</p><p>
Det mener et flertal i Folketinget med justitsminister Mette Frederiksen (S) i 
spidsen. Hun vil nu bede Rigsadvokaten undersøge mulighederne for at forbyde 
den islamistiske forening i Danmark. 
</p><p>
»Min egen holdning er, at den organisation skal opløses. Og i det sekund, 
Rigsadvokaten mener, at der er grundlag for at få dem opløst, skal det ske. 
Derfor er det afgørende, at Rigsadvokaten på baggrund af den seneste 
udvikling vurderer, om der nu er et grundlag for, at Hizb ut-Tahrir 
opløses«, siger Frederiksen, der desuden understreger, at også 
rockergrupperinger og højreekstreme grupper løbende skal overvåges af 
Rigsadvokaten. 
</p><p>
Liberal Alliance, Venstre, SF, Dansk Folkeparti, og Enhedslisten bakker også 
op om at få Rigsadvokaten på sagen. 
</p><h3>
Undersøgt i 2008 
</h3><div class="art-quote article-box">
<p class="quote"/>
<blockquote>
<p class="quote-txt">
I det sekund, Rigsadvokaten mener, at der er grundlag for at få dem opløst, 
skal det ske
</p>
<p class="sender">
Mette Frederiksen (S) 
</p>
</blockquote>
</div><p>
Hizb ut-Tahrir er forbudt i en række lande, og partiets erklærede mål er af 
afskaffe demokrati og indføre et islamisk kalifat. Flere gange er Hizb 
ut-Tahrir blevet anklaget for at støtte voldelige metoder til fremme af 
politiske mål – en anklage, som partiet gentagne gange har afvist. <br/><br/>
Men nu vil Rigsadvokaten altså blive bedt om at vurdere, om Hizb ut-Tahrirs 
virke strider imod blandt andet grundlovens paragraf 78, der forbyder 
foreninger der »søger at nå deres mål ved vold, anstiftelse af vold eller 
lignende strafbar påvirkning af anderledes tænkende«.</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/interview/ECE2326609/han-skiftede-banden-ud-med-hizb-ut-tahrir/">Han skiftede banden ud med 
Hizb ut-Tahrir</a></p><p>
Netop dette spørgsmål blev i 2008 undersøgt af Risadvokaten, der konkluderede, 
at det ikke er »ulovligt for en forening at have til formål at arbejde for 
en ordning, der – som tilfældet er med en kalifatstat – er grundlæggende 
forskellig fra den gældende samfundsorden«. 
</p><h3>
Radikaliseringsspiral 
</h3><p>
Når Hizb ut-Tahrirs eksistensberettigelse alligevel skal undersøges igen, 
handler det om, at flere forhold har ændret sig siden 2008. 
</p><p>
Blandt andet er Hizb ut-Tahrirs medlemmer med til at drive moskeen al-Faruq i 
Heimdalsgade på Nørrebro, der for nylig har trukket overskrifter, siden det 
kom frem, at der ved en fredagsbøn dagen før skudattentaterne forrige 
weekend imod kulturhuset Krudttønden og Københavns jødiske synagoge blev 
talt hadsk om jøder. 
</p><p>
Desuden har borgerkrigene i Syrien og Irak kastet lys på ikkevoldelige 
islamistiske grupperinger, der ifølge flere radikaliseringsekspeter kan 
opfattes som såkaldte <i>stepping stones</i> hen imod en mere 
ekstremistisk – og i nogle tilfælde militant – verdensopfattelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/samfund/ECE2310185/hizb-ut-tahrir-hverver-unge-kriminelle/">Hizb ut-Tahrir hverver unge 
kriminelle</a></p><p>
Lektor ved Syddansk Universitet og mangeårig forsker i Hizb ut-Tahrir, ph.d. 
Kirstine Sinclair peger på, at foreningen kan føre dets medlemmer ind i en 
radikaliseringsspiral. 
</p><p>
»Man kan tale om en samlebåndseffekt: En person, der starter i Hizb ut-Tahrir, 
lærer en bestemt måde at se verden på, og så kan vedkommende bevæge sig ud i 
en mere radikal retning, og nogle vil udvikle en voldsparathed. Der er – for 
enkelte – en klar logisk sammenhæng mellem det at lære at tænke på en 
bestemt måde i forhold til, hvad der er rigtigt og forkert, og så til selv 
at gribe til vold«, siger Sinclair og peger på, at der findes eksempler på 
unge med tilknytning til Hizb ut-Tahrir, som er rejst til Syrien for at 
kæmpe – blandt dem er også personer, der tidligere har talt med Politiken. 
</p><h3>
Vredesventil 
</h3><div class="art-quote article-box">
<p class="quote"/>
<blockquote>
<p class="quote-txt">
Man magter simpelthen ikke at håndtere folk, der tænker anderledes i det her 
land
</p>
<p class="sender">
Junes Kock, talsmand, Hizb ut-Tahrir 
</p>
</blockquote>
</div><p>
Dog understreger Kirstine Sinclair, at Hizb ut-Tahrir omvendt også kan fungere 
som ventil for frustrerede unge – og på den måde faktisk være 
afradikaliserende. <br/><br/>
»Ved at engagere sig i en organisation som Hizb ut-Tahrir får man afløb for en 
masse vrede, og det kan i sig selv være nok til, at man ikke går skridtet 
videre og udvikler en voldsparathed«.</p><p>
På samme måde skrev Center for Terroranalyse under Politiets 
Efterretningstjeneste i 2008, at den høje grad af social kontrol og 
afstandtagen fra vold i Hizb ut-Tahrir muligvis kan betyde, at bevægelsen 
»ligefrem kan absorbere radikale personer og hindre yderligere 
radikalisering i en voldelig retning«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/samfund/ECE2310187/tidligere-medlem-hellere-islamister-end-bandekriminelle/">Tidligere medlem: Hellere 
islamister end bandekriminelle</a></p><p>
Alligevel ønsker Dansk Folkeparti Hizb ut-Tahrir forbudt. 
</p><p>
»Man leger med ilden, hvis man sender et signal til Hizb ut-Tahrir om, at det 
er tilladt, det, de går rundt og laver«, siger retsordfører Peter Skarup. 
</p><h3>
Hizb ut-Tahrir: Vi støtter ikke vold 
</h3><p>
Venstre mener, at et forbud vil sende et stærkt signal om, at det danske 
samfund tager afstand fra Hizb ut-Tahrirs holdninger og værdier, men 
retsordfører Karsten Lauritzen erkender, at et eventuelt forbud ikke er en 
»mirakelkur«. 
</p><p>
»Jeg synes, det ville være dejligt, hvis Hizb ut-Tahrir ikke var der, men man 
skal bare være klar over, at hvis man får foreningen forbudt, så forsvinder 
foreningens medlemmer altså ikke«, siger han. 
</p><p>
Hizb ut-Tahrirs talsmand, Junes Kock, afviser alle anklager og er uforstående 
over for politikernes ønske, som han kalder »et tegn på desperation og en 
klar falliterklæring«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2282194/hizb-ut-tahrir-har-taget-magten-i-fodboldklub/">Hizb ut-Tahrir har taget 
magten i fodboldklub</a></p><p>
»Politikerne fejler ved ikke at differentiere mellem et juridisk forbud og det 
at stoppe os i at sprede vores tanker og ideer. Man magter simpelthen ikke 
at håndtere folk, der tænker anderledes i det her land, og man kan ikke 
tåle, at nogen afslører det hykleri, som dansk indenrigs- og udenrigspolitik 
er skyld i – især ikke, når kritikken kommer fra muslimer«, siger han og 
tilføjer, at et forbud vil »cementere politikernes hykleri og udstille, at 
man går på kompromis med egne værdier og principper«. 
</p><p class=" bl-elem">
»Det er kendt i hele verden, at vi er et ideologisk politisk parti, som ikke 
støtter vold, men kalder til tanker. Men vi er i en valgperiode, og efter de 
tragiske begivenheder, vi har set i forrige uge, vil man vise handlekraft«. 
</p>	
</div>
</div></body></html>
