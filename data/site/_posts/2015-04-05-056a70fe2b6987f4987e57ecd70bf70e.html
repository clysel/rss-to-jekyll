---
layout:     post
title: 	    "Søgningen efter kropsdele i de franske alper er afsluttet"
post_author:	    
post_date:	    Sun, 05 Apr 2015 12:48:49 +0200
post_site:	    politiken.dk 
post_link:	    http://politiken.dk/udland/ECE2616584/soegningen-efter-kropsdele-i-de-franske-alper-er-afsluttet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efterforskere har afsluttet deres arbejde med at finkæmme området i de franske 
alper for at finde flere kropsdele i området, hvor Germanwings-flyet 
styrtede ned 24. marts. Et styrt, der kostede alle 150 personer om bord 
livet.
</p><p>
»Men eftersøgningen efter ofrenes personlige ejendele fortsætter«, oplyste en 
talsmand for den lokale myndighed i Alpes-de-Haute-Provence til 
nyhedsbureauet Reuters i går.
</p><p>
Han fortalte samtidig, at det tyske luftfartsselskab Lufthansa har hyret et 
specialfirma til at fjerne vragrester fra flyet under ledelse af den franske 
anklagemyndighed.
</p><p>
Lufthansa ejer lavprisselskabet Germanwings.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2613009/mobilvideo-viser-sidste-sekunder-inden-flight-4u9525-styrtede/">Mobilvideo viser sidste 
sekunder, inden flight 4U9525 styrtede</a></p><p>
Arbejdet med at identificere de 150 personer, der var om bord på det tyske 
Airbus A320-fly vil fortsætte med analyser af dna-profiler, hvilket kan tage 
flere uger. 150 forskellige dna-profiler er blevet fundet på ulykkesstedet.
</p><p>
Den franske anklagemyndighed har dog advaret om, at fundet af dna-sporene ikke 
nødvendigvis betyder, at alle ofre for ulykken nu er fundet.
</p><p>
Så snart noget dna er blevet matchet med et af ofrene, får familien besked.
</p><p>
Arbejdet med at fjerne flyets vragdele fra ulykkesstedet vil begynde i næste 
uge, og arbejdet kan tage op til to måneder, oplyser politichefen i området, 
David Galtier.
</p><p>
Germanwings-flyets anden sorte boks, den såkaldte flight recorder, blev fundet 
torsdag, og ifølge efterforskere, der har studeret boksen, handlede 
andenpilot Andreas Lubitz bevidst, da han lod flyet ramme en bjergvæg med en 
fart på mere end 700 kilometer i timen.
</p><p>
Det stemmer overens med fundet af den første sorte boks, der har optaget 
samtaler i flyets cockpit.
</p><p>
På lydoptagelserne har efterforskerne hørt, hvordan styrmanden opfordrede 
kaptajnen til at gå på toilettet, hvorefter han satte det tyske Airbus 
A320-fly på dødskurs.
</p><p class=" bl-elem">
Styrtet var så voldsomt, at flyet blev slået i småstykker.
</p>	
</div>

</div></body></html>
