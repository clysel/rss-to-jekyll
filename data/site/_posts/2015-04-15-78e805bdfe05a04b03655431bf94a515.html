---
layout:     post
title: 	    "Endnu en front: Sådan vil Vestager granske Googles grønne mand"
post_author:	    
post_date:	    Wed, 15 Apr 2015 17:02:47 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2629368/endnu-en-front-saadan-vil-vestager-granske-googles-groenne-mand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Jeg ønsker at sikre, at de relevante markeder har plads til at blomstre</p><p/><p/><p class=" bl-elem"/>

<p class="sender">
</p><p>Margrethe </p><p>Vestager,</p><p class=" bl-elem">EU-kommissær</p> 

</blockquote>
</div><p>
Det er en af verdenens mest populære styresystemer til mobiltelefoner, der 
kommer under lup, nu hvor Margrethe Vestager indleder en helt ny 
undersøgelse af Android. 
</p><p>
Ikke blot må Google sande, at den danske EU-kommissær med ansvar for 
konkurrence skærper sagen om selskabets udbredte søgemaskine. Også Android 
med den finurlige, lille og grønne mand som logo står for skud. 
</p><p>
»Smartphones, tablets og lignende produkter spiller en stigende rolle i vores 
hverdag, og jeg ønsker at sikre, at de relevante markeder har plads til at 
blomstre – uden at nogen selskaber begrænser konkurrencen«, siger 
konkurrencekommissær Margrethe Vestager (R). 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/virksomheder/ECE2628681/officielt-vestager-anklager-google-for-magtmisbrug/">Officielt: Vestager anklager Google 
for magtmisbrug</a></p><p>
Google har siden 2005 stået i spidsen for udviklingen af styresystemet, som 
blandt andet Nokia og Microsoft har klaget over til EU-kommissionen, hvor 
Margrethe Vestager altså nu sætter gang i en tilbundsgående undersøgelse for 
at afdække mulige brud på EU's kartel- og monopolregler. 
</p><p>
Hele tre forhold skal granskes nærmere af kommissionens eksperter. 
</p><ul><li class=" bl-elem">De fleste producenter af smartphones og tablets anvender Android i kombination 
med en række andre af Googles apps og tjenester. I den forbindelse vil 
kommissionen undersøge en påstand om, at Google kræver eller giver 
producenterne incitamenter til udelukkende at præinstallere Googles 
egne services og apps – især Googles egen søgemaskine.</li></ul><ul><li class=" bl-elem">Det andet punkt handler om udviklings af Android. I modsætning til 
styresystemer som iOS fra Apple og Windows Phone fra Microsoft fungerer 
Android som open source, hvilket betyder, at alle frit kan bruge det og 
være med til at udvikle det. I den sammenhæng vil kommissionen 
undersøge, hvorvidt Google forhindrer producenter af smartphones og 
tablets i at bruge og udvikle modificerede udgaver af Android – 
såkaldte Android forks– og derved på ulovlig vis forhindrer 
konkurrerende styresystemer.</li></ul><ul><li class=" bl-elem">Endeligt vil kommissionen undersøge, hvorvidt Google også på ulovlig vis har 
forhindret og hæmmet konkurrenter ved hjælp af en særlig taktik, der 
går ud på at bundte visse af selskabets egne apps og tjenester på 
Android med andre apps og tjenester fra Google.</li></ul><h3>
Google: Andre nyder også godt 
</h3><p>
Flere har dog allerede karakteriseret det som paradoksalt, at EU-kommissionen 
mistænker lige netop Android for at være konkurrenceforvridende – herunder 
selvfølgelig Google selv. 
</p><p>
Android har på grund af open soruce-modellen om noget været med til at fremme 
konkurrence og udvalget på markedet, siger vicedirektør Hiroshi Lockheimer 
fra selskabets Android-afdeling. Styresystemet har givet andre mulighed for 
at konkurrere med deres egne, unikke opfindelser, argumenterer han. 
</p><p>
»Vi forstår godt, at succes også fører til granskning. Men det er ikke kun 
Google, der har nydt godt af Androids succes«, siger han i en skriftlig 
meddelelse. 
</p><p class=" bl-elem">
På baggrund af den tilbundsgående undersøgelse skal Margrethe Vestager senere 
beslutte, hvorvidt hun vil gå videre med sagen ved at sende en formel 
anklage, sådan som hun netop har gjort det i den seperate om tjenesten 
Google Search på selskabets søgemaskine. 
</p>	
</div>

</div></body></html>
