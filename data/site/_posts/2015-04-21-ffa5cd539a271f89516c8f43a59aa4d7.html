---
layout:     post
title: 	    "FC Portos sigøjner er i gang med et stort comeback"
post_author:	    
post_date:	    Tue, 21 Apr 2015 14:05:41 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2636336/fc-portos-sigoejner-er-i-gang-med-et-stort-comeback/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<p>
Da Ricardo Quaresma i sin tid var tilknyttet Sportings ungdomsakademi i 
Lissabon, hed en af kammeraterne Cristiano Ronaldo. Dengang mente mange 
iagttagere, at Quaresma var den af de to stortalenter, der havde de bedste 
muligheder for at blive en af sin sports markante profiler. 
</p><p><b class="ext-link">OPREJSNING:</b><a class="embeddedlink" href="http://politiken.dk/sport/fodbold/1bundesliga/ECE2633852/bayern-laegger-raedselsuge-bag-slaar-hoffenheim-2-0/">Bayern lægger rædselsuge bag og slår 
Hoffenheim 2-0</a></p><p>
Sådan gik det ikke, og i stedet for at stråle side om side med Ronaldo har 
Quaresmas karriere i perioder haft karakter af det store uudnyttede 
potentiale. 
</p><p>
I godt et års tid har han dog været tilbage i Porto, hvor han også havde sin 
bedste periode 2004-08, og i sidste uge gav han prøver på, hvad det kunne 
være blevet til, hvis en stribe beslutninger gennem det seneste årti havde 
været anderledes. To gange scorede Quaresma i 3-1-sejren over Bayern München 
i den første Champions League-kvartfinale, og han leverede kampen igennem en 
stor præstation for sit hold. Derfor er der ingen tvivl om, at 
Bayern-spillerne i aften i München vil holde godt øje med portugiseren, så 
snart returkampen fløjtes i gang. 
</p><p><b>Forrygende sparketeknik</b></p><p>
Quaresma er en supertekniker, der kan alt med bolden, men han er især berømt 
for sine afslutninger affyret med ydersiden af foden – et såkaldt 
papegøjeskud. Med indersiden af foden skaber han også ravage, bl.a. da han 
presset fik lagt bolden ind til Ronaldos hoved i Parken i efterårets 
EM-kvalifikationskamp og så ved en stribe forrygende frisparksmål. 
</p><div class="art-fakta article-box">
<h4 class="">
BLÅ BOG</h4>
<h5>
RICARDO QUARESMA</h5>
<div class="fakta-body" data-buildingblock="embedded_factboxlink">
<p><b>Født:</b> 26. sept. 1993 i Lissabon 
</p><p><b>Højde: </b>175 cm, kantspiller 
</p><p><b>Signatur: </b>Papegøjeskuddet 
</p><p><b>Klubber:</b> Sporting (2001-03), Barcelona (2003-04), FC Porto (2004-08), 
Inter (2008-2010), Chelsea (2009, lån), Besiktas (2010-2012), Al Ahli 
(2013), FC Porto (2014-?) 
</p><p class=" bl-elem"><b>Landshold: </b>Indtil videre 40 kampe for Portugal, 4 mål 
</p>
</div>
</div><p> Masser af gange har han imponeret fodboldfans med disse spektakulære 
skud, og hans genvundne selvtillid kan blive en ubehagelig oplevelse for 
Portos modstandere både i den hjemlige liga og på den europæiske scene. Der 
er tale om et sent comeback til toppen, men Quaresma er motiveret som aldrig 
før. 
</p><p><b>Stærkt bånd til FC Porto </b></p><p>
»Jeg føler især stolthed, når jeg optræder i Champions League for den klub, 
jeg elsker. Jeg vil gøre alt for at give klubbens fans noget tilbage, når 
jeg tænker på, hvad de har givet mig«, siger Ricardo Quaresma til uefa.com. 
10.000 fans overværede hans første træning tilbage i Porto. 
</p><p><b class="ext-link">BAYERN-STJERNE:</b><a class="embeddedlink" href="http://politiken.dk/sport/fodbold/championsleague/ECE2629758/bayern-stjerne-resultatet-afspejler-altid-indsatsen/">Resultatet afspejler altid 
indsatsen</a></p><p>
»Jeg er 31, og jeg ved, at man i portugisisk fodbold bliver regnet som gammel 
i den alder, men i Spanien, Italien og England er mange topspillere ældre 
end mig, og jeg føler stadig, at jeg har en masse at give klubben«. 
</p><p><b>Quaresma lidt for besværlig</b></p><p>
Det følte en 19-årig Quaresma sikkert også, da han kom til FC Barcelona i 
2003, men opholdet mislykkedes, og under EM 2004 meddelte den iltre 
Quaresma, at han ikke ville spille for klubben, så længe Frank Rijkaard var 
cheftræner. Det kunne kun gå galt, men efterfølgende kom FC Porto så første 
gang Quaresma til undsætning, og under træner Jesualdo Ferreira kom 
Quaresmas talent til sin ret i en sådan grad, at Jose Mourinho siden hentede 
ham til Inter. Igen gik det galt, og Mourinho kritiserede Quaresma for ikke 
at arbejde nok for holdet. »Hvis han ikke lærer det, kommer han ikke til at 
spille ret meget her hos os«, sagde den berømte træner, og så lejede 
Milano-klubben Quaresma ud til Chelsea. 
</p><p><b class="ext-link">TYSK NEDTUR:</b><a class="embeddedlink" href="http://politiken.dk/sport/fodbold/championsleague/ECE2629673/porto-sender-haardt-saarede-bayern-hjem/">Porto sender hårdt sårede Bayern 
hjem </a></p><div class="art-quote article-box">
<p class="quote"/>
<blockquote>
<p class="quote-txt">
Jeg har taget en del forkerte beslutninger på afgørende tidspunkter i min 
karriere. Jeg ville have det hele hurtigt, og det kom til at skade mig
</p>
<p class="sender">
Ricardo Quaresma 
</p>
</blockquote>
</div><p>
»Jeg har taget en del forkerte beslutninger på afgørende tidspunkter i min 
karriere. Jeg ville have det hele hurtigt, og det kom til at skade mig«, 
erkendte Porto-spilleren sidste år i et interview med O Jogo. Og til 
uefa.com: »Måske skulle jeg have udrettet mere i min karriere, men der er 
nogle chancer i livet, som man enten griber eller ikke griber, og jeg 
fortryder ikke noget af det, jeg har gjort. Det er ikke, fordi jeg ikke kan 
leve med presset om at præstere – jeg har altid haft større problemer med 
det at være berømt«. </p><p><b>Racismen er ikke død, desværre </b></p><p>
Der har også været andre problemer, f.eks. racisme. Ricardo Andrade Quaresma 
Bernardo har delvis sigøjnerbaggrund, og adskillige gange har han fra 
modspillere og modstanderes fans oplevet grove provokationer. 
</p><p>
»Hvis nogen siger, at der ikke er racisme nu om dage, må jeg grine. Når noget 
går galt i Portugal, er det altid sigøjnere, sorte og indvandrere, der får 
skylden. Det er hårdt at leve med«, har Quaresma sagt til portugisisk 
presse. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis nogen siger, at der ikke er racisme nu om dage, må jeg grine
</p>
<p class="sender">
Ricardo Quaresma 
</p>
</blockquote>
</div><p> Chelsea blev en ny skuffelse for angriberen, og i Besiktas blev han 
smidt ud efter et voldsomt opgør med træner Carlos Carvalhal. Det blev derpå 
blot til 10 kampe for Al Ahli i Emiraterne, før Porto igen stod klar. Det 
ligner endestationen – på den gode måde – for Quaresma. 
</p><p>
Opmuntringen er tiltrængt for en spiller, der på grund af en lang række 
uheldige omstændigheder har misset tre VM-slutrunder på stribe. 
</p><p class=" bl-elem"><b>Live:</b> Der er kickoff i CL-kampene kl. 20.45 - følg med minut for minut 
her på politiken.dk. 
</p>	
</div>

</div></body></html>
