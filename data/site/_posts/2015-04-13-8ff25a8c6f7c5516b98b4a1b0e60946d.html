---
layout:     post
title: 	    "Fransk politi åbner sag mod ryttere efter bomforcering"
post_author:	    
post_date:	    Mon, 13 Apr 2015 11:51:06 +0200
post_site:	    politiken.dk 
post_link:	    http://politiken.dk/sport/cykling/ECE2625863/fransk-politi-aabner-sag-mod-ryttere-efter-bomforcering/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tilskuere og tv-seere spærrede øjnene op, da hovedfeltet i søndagens 
forårsklassiker Paris-Roubaix måtte bremse op 87 kilometer før mål, fordi en 
togbom gik ned. 
</p><p>
Foran lå et udbrud, og flere af rytterne i feltet var ikke interesseret i at 
komme længere efter folkene i front. Derfor forcerede mange ryttere bommen 
og skinnerne, hvilket nu får fransk politi til at kigge nærmere på episoden. 
Det skriver nyhedssitet France Info. 
</p><p><b class="ext-link">TV</b><a class="embeddedlink" href="http://politiken.dk/tv/ECE2625285/se-jernbanebom-skabe-kaos-inden-degenkolb-afgoer-paris-roubaix/">Se jernbanebom skabe kaos, inden Degenkolb 
afgør Paris-Roubaix</a></p><p>
Det er ulovligt at forcere togbomme, og det franske jernbaneselskab (SNCF) har 
klaget til politiet, som skal kigge nærmere på sagen. 
</p><p>
»Flere ryttere krydsede en bom med vilje og mod alle sikkerhedsregler. At 
millioner af tv-seere så det direkte, gør hændelsen ekstremt alvorlig og 
uansvarlig. Det kunne være endt tragisk«, skriver SNCF i en 
pressemeddelelse. 
</p><h3>
Rytterne ventede på hinanden 
</h3><p>
»Nogle sekunder senere kom et TGV-tog, som kunne have ramt feltet«, skriver 
selskabet videre. 
</p><p>
Hvilke ryttere, det franske politi kigger nærmere på, er endnu uvist, men den 
franske mester Arnaud Démare og den norske stjernerytter Alexander Kristoff 
var blandt de ryttere, der sneg sig forbi bommen. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2625289/reportage-fra-helvede-i-nord-tysk-vovemod-beloennet-med-klassikertriumf/">Reportage fra 'Helvede i 
Nord': Tysk vovemod belønnet med klassikertriumf</a></p><p>
Bomfarcen fik ikke afgørende indflydelse på resultatet af årets Paris-Roubaix. 
Løbets kommissærer gav de forreste ryttere i hovedfeltet ordre til at vente 
på dem, som ikke trodsede bommen. 
</p><p class=" bl-elem">
Udbryderne blev indhentet, og tyskeren John Degenkolb endte med at sikre sig 
karrierens største triumf. 
</p>	
</div>

</div></body></html>
