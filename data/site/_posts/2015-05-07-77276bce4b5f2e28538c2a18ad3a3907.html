---
layout:     post
title: 	    "Udlandet elsker kommende film med Sidse Babett som dominatrix"
post_author:	    
post_date:	    Thu, 07 May 2015 18:05:48 +0200
post_site:	    politiken.dk 
post_link:	    http://politiken.dk/kultur/filmogtv/ECE2658692/udlandet-elsker-kommende-film-med-sidse-babett-som-dominatrix/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den er ikke for alle, 'The Duke of Burgundy', der handler om to kvindelige 
insekteksperters sadomasochistiske forhold. 
</p><p>
Men for dem, der kan overgive sig til smukke billeder og kvindernes erotiske 
spil, er der tale om en blændende film. 
</p><p>
Det mener flertallet af internationale anmeldere om filmen, der har danske 
Sidse Babett Knudsen i én af de to hovedroller. 
</p><p><a target="_blank" href="http://variety.com/2014/film/festivals/film-review-the-duke-of-burgundy-1201331373/">The 
Varietys anmelder Scott Foundas</a> mener, den har kultpotentiale, kalder 
filmen »sensuel« og spår, at den har potentiale til at blive <i>arthouse</i>-publikummets 
svar på 'Fifty Shades of Grey'. 
</p><p>
Filmen følger to zoologer, der udlever deltajerede fantasier om underkastelse 
og dominans. Den ene (Chiara D'Anna) i rollen som ung, forsagt tjenestepige, 
den anden (Sidse Babett Knudsen) i rollen som moden, selvsikker og 
straffende herskerinde. 
</p><h3>
Forunderligt bizar 
</h3><p><a target="_blank" href="http://www.theguardian.com/film/2015/feb/19/the-duke-of-burgundy-review-peter-strickland">The 
Guardians anmelder Peter Bradshaw</a> mener, at filmen både sværmer, men 
også stikker og giver den fire ud af fem stjerner 
</p><p>
»'The Duke' er et ekstravagant kunstigt værk, som handler om fetich, lir og 
den svage lys af insekters vingeslag«. 
</p><p>
Der er også fire stjerner fra <a target="_blank" href="http://www.independent.co.uk/arts-entertainment/films/reviews/the-duke-of-burgundy-film-review-sm-fantasy-is-everything-fifty-shades-of-grey-isnt-10057836.html">The 
Independent</a>, som er falder for filmens æstetik, humor midt i alvoren og 
dens hommage til 1970'ernes erotica. 
</p><p>
»Det er en forunderlig bizar affære, smuk og i glimt overraskende«, lyder det. 
</p><p>
Der er også ros til skuespillerne. <a target="_blank" href="http://www.empireonline.com/reviews/reviewcomplete.asp?FID=138940">Filmmagasinet 
The Empire's anmelder</a> skriver, at de begge er bemærkelsesværdige 
præstationer, og at »Knudsens nær ved og næsten-sammenbrud, da hun ikke kan 
følge med til ubehageligehederne, er noget af det dygtigst spillede, man vil 
se i år«. Karakteren er fem ud af fem stjerner. 
</p><p>
På siden Rottentomatoes.com, som samler anmeldelser, får filmen hele 93 
procent ud af 100, hvilket er en usædvanlig fornem score. 
</p><h3>
Så sexet som skak 
</h3><p>
Det er dog ikke alle, som bliver lige tændte af kvindernes erotiske leg. 
</p><p>
Anmelderen i <a target="_blank" href="http://www.newyorker.com/goings-on-about-town/movies/duke-burgundy-2">The 
New Yorker</a> skriver for eksempel: 
</p><p>
»De imponerende billeder af både levende og præserverede insekter er så 
bastante som den erotiske psykologi er flygtig; filmen er lige så sexet som 
et spil skak og så indsigtsfuld som et katalog«. 
</p><p class=" bl-elem">
Filmen blev vist under festivalen CPH PIX og har officiel danmarkspremiere 21. 
maj, hvor den også vil blive anmeldt i Politiken. 
</p>	
</div>

</div></body></html>
