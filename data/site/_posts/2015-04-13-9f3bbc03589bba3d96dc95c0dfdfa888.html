---
layout:     post
title: 	    "Frederiksberg Kommune gør P-betaling digital"
post_author:	    Martin Bernth
post_date:	    Mon, 13 Apr 2015 09:48:51 +0000
post_site:	    www.version2.dk 
post_link:	    http://www.version2.dk/artikel/frederiksberg-kommune-goer-p-betaling-digital-140004?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Bilister, der skal parkere på Frederiksberg i København, skal ikke længere være nervøse for om parkeringskvitteringen i forruden nu også kan læses udefra. Kommunen er nemlig som den første i Danmark overgået til en digital løsning, <a href="http://www.b.dk/nationalt/nu-er-det-slut-med-p-billetter-paa-frederiksberg">skriver Berlingske.</a></p>

<p>I stedet må bilister, der ikke har en særskilt beboerlicens, gribe til tasterne og downloade en smartphone-app udgivet af de tre firmaer, der står for at sælge parkeringspladser i kommunen, hvor de skal indtaste bilens registreringsnummer.</p>

<p>Kommunen regner med, at den nye løsning vil spare administrationsomkostninger, og selvom timetaksten hæves, så kan det også komme bilisterne til gode, der fremover kun skal betale for præcis den tid, de holder på pladsen.</p>

<p>Samtidig skal de hævede priser og afskaffelsen af gratis parkering visse stedet i kommunen skubbe lidt flere pendlere over i den kollektive trafik.</p>

<p>»Vi forestiller os, at det kommer til at hjælpe på den her trængsel, vi oplever i kommunen. Det har jo været gratis at parkere i den vestlige del af Frederiksberg, og så kan vi konstatere, at folk parkerer bilen hos os og tager tog eller cykel videre til arbejde i København – ja, eller tager metroen til lufthavnen og flyver til Gran Canaria i to uger og lader os hænge på bilen,« siger Poul Eldrup, der er parkeringschef i kommunen, til Berlingske.</p>

<p>Der er dog endnu mulighed for at betale mere ‘analogt’ for sin parkering. Hvis man ikke har en smartphone har kommunen opstillet 18 af de klassiske parkeringsautomater.</p>
  </section>

      </div></body></html>
