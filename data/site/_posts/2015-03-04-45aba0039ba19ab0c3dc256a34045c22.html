---
layout:     post
title: 	    "Pilotstrejke påvirker også indenrigstrafikken i morgen"
post_author:	    
post_date:	    Wed, 04 Mar 2015 20:05:47 +0100
post_site:	    politiken.dk 
post_link:	    http://politiken.dk/rejser/ECE2573940/pilotstrejke-paavirker-ogsaa-indenrigstrafikken-i-morgen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Passagererne vil fortsat opleve problemer i morgen, når det gælder 
indenrigsflyvninger i Skandinavien med Norwegian. 
</p><p>
»Billedet torsdag vil stort set nok være det samme som onsdag med mange 
aflysninger. Det er klart, at med så mange piloter i strejke, rammer det 
flytrafikken hårdt«, siger kommunikationsrådgiver i Norwegian, Daniel 
Kirchhoff.
</p><p><b class="ext-link">PILOTER </b><a class="embeddedlink" href="http://politiken.dk/rejser/ECE2573748/frustrerede-piloter-til-moede-i-kastrup-det-handler-ikke-om-loen/">Frustrerede piloter til møde i Kastrup: 
Det handler ikke om løn</a><b/></p><p>
Han vurderer, at også i morgen vil strejken berøre omkring 35.000 passagerer. 
</p><p>
»Situationen er stærkt beklagelig over for vores passagerer, siger Daniel 
Kirchhoff. 
</p><p>
I Norge oplyser informationschef Lasse Sandaker-Nielsen onsdag aften til NTB, 
at de norske indenrigsfly torsdag forventes at blive aflyst. 
</p><p>
Han beder passagerne om at forberede sig på »en ganske dyster dag«. 
</p><h3>
Enkelte flyvninger i Skandinavien 
</h3><p>
Det vil imidlertid være enkelte flyvninger mellem de skandinaviske 
hovedstæder, oplyser Sandaker-Nielsen. 
</p><p>
Europa-ruterne vil afgå mere eller mindre som planlagt. Det betyder, at flyene 
til mange af de mest populære rejsemål sydpå som Antalya, Nice og Gran 
Canaria afgår som planlagt. 
</p><p><b class="ext-link">STØTTE </b><a class="embeddedlink" href="http://politiken.dk/rejser/ECE2573845/ryanairs-piloter-slutter-op-om-strejkende-skandinaver/">Ryanairs piloter slutter op om 
strejkende skandinaver</a></p><p>
Langdistanceruterne til USA og Thailand, samt flyvninger til og fra London, 
bliver ikke berørt af strejken. Det samme gælder i stor stil også Spaniens 
rutene. 
</p><p>
Norwegian måtte i dag indstille al selskabets flytrafik i Skandinavien, fordi 
over 650 piloter – heraf 100 danske – strejker. 
</p><h3>
Koster 25-70 millioner kroner dagligt 
</h3><p>
Piloterne i Norwegian har nedlagt arbejdet, fordi de frygter, at det 
skandinaviske datterselskab, som de er ansat i, Norwegian Air Norway (NAN), 
bliver nedlagt, og at de i stedet bliver tilbudt dårligere kontrakter i et 
nyt selskab. 
</p><p>
Derfor kræver piloterne, at de bliver ansat i moderselskabet Norwegian Air 
Shuttle, men det afviser topchef chef for Norwegian, Bjørn Kjos. 
</p><p class=" bl-elem">
Luftanalytiker i Sydbank Jacob Pedersen vurderer over for Ritzau, at 
piloternes strejke koster »et sted mellem 25 og 60 til 70 millioner kroner 
om dagen«. 
</p>	
</div>
</div></body></html>
