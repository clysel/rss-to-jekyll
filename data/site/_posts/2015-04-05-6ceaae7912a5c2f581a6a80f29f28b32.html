---
layout:     post
title: 	    "18-årig kan få nøglerolle for Newcastle i et hadeopgør"
post_author:	    
post_date:	    Sun, 05 Apr 2015 14:49:14 +0200
post_site:	    politiken.dk 
post_link:	    http://politiken.dk/sport/fodbold/premierleague/ECE2613296/18-aarig-kan-faa-noeglerolle-for-newcastle-i-et-hadeopgoer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Premier League</p>
<p class="last-res">Seneste kampe</p>

<p class="period">Stillingen</p>






</div>
<p>
Adam Armstrong er kun 172 centimeter høj og 18 år gammel. Alligevel kan det 
være den unge, lokale angriber, Newcastle må satse på, når den 
nordøstengelske klub i dag skal forsøge at stoppe en stime på fire nederlag 
til lokalrivalerne fra Sunderland og gøre en ende på det frie fald ned 
gennem midten af rækken, som klubben befinder sig i. 
</p><p>
Armstrong er således den eneste af klubbens kampklare angribere, der scorer 
mål jævnligt. 
</p><p>
Senegalesiske Papiss Cisse, der har scoret 11 mål i Premier League-sæsonen, er 
i karantæne for en lidet flatterende spytklat rettet mod Jonny Evans fra 
Manchester United. Mens franske Emmanuel Riviére ikke har scoret i sin 
debutsæson i Premier League og det spanske angrebstalent Ayoze Perez scorede 
sit sidste mål i slutningen af december. 
</p><p><b class="ext-link">PORTRÆT </b><a class="embeddedlink" href="http://politiken.dk/oekonomi/virksomheder/ECE2496080/rig-englaender-vil-bruge-newcastle-united-som-reklamesoejle/">Rig englænder vil bruge Newcastle 
United som reklamesøjle </a></p><p>
Derfor er spørgsmålet, om trænerstaben med John Carver i spidsen tør satse på 
Adam Armstrong, der netop er kommet tilbage fra en landsholdssamling med det 
engelske U18-landshold. 
</p><p>
Her scorede han tre mål i to kampe og bar anførerbindet i den sidste kamp mod 
Schweiz. Newcastles angrebstalent blev tillige udvalgt af Manchester Uniteds 
engelske landsholdskaptajn Wayne Rooney til en snak, da han gæstede de yngre 
landsholdsdrenge for at give et par gode råd med på vejen. 
</p><p>
Og det var en stor oplevelse for den unge spiller. Faktisk så stor, at det 
engelske fodboldforbund bragte et billede af de to spillere, der i statur og 
spillestil minder om hinanden, samt en medfølgende artikel, hvor især et 
citat synliggør, at meget endnu adskiller Newcastles store angrebshåb fra 
verdensstjernen. 
</p><p>
»Det lyder måske fjollet, men jeg har stadig en plakat med ham hængende på min 
værelsesdør hjemme. Så det var fantastisk«, siger Armstrong i interviewet. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00925/_____Intet_navn_____925550v.jpg" alt="" border="0"/><span class="caption"><span class="f-img-caption">Ungdomsspiller. 
</span>Adam Armstrong fra Newcastle fyldte 18 år i februar og kan dermed stadig spille for ungdomsholdet i klubben. På trods af det har han bidt sig fast blandt de bedste i klubben. Foto: Manchester City via AP.</span></span></h3><h3>
Trænerfyring i Sunderland 
</h3><p>
Mens Newcastle kæmper med om placeringerne 11-14, ser det noget anderledes ud 
i Sunderland. Klubben er i krise og fyrede for et par uger siden Gustavo 
Poyet som træner, da nedrykningsstregen og faren for at misse Premier 
Leagues rekordstore tv-summer blev for stor. Afløseren blev den erfarne 
hollænder Dick Advocaat der kommer med erfaring fra blandt andet 
landstrænerjob i Holland og Rusland samt chefstillinger i klubber som PSV og 
Rangers FC. 
</p><p>
Han fik en skidt start med et 1-0 nederlag ude mod West Ham. Men Sunderland 
har stadig ét point ned til nedtrykningsstregen forud for denne spillerunde, 
og derfor har spillerne – bortset fra, at det er et indædt hadeopgør mod 
lokalrivalerne fra Newcastle - også en ekstra motivation forud for opgøret. 
</p><p>
Tilhængerne af de to klubber behøver ikke yderligere motivation end retten til 
at håne. For hæder og sejre er ikke noget, der fylder i de to største 
nordøstengelske klubber. Hjemmeholdet har ikke vundet et trofæ siden 1973, 
mens Newcastle skal tilbage til 1969 for at finde samme bedrift – altså hvis 
man fraregner den hedengangne Intertoto Cup, hvor klubben i 2006, sammen med 
OB, var blandt fire vindere, der blev belønnet med en plads i forløberen for 
Europa League, Uefa Cuppen. 
</p><div class="art-fakta article-box">
<h4 class="">
Sunderland-Newcastle</h4>
<h5>
Tre nøglepunkter</h5>
<div class="fakta-body" data-buildingblock="embedded_factboxlink">
<ul class=" bl-elem"><li><b>Newcastles Jack Colback</b> forlod sidste sommer Sunderland på en fri transfer. 
Midtbanespilleren kan regne med en hård modtagelse.</li><li><b>Sunderlands Dick Advocaat</b> tabte sin debutkamp som manager i klubben, der 
kan vinde sit femte lokalderby i træk.</li><li class=" bl-elem"><b>Mike Dean dømmer kampen</b>. Han er Premier Leagues mest kortglade dommer 
og har uddelt 100 gule samt 6 røde kort i denne sæson.</li></ul>
</div>
</div><p/><h3>
Propfyldt stadion 
</h3><p>
Trods manglende succes for mandskaberne ventes Stadium of Light propfyldt med 
49.000 højtråbende fans, hvor hovedparten vil støtte hjemmeholdets offensive 
esser som den tidligere engelske landsholdsangriber Jermain Defoe og skotske 
Steven Fletcher, der scorede tre mål mod Gibraltar for en uge siden, til at 
lirke Newcastles skadesramte defensiv op. 
</p><p>
En lille del af publikum vil dog prøve at guide udeholdets tandløse offensiv 
frem til sejr i lokalderbyet, hvor en blot 18-årig lokal dreng kan få 
ansvaret for at drive gæk med hjemmeholdets rutinerede, tidligere Manchester 
United-forsvarere Wes Brown og John O’Shea. 
</p><p class=" bl-elem"><i class=" bl-elem">Sunderland-Newcastle har kampstart klokken 17.00 og kan ses på TV3 Sport 2.</i></p>	
</div>

</div></body></html>
