---
layout:     post
title: 	    "Enig norsk opposition siger ja til 10.000 flygtninge"
post_author:	    
post_date:	    Sat, 09 May 2015 07:45:17 +0200
post_site:	    politiken.dk 
post_link:	    http://politiken.dk/udland/ECE2662312/enig-norsk-opposition-siger-ja-til-10000-flygtninge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det norske Kristelig Folkeparti vedtog i går på sit landsmøde at sige ja til, 
at Norge skal tage imod 10.000 kvoteflygtninge fra Syrien.
</p><p>
Det skete med et overvældende flertal, og beslutningen blev modtaget med 
stående applaus i salen, rapporterer det norske nyhedsbureau NTB.
</p><p>
Det betyder, at en enig opposition - altså inklusiv regeringens 
parlamentariske grundlag, Kristelig Folkeparti og Venstre - nu bakker op om 
forslaget, der kommer fra Arbeiderpartiet.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2651890/flygtningedebat-skaber-krise-hos-norsk-regeringsparti/">Flygtningedebat skaber krise 
hos norsk regeringsparti</a></p><p>
Også Senterpartiet og De Grønne bakker op.
</p><h3>
Kan ikke ignoreres af regeringen
</h3><p>
Oppositionen kan dermed entydig tvinge forslaget igennem trods modstand fra de 
to regeringspartier, Høyre og Fremskrittspartiet.
</p><p>
Næstformand i Kristelig Folkeparti Dagrun Eriksen ser den massive opbakning 
til at byde flygtningene velkommen som en sag, regeringen ikke kan ignorere. 
På spørgsmålet om, hvorvidt der kan indgås et mindre kompromis, svarer hun:
</p><p>
»Hvis vi deltager i forhandlingerne, skal vi deltage i forhandlingerne. Vi 
skal lytte til input fra de andre partier. Men når der er et så tydeligt 
politisk flertal for 10.000 flygtninge, vil det norske folk finde det 
mærkeligt, hvis vi ikke formår at ende med en parlamentarisk beslutning om 
det«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2650845/norsk-1-maj-opsang-tag-flere-flygtninge/">Norsk 1. maj-opsang: Tag flere 
flygtninge </a></p><p>
Samtidig spiller hun bolden over til Arbeiderpartiet.
</p><p>
»Hvis Arbeiderpartiet tør at stå fast, vil jeg mene, at vi er i stand til at 
opnå en beslutning, som afspejler flertallet i Stortinget«, siger Eriksen 
til NTB.
</p><h3>
Forslag truer regeringen
</h3><p>
Forslaget, der i øjeblikket forhandles i Stortinget, truer med at sprænge 
regeringen, da især en del af Fremskrittspartiets bagland står stejlt på, at 
Norge ikke kan modtage 10.000 flygtninge fra Syrien.
</p><p>
I stedet vil partiet øge hjælpen i flygtningenes nærområder.
</p><p class=" bl-elem">
Høyre har ikke taget officielt fremlagt partiets holdning til spørgsmålet, men 
partileder og statsminister Erna Solberg har tidligere sagt, at hun ser 
10.000 som et for højt tal.
</p>	
</div>

</div></body></html>
