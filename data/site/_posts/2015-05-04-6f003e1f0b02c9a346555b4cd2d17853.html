---
layout:     post
title: 	    "Dagens Politiske FrokostFact:Thorning mangler mindre, end Løkke hentede ved sidste valg"
post_author:	    
post_date:	    Mon, 04 May 2015 12:11:28 +0200
post_site:	    politiken.dk 
post_link:	    http://politiken.dk/indland/politik/skyggekabinettet/ECE2653606/dagens-politiske-frokostfactthorning-mangler-mindre-end-loekke-hentede-ved-sidste-valg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Er vi vælgere blot ivrige efter at være med på vinderholdet?
</p>
</blockquote>
</div><p>
3,2 procent. </p><p>
Så meget hentede blå blok i løbet af den sidste måned før valget i 2011. 
Samtidig viser den seneste megafonmåling, at Helle Thorning-Schmidt blot 
mangler at høste lidt over to procent til rød blok før det famøse flertal er 
i hus. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2649577/venstre-bloeder-som-da-loekkes-personsager-var-paa-deres-hoejeste/">Venstre bløder, som da Løkkes 
personsager var på deres højeste </a></p><p>
Disse tal spreder stor optimisme blandt Thornings støtter. For kigger vi i 
historiebøgerne er der mange eksempler på, at valgkampe kan flytte mange 
tusinde vælgere over den politiske midte. 
</p><div class="art-fakta article-box">
<h4 class="">
FrokostFacten</h4>
<p class="fakta-body" data-buildingblock="embedded_factboxlink">
Dagens politiske FrokostFact er et nyt tiltag på Skyggekabinettet. 
FrokostFacten skal give en hurtig politisk information til et aktuelt emne. 
Et tal, en graf, en video, anekdote eller personhistorie, som du kan bruge i 
den politiske diskussion i frokostpausen. Deltag i debatten - og skriv dit 
svar på dagens frokostspørgsmål i kommentarfeltet nedenfor.
</p>
</div><p>
I 2001 vandt Anders Fogh Rasmussen tre procentpoint i løbet Nyrup-regeringens 
sidste 30 dage. Og i 1998 tabte de blå med Uffe Elleman-Jensen i spidsen 
godt 4,2 procentpoint på den sidste måned før valgdagen. </p><p>
Tallene stammer fra en analyse, som Skyggekabinettet bragte sidste efterår 
(Læs artiklen <a href="http://politiken.dk/indland/politik/skyggekabinettet/ECE2425376/derfor-kan-thorning-vinde-naeste-valg/">her</a>). 
Skyggekabinettet anvendte her professor Søren Risbjerg Thomsens månedlige 
gennemsnit af de politiske meningsmålinger foretaget for Altinget.dk. 
</p><p>
Analysen beskrev den politiske lemmingeeffekt, hvor vælgerne er mere 
tilbøjelige til at stemme på partier i fremgang. Mest præcist indfanget af 
den populære radiovært Sara Bro, der for ti år siden udtalte: »Egentlig vil 
jeg gerne stemme på en venstreorienteret...Men jeg har valgt de radikale. 
Selvom det er en nødløsning, føles det godt... man vil jo gerne være en del 
af en succes«. 
</p><p>
Det var dengang enhver coolhunter måtte bekende sig til de radikale, som 
stormede frem i målingerne og tiltrak sig en hob af storbytjekkede vælgere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/skyggekabinettet/ECE2635284/danskerne-vi-vil-have-et-udlaendingevalg/">Danskerne: Vi vil have et 
udlændingevalg </a></p><p>
Ser man på den aktuelle udvikling i meningsmålingerne (se grafik nedenfor), er 
det interressant at spørge, om Thornings store fremgang siden nytår netop 
skyldes denne lemmingeeffekt. 
</p><p><i>Frokostspørgsmålet:</i> Skyldes Thornings politiske momentum, at 
vælgerne er blevet opmærksomme på regeringens resultater - eller er vælgerne 
blot ivrige efter at være med på det parti som er i fremgang? 
</p><p class="art-ext-other">

</p><p/><p class=" bl-elem">
Skriv dit svar på frokostspørgsmålet i kommentarfeltet nedenfor. 
</p>	
</div>

</div></body></html>
