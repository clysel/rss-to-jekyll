---
layout:     post
title: 	    "Selvtilliden bobler på Heden: FCM-direktør føler sig sikker på guldet"
post_author:	    
post_date:	    Mon, 23 Feb 2015 10:12:11 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2558466/selvtilliden-bobler-paa-heden-fcm-direktoer-foeler-sig-sikker-paa-guldet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Det ville give god mening. Med tanke på FC Midtjylland-ledernes selverklærede 
kræmmergen ville det være logisk, hvis de havde udnyttet postnytårets 
restpartier af gyldne bobler til at finde et godt tilbud, så de kunne lægge 
champagnen på køl, så de 7. juni var rustet til at fejre superligaguldet. 
</p><p>
»Ja, det kunne ligne os, men det har vi dog ikke. Ikke endnu. Men vi har 
selvfølgelig en drøm og en målsætning om, at det i år er vores tur. En 15 år 
gammel fodboldklub. Nu synes vi både, at vi har fortjent det, lagt op til 
det og har mandskabet til det«, siger FC Midtjylland-direktør Claus 
Steinlein før aftenens hjemmekamp mod OB – halvsæsonens første opgør for 
Superligaens suveræne førerhold. 
</p><p>
Selv om han endnu ikke har indkøbt champagnen, er han dog ret sikker på, at 
han kommer til det i løbet af det næste halve år. 
</p><p>
Godt nok mangler FC Midtjylland endnu at spille 16 kampe i sæsonen, men med et 
solidt forspring til FC København og Randers samt vinterindkøb af to nye 
profiler i form af målmand Johan Dahlin og superligatopscorer Martin Pusic 
føler Claus Steinlein sig sejrsikker. 
</p><p>
»Lige nu kan jeg egentlig ikke forestille mig, at noget kan gå galt«, siger 
han. 
</p><h3>
Ingen undskyldninger 
</h3><p>
Men stopper så sig selv. Det virker, som om at han pludselig kommer i tanke om 
talemåden, at hovmod står for fald. Eller de græske myter om hybris og 
nemesis. Eller dengang i 1998, da Uffe Ellemann-Jensen (V) sagde »den er 
hjemme« om folketingsvalget 11. marts – blot for at konstatere, at 
statsministeren næste dag hed Poul Nyrup Rasmussen og var socialdemokrat. I 
hvert fald glatter Claus Steinlein en smule ud. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p>Der er ingen undskyldninger, hvis vi til sommer står uden trofæet</p><p class=" bl-elem"/>

<p class="sender">
</p><p class=" bl-elem">Claus Steinlein, direktør i FC Midtjylland</p> 

</blockquote>
</div><p/><p>
»Altså ... jeg ved da godt, at det er fodbold, og at der kan være stolpe ud – 
den respekt har vi, og vi ved, at vi allerede i første runde af halvsæsonen 
har en svær kamp mod OB, hvor vores æresmedlem Ove Pedersen sikkert parkerer 
bussen langt nede på egen banehalvdel. Vi ved godt, at man kan være uheldig 
at tabe 1-0 i tre kampe, selv om man er det bedste hold«, siger direktøren 
og tilføjer: 
</p><p>
»Men vi tror på guldet. Vi har en ambition om det, så det er det, vi arbejder 
ud fra. Kristian Bak har også sagt, at guld er det eneste, han tænker på som 
ulveanfører, så alt er lagt op til, at vi går 100 procent efter det. Der er 
ingen undskyldninger, hvis vi til sommer står uden trofæet«. 
</p><h3>
Det er ellers gået galt før 
</h3><p>
Det er ellers gået galt før. Sidste sæson førte FC Midtjylland med 4 point ned 
til AaB ved vinterpausen, men da sæsonen var slut, var både Aalborg-klubben 
og FC København driblet forbi, så midtjyderne måtte nøjes med bronze. 
</p><p>
Derfor kalder onde tunger deres træner Glen Riddersholm for Gummi-Glen. Afledt 
af ordet gummiben. Men FC Midtjylland er helt anderledes rustet til 
slutprogrammet i år. 
</p><p>
»Sidste år stod vi før starten på foråret og var overraskede over, at vi lå 
nummer 1, fordi vi havde været igennem en nedskæringsrunde. Vi var ikke så 
erfarne i at føre. Men vi har lært, at vi er sgu gode nok. Vi har ligget 
nummer 1 stort set hele vejen igennem i de sidste 18 måneder, og vi har 
spillerne til det. Vi har forstærket holdet og givet det 5 procent ekstra. 
Vi har lært, at vi skal have en bredere trup for at klare os«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2532152/topscorerens-skifte-var-ren-transferhalloej-paa-badehotellet/">Topscorerens skifte var ren 
transferhalløj på badehotellet</a></p><p><i class=" bl-elem">Samtidig med at I har forstærket jer med to gode navne, har I afslået 
generøse tilbud på profiler som Pione Sisto og Sylvester Igboun. Hvad er det 
for et signal, I vil sende?</i></p><p>
»Ja, det er et signal til spillertruppen, trænerstaben og alle omkring FC 
Midtjylland om, at vi går <i>all in</i>. Men det er også et signal om, 
at når vi har sat en målsætning om at være i et europæisk gruppespil hvert 
andet år – tre gange inden 2020 – så gør vi alt for at forfølge den. Så det 
er ikke bare kortsigtede løsninger lige for at vinde guldet, det er for at 
hæve niveauet i spillertruppen med 5-10 procent«. 
</p><p>
V<i class=" bl-elem">ed stiftelsen i 1999 blev der sagt, at FCM ville vinde guld inden 2011. 
Hvor vigtigt er det for jer endelig at indfri ambitionerne?</i></p><p>
»Man siger jo, at den første million altid er den sværeste. Sådan er det 
sikkert også med titler – at det første store trofæ er det sværeste. Når vi 
først har fået det, tror jeg nok, at det skal dryppe af på os løbende de 
næste mange år«, siger Steinlein. 
</p><p class=" bl-elem">
Så måske begynder han nu at holde øje med tilbud på restpartier af champagne. 
</p>	
</div>
</div></body></html>
