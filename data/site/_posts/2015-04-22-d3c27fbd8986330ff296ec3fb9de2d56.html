---
layout:     post
title: 	    "Topmøde: EU's ledere overvejer militær aktion i Middelhavet"
post_author:	    
post_date:	    Wed, 22 Apr 2015 20:53:18 +0200
post_site:	    politiken.dk 
post_link:	    http://politiken.dk/udland/ECE2638909/topmoede-eus-ledere-overvejer-militaer-aktion-i-middelhavet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For få skibe, forkert mandat og ingen våben til at kæmpe mod de stadig mere 
livsfarlige menneskesmuglere, der tjener tykt på at sende tusinder af 
desperate bådflygtninge i døden. 
</p><p>
Sådan lyder det nødråb fra EU’s grænseagentur og den italienske 
kystbevogtning, som nu for første gang får de europæiske regeringer til at 
overveje en offensiv militæroperation i Middelhavet. 
</p><p>
»Vi ved, hvor smuglerne har deres både, og hvor de samles. Planerne for et 
militært indgreb er klar«, sagde den italienske forsvarsminister, Roberta 
Pinotti, i dag. Ifølge ministeren er Italien klar til at lede en 
EU-operation, hvis den støttes af FN. 
</p><div class="art-quote article-box">
<p class="quote"/>
<blockquote>
<p class="quote-txt">
Vi ved, hvor smuglerne har deres både, og hvor de samles. Planerne for et 
militært indgreb er klar
</p>
<p class="sender">
Italiens forsvarsminister, Roberta Pinotti 
</p>
</blockquote>
</div><p>
Også det europæiske grænseagentur, Frontex, som koordinerer den nuværende 
kystbevogtningsoperation kaldet Triton, råber på militær hjælp til at 
håndtere de kriminelle smuglere, der opererer frit fra det 
borgerkrigshærgede Libyen. </p><p>
»Der er nu et stort kriminelt netværk i Libyen, som lever af at sende folk i 
døden. De skyder jævnligt på vores redningsfartøjer, fordi smuglerne vil 
have deres både tilbage«, siger Ewa Moncure fra Frontex. 
</p><p>
»Menneskesmuglerne opfører sig i stigende grad som bevæbnede pirater. Det er 
afgørende at bekæmpe dem, men det kan vores kystbevogtningsbåde jo ikke 
gøre. Vi har ingen krigsskibe«, siger hun. 
</p><h3>
Seriøse overvejelser om en militær indsats
</h3><p>
Ifølge Politikens oplysninger er der seriøse overvejelser om en militær 
indsats. 
</p><p>
Det får Europarådets menneskerettighedskommissær, Nils Muiznieks, til at 
advare EU om, at Europa ikke kan skyde sig ud af bådflygtningenes tragedie. 
</p><p>
»Jeg tvivler på, at militær intervention er den rette fremgangsmåde til at 
gøre noget ved indvandring. Det vil næppe redde nogen liv at føje den slags 
til den i forvejen sikkerhedsfikserede håndtering af migration«, siger Nils 
Muiznieks. 
</p><p>
»Den bedste måde at bekæmpe menneskesmuglerne på er at skabe flere muligheder 
for, at flygtningene kan komme lovligt til Europa«, siger han til Politiken. 
</p><h3>
1 mio. flygtninge kan være på vej 
</h3><p>
EU’s grænseagentur har gjort opmærksom på, at mellem en halv og en hel million 
flygtninge fra krisezoner i Afrika og Mellemøsten kan have samlet sig i 
Libyen. Trods alle advarsler vil mange af dem prøve lykken på Middelhavets 
2,5 mio. kvadratkilometer bølger denne sommer. 
</p><p>
»Det er et helt enormt område at patruljere. Og Frontex har ikke nogen skibe. 
Det er EU’s medlemslande, der skal levere dem«, siger Ewa Moncure fra 
agenturet. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2637860/alt-der-kunne-gaa-galt-gik-galt-da-800-druknede-i-middelhavet-loerdag-nat/">Alt der kunne gå galt, gik galt, 
da 800 druknede i Middelhavet lørdag nat</a></p><p>
I øjeblikket har Triton-operationen syv kystbevogtningsskibe, to fly og en 
helikopter at gøre godt med. Efter at over 1.000 flygtninge er druknet bare 
de seneste par uger, vil de europæiske stats- og regeringsledere under et 
krisetopmøde i dag forsøge at enes om en kraftig styrkelse af 
grænseoperationen. 
</p><p>
Både de sydeuropæiske lande, EU-kommissionen, FN og andre internationale 
organisationer presser samtidig på, for at Tritons mandat skal udvides til 
en decideret redningsoperation, også i farvande langt fra de europæiske 
kyster. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2637885/med-livet-som-indsats-derfor-tager-flygtninge-turen-over-middelhavet/">Med livet som indsats: Derfor 
tager flygtninge turen over Middelhavet</a></p><p>
Hidtil har Danmark ligesom andre nordlige og centraleuropæiske lande været 
meget skeptisk over for den slags storstilede redningsplaner af frygt for at 
tiltrække endnu flere bådflygtninge. Men nu er situationen så dramatisk, at 
der synes at være ny vilje til at tage store skridt. 
</p><p>
»Det kan blive et skelsættende topmøde, vi vil huske som et vendepunkt«, siger 
en højtstående EU-diplomat. 
</p><p>
Ud over en styrket redningsoperation samler der sig nu for første gang 
interesse for et forslag fra kommissionen om en militær indsats for at 
pågribe menneskesmuglerne og destruere deres både. 
</p><p>
Kommissionen sammenligner med den såkaldte Atalanta-operation ud for Afrikas 
Horn, hvor en række krigsskibe under ledelse af EU nu i flere år har jagtet 
somaliske pirater med stor succes. 
</p><h3>
Militært operation uden Danmark 
</h3><p>
Ifølge diplomatiske kilder er nogle medlemslande i tvivl om, hvorvidt en 
flådeoperation er den rigtige løsning, eller om man i stedet burde indsætte 
specialstyrker på det libyske fastland. 
</p><p>
»Der er helt klart en ny vilje til at se på de militære optioner nu, i en 
eller anden form. Men det vil sikkert kræve et FN-mandat«, siger en 
diplomat. 
</p><p>
Kommissionen bekræfter, at der i de seneste dage har været drøftelser mellem 
EU og FN om sådan en mulighed. 
</p><p>
Hvis en militær EU-operation bliver til virkelighed, vil Danmark ikke kunne 
deltage på grund af forsvarsforbeholdet. 
</p><p>
»Det er i givet fald selvsagt beklageligt, at Danmark ikke vil kunne bidrage 
på et så vigtigt område for EU«, sagde udenrigsminister Martin Lidegaard (R) 
i dag. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00929/Afrika-kort--deskto_929674a.gif" alt="" border="0"/></span></p>	
</div>

</div></body></html>
