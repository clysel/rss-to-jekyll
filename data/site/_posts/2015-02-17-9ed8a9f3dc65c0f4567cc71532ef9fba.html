---
layout:     post
title: 	    "OpenStreetMaps hjemmeside får vejvisningsfunktion"
post_author:	    Jakob Møllerhøj
post_date:	    Tue, 17 Feb 2015 15:50:48 +0000
post_site:	    www.version2.dk 
post_link:	    http://www.version2.dk/artikel/openstreetmaps-hjemmeside-faar-vejvisningsfunktion-77401?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>OpenStreetMap, der forsøger at være for kortdata, hvad Wikipedia er for leksikale onlineopslag, har fået en vejvisnings-funktion på projektets hjemmeside, så det er muligt at finde vej fra A-B.</p>

<p>Det lyder måske ikke voldsomt, taget i betragtning, at andre sider og apps har haft en sådan funktionalitet i årevis. Også de tjenester, der ellers bruger kortdata fra OpenStreetMap.</p>

<p>I et blogindlæg på <a href="https://blog.openstreetmap.org/2015/02/16/routing-on-openstreetmap-org/">OpenStreetMaps hjemmeside</a> forklarer Dan Stowell, hvorfor det alligevel er en stor begivenhed for OSM-projektet.</p>

<p>OSM bygger på brugerinput og korrektioner. Og i udgangspunktet er det typisk kun synlige fejl på et kort, som bliver rettet. Og mange detaljer er ikke synlige på standardvisningen af et OSM-kort.</p>

<p>Detaljer kan eksempelvis være, der ikke må drejes til venstre, at der kun må køre busser på en given strækning og så fremdeles.</p>



<p>»Nu hvor folk kan se en anbefalet rute direkte på OSM-hjemmesiden, så har de et incitament til lige at hoppe ind og fikse den slags små problemer. Slutresultatet vil være, at OSM's data stiger et niveau, hvad angår kvaliteten af vejvisning. Det vil give alle yderligere muligheder for at foretage sig store ting med geografiske data og komme af A til B,« skriver Dan Stowell.</p>

<p>Han fortæller desuden, at når vejvisnings-funktionerne kun optræder på andre sider - og altså ikke hovedsiden openstreetmap.org - så indser folk ikke, den styrke, som OSM projektet har.</p>

<p>»Denne seneste udvikling har gjort noget virkeligt smart: OSM-websitet tilbyder vejvisning, som faktisk bliver leveret at tredjepartssystemer, men de er inkluderet på hovedhjemmesiden via noget listigt JavaScript-programmering. Så udover at det er virkeligt praktisk i sig selv at have retningsanvisninger til rådighed, så hjælper det også førstegangsbesøgende med at se alle de ting, de kan foretage sig med OSM.«</p>
  </section></div></body></html>
