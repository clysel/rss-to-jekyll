---
layout:     post
title: 	    "Minister: Mere behandling og mindre skrivebordsarbejde på sygehuse"
post_author:	    
post_date:	    Mon, 20 Apr 2015 09:10:30 +0200
post_site:	    politiken.dk 
post_link:	    http://politiken.dk/indland/politik/ECE2634705/minister-mere-behandling-og-mindre-skrivebordsarbejde-paa-sygehuse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Sygeplejersker og læger føler, at de registrerer, uden at der kommer noget ud 
af registreringen.
</p>
<p class="sender">
Nick Hækkerup, Sundhedsminister 
</p>
</blockquote>
</div><p>
Det er ikke, fordi landets socialdemokratiske sundhedsminister helt affejer de 
resultater, som VK-regeringen med Lars Løkke Rasmussen (V) som central figur 
opnåede i nullerne. 
</p><p>
»Tallene viser, at ventelisterne er faldet, også under borgerlige 
sundhedsministre. Så det lykkedes de med«, siger Nick Hækkerup. 
</p><p>
Han erkender også, at det lykkedes de borgerlige at gøre sundhedsvæsnet mere 
effektivt. Og de første godt tre år af sin levetid har den nuværende 
regering fortsat det målesystem, som holder læger og sygeplejersker på 
hospitalerne i ørerne. 
</p><p>
Men som altid, når en socialdemokrat roser en venstremand, er der et ’men’. 
Det skarpe fokus på effektivitet, processer og afkrydsningsskemaer har 
ifølge Nick Hækkerup fået selve resultatet af behandlingerne til at fortone 
sig. Derfor er det nu tid til at vende supertankeren. 
</p><p><b class="ext-link">LÆS NYHED</b><a class="embeddedlink" href="http://politiken.dk/forbrugogliv/sundhedogmotion/ECE2634644/regeringen-vil-stoppe-papirvaelde/">Regeringen vil stoppe papirvælde </a></p><p>
Det næste store projekt for regeringen, hvis den skulle genvinde magten, 
bliver ifølge Nick Hækkerup at dreje fokus over på selve kvaliteten i 
behandlingen – med konkrete, nationale målsætninger på udvalgte områder. 
</p><p>
Det kunne være antallet af genindlæggelser og succesraten i kræftbehandlingen. 
Måleregimet, som er samlet under begrebet Den Danske Kvalitetsmodel, vil nu 
blive afskaffet på sygehusene. Måske allerede med virkning fra nytår. 
</p><p>
Nick Hækkerup har et raskt lille eksempel på, at den nuværende måde at tænke 
på har udtjent sin tid. 
</p><p>
»Lad os sige, at en patient bliver indlagt. Afdelingen behandler patienten og 
får sendt ham hjem igen. Det registreres som én aktivitet. Patienten er ikke 
behandlet ordentligt og skal genindlægges, og så kommer patienten igennem 
systemet en gang til. I statistikkerne ser det ud, som om der er behandlet 
to patienter. Rigtig stor produktivitet og, ihh, hvor går det godt. Men 
vedkommende er ikke blevet dobbelt så rask«, siger Nick Hækkerup. 
</p><p>
»Derfor vil vi et andet sted hen. Derhen, hvor vi kigger på den kvalitet, der 
bliver leveret. Altså: Hvad er resultatet af behandlingen?«. 
</p><p>
Især blandt sundhedspersonalet har Den Danske Kvalitetsmodel længe været en 
torn i øjet, fordi det har bundet personale til skriveborde. 
</p><p>
»Sygeplejersker og læger føler, at de registrerer, uden at der kommer noget ud 
af registreringen. Det er en kilde til ekstremt stor frustration. Det er i 
hvert fald, hvad jeg hører derude. Derude vil der være almindelig enighed 
om, at dette her er stort«, siger Nick Hækkerup. 
</p><h3>
Tør ikke garantere noget 
</h3><p><i class=" bl-elem">Så langt tilbage man kan huske, har politikere talt om afbureaukratisering. 
Der kommer kun mere papirarbejde. Kan du garantere, at dette tiltag betyder 
mindre skrivebord, færre afkrydsningsskemaer osv.?</i></p><p>
»Min tid i politik har lært mig, at man kun skal garantere ting, hvor man selv 
har 100 procent kontrol over alle processer. Derfor kan jeg ikke garantere 
noget som helst. Men jeg ved, hvor jeg vil hen. Jeg ved, at regionerne også 
vil. Og jeg ved, at læger, sygeplejersker og patientorganisationer har råbt 
på det. Jeg er stensikker på, at det vil lykkes«. 
</p><p><i class=" bl-elem">Hvorfor er der gået tre et halvt år, før I tager fat i det?</i></p><p><b class="ext-link">REPORTAGE</b><a class="embeddedlink" href="http://politiken.dk/forbrugogliv/sundhedogmotion/ECE2634644/regeringen-vil-stoppe-papirvaelde/">Regeringen vil stoppe papirvælde </a></p><p>
»Den Danske Kvalitetsmodel har haft sin værdi. Den har været rigtig. Vi har 
bevæget os fra et sted, hvor sundhedsvæsnet var en sort boks, som man 
proppede penge i og håbede på, at der kom noget godt ud af det – til et 
sted, hvor man faktisk holder øje med, hvad der foregår. Det skridt, som vi 
tager nu, ligger i forlængelse af udviklingen. Vi kunne ikke have startet 
her. Derfor har det ikke været forkert at gøre det sådan. Men nu må vi 
videre«. 
</p><p><i class=" bl-elem">Hvordan vil du konkret sikre flere ressourcer til omsorg?</i></p><p>
»Det er latterligt at sige, at det giver sig selv. Men lad os tage en 
hjertelæge, der hidtil har skullet registrere det ene og det andet. Hvis han 
ikke længere skal registrere alt det, vil hjertelægen jo ikke sætte sig og 
sige: Det var dejligt. Så behøver jeg ikke at lave noget. Så vil han jo gå i 
gang med at behandle patienterne«. 
</p><p><i class=" bl-elem">Så du regner med, at det sker af sig selv?</i></p><p>
»Jeg regner med, at det dedikerede sundhedspersonale, vi har, sagtens kan 
bruge tiden på bedre patientbehandling – hvis de får tiden. Men hvis det 
ikke skulle ske, er det jo ikke fri leg. De nationale mål vil være fulgt op 
af lokale mål, og de vil jo gælde. Der skal selvfølgelig leveres på målene. 
Det skal ikke bare forsvinde i ekstra kaffepauser«. 
</p><p>
Sundhedsministeren vil ikke formulere de konkrete mål endnu. Men som eksempler 
på tankegangen nævner han, at antallet af genindlæggelser skal nedbringes og 
overlevelsesprocenten for kræftramte skal i vejret. 
</p><p>
Et afgørende element i den proces er ifølge Hækkerup, at ansvaret for 
behandlingen ligger hos regionerne og i sidste ende ministeren selv. Folk 
skal ikke selv stå med styringen af deres sygeforløb, lyder det. Det er her, 
ministeren ser en forskel på de to blokke i dansk politik. 
</p><p>
»Vores projekt er, at det fælles solidariske sundhedsvæsen skal blive ved med 
at være det bedste sundhedsvæsen«. 
</p><p><i class=" bl-elem">De borgerlige vil sige, at de ikke fokuserer på, at det fælles skal være de 
bedste – men at behandlingen skal være den bedste?</i></p><p>
»Nej, sådan hører jeg dem ikke. Jeg hører dem sige: Du kan selv styre, hvor du 
går hen. Det er en privatisering af ansvaret. Nej, tværtimod, det er det 
offentliges ansvar at levere varen. Det er et fundamentalt valg at insistere 
på, at det fælles skal være det bedste«. 
</p><h3>
Intet imod privathospitaler 
</h3><p><i class=" bl-elem">Men hvis de offentlige hospitaler skal holdes til ilden, virker det så ikke 
bedst, hvis der hele tiden er en trussel fra det private?</i></p><p>
»Det er helt fint, hvis Sophie Hæstorp sidder i Region Hovedstaden og siger, 
at vi kan få en masse MR-skanninger, hvis vi køber dem af et privathospital. 
Så lad os dog købe dem af et privathospital. Hvis de er bedre til det, så 
gør det endelig. Men det skal ikke være dit ansvar som patient at finde ud 
af, hvor du finder den bedste MR-skanning. Det er Sophie Hæstorps og mit 
ansvar. Vi skal levere den ydelse«. 
</p><p><i class=" bl-elem">Så I har ikke noget ideologisk imod privathospitaler?</i></p><p class=" bl-elem">
»Intet som helst, overhovedet«. 
</p>	
</div>

</div></body></html>
