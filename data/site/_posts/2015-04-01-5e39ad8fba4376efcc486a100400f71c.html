---
layout:     post
title: 	    "Succes: Sfo-ungerne elsker bold og kurv"
post_author:	    
post_date:	    Wed, 01 Apr 2015 09:46:04 +0200
post_site:	    politiken.dk 
post_link:	    http://politiken.dk/sport/ECE2613060/succes-sfo-ungerne-elsker-bold-og-kurv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For et års tid siden fik de lidt af en kollektiv mavepuster i Danmarks 
Basketball-Forbund (DBBF). Da medlemstallene for 2013 blev gjort op, viste 
de, at det laveste antal danskere siden 1985 dyrkede sporten med kurv og 
bold. Det var resultatet af en langvarig deroute. Men nu ser det ud til, at 
forbundet endelig har knækket kurven – 457 nye danskere har meldt sig ind i 
klubberne, så tallene for 2014 viser 11.263 medlemmer. En stigning på mere 
end 4 procent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2613044/fiasko-danskerne-dropper-ketsjer-og-fjer/">Fiasko: Danskerne dropper 
ketsjer og fjer</a></p><p>
»Vi er rigtig glade for, at vi har vendt udviklingen – især fordi fremgangen 
er båret af børn under 12 år, som er et segment, vi virkelig har haft fokus 
på. Det giver blod på tanden, så vi tror på, at vi kan rekruttere og 
fastholde endnu flere U12’ere fremadrettet. Forhåbentlig kan de på sigt 
blive en varig del af sporten«, siger Mathias Bach, udviklingskonsulent i 
DBBF. 
</p><p>
Fremgangen er især et resultat af to projekter kaldet SFO Basket og Skole 
Basket, der er drevet af BørneBasketFonden – et initiativ, som både DBBF og 
DGI Basketball har en væsentlig andel i. På den måde er det også et godt 
eksempel på det samarbejde, som DIF og DGI vil intensivere frem mod 2025 i 
jagten på det fælles mål at engagere 325.000 flere i foreningsidrætten. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/ECE2613037/idraetten-jagter-325000-nye-medlemmer/">Idrætten jagter 325.000 nye 
medlemmer</a></p><p>
»DBBF har efter aftale med DIF allokeret størstedelen af sine breddemidler til 
projekterne. Det har bestyrelsen sagt ja til, fordi den kan se meningen i, 
at vi virkelig fokuserer på en enkelt ting, hvor der er kvalitet, 
bæredygtighed og perspektiv. Derfor er det også glædeligt at kunne se så 
konkrete positive resultater af arbejdet allerede. Vi satser på, at den gode 
udvikling vil fortsætte de næste år«, siger Bach. 
</p><p>
I grove træk går både SFO og Skole Basket ud på, at BørneBasketFonden leverer 
en times ugentlig basketballtræning i samarbejde med klubberne i en række 
forskellige kommuner. 
</p><p class=" bl-elem">
»Der er stor fokus på leg, motorik, udvikling og sammenspil – alt det, der kan 
give børnene gode oplevelser. Jeg tror også, at det blandt andet er derfor, 
sfo’erne og skolerne kan se fidusen i det. Samtidig er der mange muligheder 
for at tilpasse sporten til de forskellige aldersgrupper og sværhedsgrader«, 
siger Mathias Bach. 
</p>	
</div>

</div></body></html>
