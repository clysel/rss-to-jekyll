---
layout:     post
title: 	    "Frikendt for pædofili-mistanke kræver kæmpeerstatning i USA"
post_author:	    
post_date:	    Sun, 05 Apr 2015 16:07:28 +0200
post_site:	    politiken.dk 
post_link:	    http://politiken.dk/indland/ECE2616952/frikendt-for-paedofili-mistanke-kraever-kaempeerstatning-i-usa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det førte til stor omtale herhjemme, da den danske pædagogstuderende Malthe 
Thomsen i USA sidste sommer blev anklaget for pædofile overgreb. Sagen faldt 
med et brag i efteråret, og nu kræver danskeren en stor erstatning.
</p><p>
Ifølge DR Nyheder har Malthe Thomsen indgivet et erstatningskrav mod politiet 
og anklagemyndigheden i New York på syv millioner dollar, hvilket svarer til 
cirka 48 millioner kroner.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/magasinet/feature/ECE2460013/hvorfor-tilstod-malthe-thomsen-en-forbrydelse-han-ikke-havde-begaaet/">Hvorfor tilstod Malthe Thomsen 
en forbrydelse, han ikke havde begået?</a></p><p>
Malthe Thomsen var som følge af mistanken mod ham en overgang 
varetægtsfængslet. Fængslingen skyldtes blandt andet, at Malthe Thomsen over 
for politiet havde erkendt sig skyldig i den rejste sigtelse.
</p><p>
Men tilståelsen var aflagt på baggrund af en langvarig afhøring, hvor 
danskeren følte sig presset, og han endte med at trække tilståelsen tilbage.
</p><p><b>Formåede ikke at tilvejebringe nogen form for bevis</b></p><p>
Beskyldningerne mod danskeren stammede fra en kvinde, som havde arbejdet 
sammen med ham i den børnehave, hvor de påstået forurettede børn gik.
</p><p>
Men politiet og anklagemyndigheden formåede ikke at tilvejebringe nogen form 
for bevis mod Malthe Thomsen, og myndighederne valgte derfor i november at 
lade sagen falde.
</p><p>
Ud over erstatningskravet har Malthe Thomsen ifølge DR Nyheder også rejst et 
krav, som i fremtiden skal tvinge politiet i New York til at videofilme den 
fulde afhøring af en mistænkt.
</p><p class=" bl-elem">
Afhøringen af Malthe Thomsen blev kun delvist filmet. Det var den del, hvor 
tilståelsen faldt. En fuld optagelse ville ifølge danskeren have vist, 
hvordan hans tilståelse blev affødt af det pres, som politiet lagde på ham.
</p>	
</div>

</div></body></html>
