---
layout:     post
title: 	    "Puk Damsgård: »På rejser medbringer jeg altid højhælede sko«"
post_author:	    
post_date:	    Thu, 07 May 2015 08:17:31 +0200
post_site:	    politiken.dk 
post_link:	    http://politiken.dk/rejser/rejseminder/ECE2650390/puk-damsgaard-paa-rejser-medbringer-jeg-altid-hoejhaelede-sko/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om Puk Damsgård</h4>
<div class="fakta-body" data-buildingblock="embedded_factboxlink">
<p>
36 år. Forfatter, journalist og siden 2011 DR’s korrespondent i Mellemøsten 
med base i Kairo. Netop fået Læsernes Bogpris 2015 for sin bog ’Hvor Solen 
Græder’ om konflikten i Syrien. For samme bog har hun fået Den Danske 
Publicistklubs Fortællerpris 2015. Har tidligere fået Morgenavisen 
Jyllands-Postens Ytringsfrihedspris og Den 
</p><p class=" bl-elem">
Berlingske Fonds Journalistpris. Da hun afsluttede sit journalistiske studie, 
rejste Puk Damsgård tre måneder med Galathea 3-ekspeditionen. Derefter arbejdede 
hun som freelancejournalist i Afghanistan og Pakistan. Har også udgivet 
’Mellem Taleban og fremtiden’ (med Marie Grundvig Buss), bidraget til ’På 
jordomrejse med Galathea 3’, ’De renes land’ og ’Ulvehjerte’. Er 
gift med amerikanske Shaw. De bor i Kairo, har før boet i Beirut, Kabul og 
Islamabad.
</p>
</div>
</div><h3>
Min første rejse ... 
</h3><p>
var til Kenya sammen med min veninde Maria. Hendes far boede i Kenya. Normalt 
tog min familie til Alperne på ferie. På turen til Kenya opdagede jeg, at 
der var en verden uden for Danmark og Europa. Det, jeg husker mest, er 
varmen, palmerne, dyrene på safarien og det at være under radikalt 
anderledes himmelstrøg. En helt anderledes varme og et helt anderledes lys – 
det fandt jeg meget eksotisk, da jeg var 14. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/rejseminder/ECE2640846/rejseminder-naturnoerdens-bedste-oplevelser-i-danmark/">Rejseminder: Naturnørdens 
bedste oplevelser i Danmark</a></p><h3>
Min bedste rejse ... 
</h3><p>
var med Galathea-ekspeditionen i 2006-2007, hvor jeg sejlede fra Cape Town 
over Det Indiske Ocean til Australien, syd om og til Salomonøerne og stod af 
i New Zealand. Det var en unik chance for at krydse et af verdenshavene. Det 
var helt fantastisk at ankomme til et nyt kontinent via vandvejen. Det var 
altid spændende, når forskerne dybfiskede på op til 6-7 kilometers dybde. 
Jeg husker en ’dims’, der var rund i det med tentakler som hår over alt, der 
bevægede sig, og så var den lilla. Jeg fandt aldrig ud af, hvad det var. 
</p><h3>
Mine værste rejser ... 
</h3><p>
har nok været mine reportageture til Syrien. På ferien var det som teenager en 
sommer, hvor mine forældre havde lejet et sommerhus med havudsigt på 
Bornholm, men hvor man ikke kunne se havet, fordi det pissede ned i en uge. 
Det var en total nedturssommerferie. Det blegner selvfølgelig fuldstændig 
sammenlignet med Syrien. Det værste er næsten håbløsheden, men også det at 
være under bombardement. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/rejseminder/ECE2632878/bettina-allers-rejseminder-hvis-jeg-vil-til-hoejre-og-de-andre-vil-til-venstre-vil-jeg-endnu-mere-til-hoejre/">Bettina Allers rejseminder: 
»Hvis jeg vil til højre, og de andre vil til venstre, vil jeg endnu mere til 
højre«</a></p><h3>
På rejser medbringer jeg altid ... 
</h3><p>
højhælede sko. Også til Syrien og Gaza. Jeg ved aldrig, hvad jeg kommer ud 
for, og jeg har stået i situationer, hvor jeg bare stod i mine beskidte 
klipklapper eller kondisko. På reportage har man normalt ikke sit fineste 
tøj med, men hvis man står i sine røde, højhælede, ser man straks lidt mere 
velklædt ud, selv om overdelen er lidt laset. 
</p><h3>
Min favoritrejsepartner ... 
</h3><p>
er min mand, Shaw. Vi har samme interesser: naturen, fred og ro – nok meget 
naturligt, da vi bor i Kairo. Shaw er afslappet og god til at falde ned og 
få mig til at falde ned. Han er meget romantisk, så vi kan bruge megen tid 
på at betragte en solnedgang og drikke et glas hvidvin et eller andet sted 
på kloden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/rejseminder/ECE2605695/rejseminder-de-serverede-kohjernesuppe-som-var-en-brun-substans/">Rejseminder: »De serverede 
kohjernesuppe, som var en brun substans«</a></p><h3>
Min seneste ferie ... 
</h3><p>
var i januar og gik til Sydafrika. I Islamabad i Pakistan fik vi et vennepar, 
som stammede fra Sydafrika. En dag i 2010 sagde de: ’Skal I ikke ned og se 
vores land? Vi kan anbefale det’. Vi svarede ’hvorfor ikke’, og så tog vi 
til Sydafrika og blev totalt forelskede i landet. Igen var det naturen og 
dyrene på safarien, og så er det et perfekt sted at hænge ud, i Cape Town 
for eksempel. 
</p><h3>
Mit bedste rejsemåltid ... 
</h3><p>
får jeg, når jeg bliver inviteret hjem til folk på mine reportagerejser, ikke 
mindst i Mellemøsten. En af mine mest fantastiske madoplevelser var nok i 
2013 hos en kristen familie i byen Yabrud i Syrien. Trods situationen havde 
familien besluttet sig for, at der en aften skulle noget ordentligt kød på 
grillen – nu skulle vi for en stund glemme alt det udenfor. Så smager sådan 
et stykke grillet kød ekstra godt, når man er træt og udmattet og er 
inviteret ind i en familie og et fællesskab. 
</p><h3>
Det dummeste, jeg har gjort på en rejse ... 
</h3><p>
var som 16-årig, da jeg tog til Calella i Spanien. Jeg tog på bustur, hvor alt 
gik op i druk, diskoteker og natklubber. Det blev jeg lidt træt af og fandt 
en dødmetalbar med en lidt anden type mennesker, og endte med at sidde der 
det meste af ugen. I bagklogskabens lys var det lidt dumt, men det var også 
bare en dum rejse, og jeg kunne ikke så godt lide at være der. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ECE2612217/rejseminder-der-var-19-piger-og-mig-behoever-jeg-sige-mere/">Rejseminder: »Der var 19 piger 
og mig! Behøver jeg sige mere?«</a></p><h3>
Jeg rejser altid tilbage til ... 
</h3><p>
Sydafrika. 
</p><h3>
Mit bedste tip til Sydafrika ... 
</h3><p>
er at opleve en safari. Vi besøgte Phinda Private Game Reserve i 
KwaZulu-Natal-provinsen nordøst for Durban, hvor der ikke er så mange 
turister. Desuden skal man drikke vin. Man kan faktisk leje en hest i 
Stellenbosch og ride rundt til vingårde og smage på vin. 
</p><h3>
Den mest interessante person, jeg har mødt på en rejse, er ... 
</h3><p>
ærkebiskop Desmond Tutu i Sydafrika, som jeg mødte på Galathea-ekspeditionen. 
Han kom om bord, og det var ret fantastisk, fordi han er den, han er. En 
anden person er en mand, jeg mødte i Brasilien i 2002, som tog os ud til et 
hus, han havde købt lige i udkanten af regnskoven. Skoven lænede sig nærmest 
ind over huset. Han var egentlig en storbydreng fra São Paulo, men han ville 
nyde freden og roen. Han var hiv-smittet og skulle lidt ned i gear. 
</p><h3>
Min næste ferie ... 
</h3><p class=" bl-elem">
er endnu ikke fast, men jeg har lidt gang i at planlægge en forsinket 
bryllupsrejse. Vi blev gift i februar 2011 i Sydafrika. Vi overvejer at tage 
til Amazonas. Det vil i givet fald først blive til næste år. 
</p>	
</div>

</div></body></html>
