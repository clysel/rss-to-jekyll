---
layout:     post
title: 	    "Real Madrid og co. sætter Champions League-rekord"
post_author:	    
post_date:	    Thu, 23 Apr 2015 13:00:29 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2639856/real-madrid-og-co-saetter-champions-league-rekord/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<p>
Det er adskillige gange sket, at de fire semifinalister i Champions 
League-turneringen har været mandskaber, der tidligere har løftet det 73,5 
centimeter høje og 7,5 kilo tunge trofæ, som i øvrigt ikke har noget 
officielt navn og er designet af schweizeren Jürg Stadelmann tilbage i 1967, 
da Real Madrid året forinden havde sikret sig den sjette af nu i alt 10 
titler. 
</p><p>
Netop de forsvarende mestres mange titler - senest sidste år i derbyet mod 
Atletico, der i går igen kom til kort i kvartfinalen mod byrivalerne - har 
afgørende indflydelse på, at de fire semifinalister i årets turnering sætter 
rekord, når man ser på semifinalefeltets tidligere meritter i verdens mest 
prestigefyldte klubturnering. 
</p><p>
For med Real Madrids 10 titler, Bayern Münchens 5 samt Barcelona og Juventus' 
4 og 2 Champions League-triumfer er 21 af 59 trofæer samlet til næstsidste 
forhindring, inden to af holdene får mulighed for at række ud efter det 
stykke sølvtøj, som alle fodboldspillere ifølge designeren så gerne vil have 
fingrene i. 
</p><h3>
Sådan kom giganterne videre 
</h3><p>
Real Madrid-træner Carlo Ancelotti siger efter 1-0-triumfen i aftes mod 
Atletico, at han er fuld af fortrøstning inden semifinalerne 5./6. maj og 
12./13. maj. For Gareth Bale og Karim Benzema er til den tid formentlig 
blevet deres skader kvit, og den angrebsivrige back Marcelo er tilbage fra 
karantæne. Og så er det lige meget, om modstanderen hedder Barcelona, Bayern 
eller Juventus. 
</p><p>
»Hvis vi spiller med den passion, som vi gjorde mod Atletico, så kan Real 
Madrid besejre alle hold«, lød det fra Ancelotti efter Javier 'Chicharito' 
Hernandez' 1-0-sejrsmål to minutter før tid. 
</p><p>
I podcasten Politikens Fodboldmagasin, der torsdag eftermiddag er tilgængelig <a href="http://politiken.dk/sport/fodbold/fodboldmagasin/">her 
på siderne</a> og via <a href="https://itunes.apple.com/dk/podcast/politikens-fodboldmagasin/id970997454?mt=2" target="_blank">download 
i iTunes</a>, vurderer vært Martin Borre og panelet bejlerne til det store 
trofæ, der skal have indgraveret endnu en vinder efter finalen i Berlin 6. 
juni. 
</p><p class=" bl-elem">
Der er lodtrækning til semifinalerne fredag kl. 12 i Uefas hovedkvarter i 
Nyon, Schweiz. 
</p>	
</div>

</div></body></html>
