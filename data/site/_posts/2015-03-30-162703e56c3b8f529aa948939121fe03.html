---
layout:     post
title: 	    "Sportsdøgnet: Rafael Nadal har svært ved at finde formel"
post_author:	    
post_date:	    Mon, 30 Mar 2015 13:04:12 +0200
post_site:	    politiken.dk 
post_link:	    http://politiken.dk/sport/ECE2609672/sportsdoegnet-rafael-nadal-har-svaert-ved-at-finde-formel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Ishockey.</b> Frans Nielsen scorede søndag aften et vigtigt mål for New 
York Islanders, der på hjemmebane vandt 5-4 over Detroit Red Wings. Efter en 
målrig første periode, der endte 3-3, skulle der ikke gå mere end 16 
sekunder af anden periode, før Nielsen med et håndledsskud fra en spids 
vinkel sendte New York Islanders i spidsen med sit 14. sæsonmål. New York 
Islanders ligger nu på andenpladsen i sin division, og spillerne kan så småt 
begynde at slibe skøjterne til slutspilskampene. Frederik Andersen, 
målvogter hos Anaheim Ducks, fik til gengæld ingen istid, da holdet ude slog 
New Jersey Devils 2-1. Hans konkurrent på pladsen, John Gibson, reddede 25 
ud af de 26 skud, der blev sendt imod ham. 
</p><p><b>Tennis.</b> Den tidligere verdensetter i tennis Rafael Nadal erkender, at 
der er kommet sprækker i selvtilliden efter en lang periode, hvor spillet 
har været af svingende kvalitet. Spanieren var et godt stykke fra tidligere 
styrke, da han søndag blev slået med 6-4, 2-6, 6-3 af landsmanden Fernando 
Verdasco i tredje runde af Miami Open, og den 14-dobbelte Grand Slam-vinder 
mener, problemerne primært sidder i hovedet. »For halvanden måned siden 
kunne jeg ikke få spillet til at fungere. Siden har mit spil forbedret sig, 
men jeg optræder stadig for nervøst i mange vigtige situationer, og jeg er 
lidt for urolig ind imellem«, siger han ifølge Ritzau. 
</p><p><b>Golf. </b>Therese Kølbæk sluttede som delt nummer 41 i Kia Classic, der 
blev spillet i Carlsbad i Californien. Det var første gang, den danske 
golfspiller klarede cuttet sikrede sig sin første præmiecheck på LPGA 
Touren. Therese Kølbæk gik de fire runder i samlet fem slag under par og 
blev belønnet med omkring 54.000 kr. (5887 dollars). Vinder af turneringen 
blev Cristie Kerr fra USA, der vandt med to slag foran Mirim Lee fra Korea. 
</p><p><b>Cykling.</b> Først måtte Tom Boonen melde fra. Så kom Fabian Cancellara 
galt af sted. Og nu må en tredje af cykelsportens endagsspecialister 
erkende, at han ikke kommer med i de store brostensløb i den kommende måned. 
Nordmanden Edvald Boasson Hagen styrtede i søndagens semiklassiker 
Gent-Wevelgem, og undersøgelser har nu vist, at han har brækket kravebenet. 
</p><p class=" bl-elem"><b>Håndbold.</b> FCM Håndbold forstræker sig fra næste sæson med den 
24-årige norske bagspiller Veronica Kristiansen fra Glassverket. Veronica 
Kristiansen er norsk landsholdsspiler, og hun var med til at vinde 
europamesterskabet sidste år. Efter denne sæson mister FCM blandt andet 
bagspillerne Line Jørgensen og Nycke Groot, men har udover nordmanden også 
skrevet kontrakt med den svenske landsholdsspiller Johanna Ahlm og Louise 
Burgaard.
</p>	
</div>

</div></body></html>
