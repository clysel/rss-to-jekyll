---
layout:     post
title: 	    "Nyt kamera fotograferer uden batteri"
post_author:	    Christian Østergaard
post_date:	    Sun, 19 Apr 2015 08:00:10 +0000
post_site:	    ing.dk 
post_link:	    http://ing.dk/artikel/nyt-kamera-fotograferer-uden-batteri-175512
---
<html><body><div><div class="panel-panel panel-col-first container">
		    <section class="body">
			<p>Nok fotograferer det kun i mørke, pixelerede, sort/hvide nuancer og tager lydløse videoer i lav framerate. Men et nyt kamera opfundet af forskere ved <a href="http://www.cs.columbia.edu/CAVE/projects/self_powered_camera/">Columbia University</a> i New York kan klare sig udelukkende med energien fra det lys, der opfanges af billedsensoren.</p>
			<p>Kameraet er ifølge forskerne det første nogensinde, der er fuldstændigt selvforsynende med energi. Det kan teoretisk set tage et billede i sekundet i uendeligt lang tid, fremgår det af forskernes <a href="http://www1.cs.columbia.edu/CAVE/publications/pdfs/Nayar_ICCP15.pdf">artikel</a>, der netop er offentliggjort i forbindelse med en konference.</p>
			
			<p>Det er selve kameraets billedsensor, der opsamler energi fra lyset og lader det i kapacitorer, hvorefter billedsensoren skifter tilstand for at bruge elektriciteten til at tage et billede. Forskerne bag konceptet lægger dog vægt på, at det nye kamera primært er tænkt som et bevis på, at det kan lade sig gøre at lave selvdrevne kameraer med en brugbar opløsning.</p>
			<p><section class="video plugin"/></p>
			
			<p/></section>
			<p>Som videoen ovenfor understreger, skal der dog en del lys til, for at billederne bliver velbelyste. I dårlige lysforhold skruer kameraet selv ned for frameraten, så der bliver samlet energi nok, før det forsøger at tage et billede.</p>
			<p>Ideen til kameraet kom ifølge en <a href="http://engineering.columbia.edu/columbia-engineer-invents-video-camera-runs-without-battery">pressemeddelelse</a> fra forskerne bag projektet fra den store lighed mellem dioder, der bruges i billedsensorer og dioder, der bruges i solceller.</p>
			<p><figure class="plugin right zoomable"><img data-original-image="http://ing.dk/sites/ing/files/batteriloestkamera.png" src="http://ing.dk/sites/ing/files/styles/w1120_media_right/public/batteriloestkamera.png?itok=dZiZj-To" alt=""/><figcaption><cite>Foto: Columbia University Computer Vision Laboratory</cite></figcaption></figure></p>
			
			<p>Kameraet kan optage et billede i sekundet i et velbelyst indendørsmiljø med lys på 300 lux, oplyser forskerne. Det lader sig gøre ved hjælp af en billedsensor, der består af en plade med 30x40 dioder, der hver tegner en pixel på kameraets billeder.</p>
			<p>Hver diode er forbundet til to transistorer, der sørger for, at pixelen enten nulstilles eller høster energi på ny. Det gør det muligt for kameraet at tage et billede med den energi, der er lagret i systemets capacitor, for derefter at høste energi med de enkelte dioder til den næste billedcyklus.</p>
			
			<p>Ifølge <a href="http://engineering.columbia.edu/columbia-engineer-invents-video-camera-runs-without-battery">pressemeddelelsen</a> fra forskerne åbner resultaterne for store muligheder for fremtidens kameraer.</p>
			<p>»Selv om vi har brugt hyldevarer som komponenter til at demonstrere vores design, kan vores sensoropbygning let overføres til en kompakt <em>solid-state</em>-billedchip. Vi mener, at vores resultater er et væsentligt skridt fremad mod at udvikle en helt ny generation af kameraer, der kan fungere i meget lang tid – ideelt set for evigt – uden ekstern energiforsyning,« siger professor Shree K. Nayar, der er leder af projektet.</p>
			
			<p>Forskerne påpeger desuden, at energien, der opsamles af chippen, desuden ville kunne bruges til at oplade andre enheder, når kameraet ikke er i brug.</p>
			<p><section class="video plugin"/></p>
			
			<p/>
		
		  </div>
		  </div></body></html>
