---
layout:     post
title: 	    "Blog: 3 telefoner - morgen"
post_author:	    René Løhde
post_date:	    Sun, 22 Feb 2015 19:05:00 +0000
post_site:	    www.version2.dk 
post_link:	    http://www.version2.dk/blog/3-telefoner-morgen-84253?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Jeg har <a href="http://www.version2.dk/blog/hvilken-telefon-vaelger-man-i-dag-74831">tidligere skrevet</a> om mine telefon "udfordringer". I den forbindelse lagde jeg op til et 'valg' mellem de tre platforme. Jeg er IT mand af profession og delvist af identitet så jeg endte selvfølgelig med at vælge alle 3. Mest for at få en empirisk fornemmelse af de forskellige platformes styrker og svagheder. Erfaring er alt andet lige sjovere og mere objektivt end diverse fanboi fornemmelser.</p>

<p>Så her følger første af tre indlæg om en typisk hverdag med de 3 telefoner i mit liv.</p>

<p>Morgen starter før jeg går i seng. Jeg tager Windows Phone med og det er mest på grund af WPs personlige assistent, Cortana. Min sidste rutine er at stille vækkeuret  baseret op næste dags kalender. Tidspunktet for vækning kan være dynamisk hvis Cortanas vurderer at min lokation (hjemme), sammenholdt med dagens første møde adresse og den øjeblikkelige trafiksituation på vejene, kræver det. GoogleNow har de nogenlunde de samme features, men det er min oplevelse at Cortana er bedre integreret til resten af telefonen.</p>

<p>Hvad enten mødestedet i en kalenderindkaldelse, er læst af Cortana eller GoogleNow er best-practice når man udsender en mødeinkaldelse eller lignende: Lokation, mødested, etc… skrives på følgende måde: ,.  Hvis der er autogenererede kalendersystem steder, som 'mødelokale', 'virtuelle møde rum' eller lignende, så skriv dem efter  eller i fritekst feltet.  Så endnu et eksempel på at mennesker skal ændre adfærd for at maskiner skal få det lidt nemmere.</p>

<p>Udmåling af pendlertid virker bedst når jeg er i bil, mangler lidt erfaringer med transport beregningen på Cortana, når jeg er med det offentlige.</p>

<p>Næste morgen rutine: Er der nogle notifikationer? Jeg er specielt interesseret i IT system "hick-ups", som er blevet opdaget mens solen har været borte i min tidszone. Jeg er specielt interesseret i emails, direkte beskeder i social sammenhæng og systemmonitorering.  Jeg tror ikke jeg træder nogen over tæerne når jeg siger at WindowsPhones notifikationssystem er, hvis ikke stjålet, så i hvert ifald meget inspireret af Androids notifikationscenter.  Som jeg ser det så har WP har taget Androids notifikations-"toasts" og forfinet dem.</p>

<p><figure class="plugin full zoomable"><img data-original-image="http://www.version2.dk/sites/v2/files/androidwp-notification.png" src="http://www.version2.dk/sites/v2/files/styles/large/public/androidwp-notification.png?itok=CcepMO6E" alt=""/></figure></p>

<p>Telefonen følger mig til toilettet for eventuelt let morgen underholdning på Flipboard, Facebook, Twitter eller 9gag. Dertil kan komme musik eller radio. Jeg har stadig WP med, men det kunne for så vidt lige så godt være min Android eller iPhone.</p>

<p>Morgenmåltid er sekunderet af de personlige assistenter. "Remind me to take out the bread in 15 minutes" kan siges til Siri og Cortana. Jeg ved ikke hvordan man får Google Now til sætte reminders op (Kan den overhovedet?). Jeg bruger mest Siri for tiden. Dels fordi det er nemmere at aktivere Siri (3 tryk) end Cortana (3+ tryk) og dels fordi jeg samtidigt får skrevet en del beskeder om morgenen. Beskeder via IM, SMS og lignende, gør jeg fra iPhone fordi …suk, mange af dem jeg skal koordinere med om morgenen, har en iPhones og kan skifte mellem iMessage og FaceTime. Jeg har set i øjnene, at laveste fællesnævner for kommunikation er iPhone. iPhone bestemmer pt protokoller og format i mit liv. Ikke fordi SMS, Viber, WhatsApp, Facebook Messenger, Kik, Twitter DM, Skype osv, ikke er tilstede på WP og Android, men fordi iPhones markedsandel i min omgangskreds er massiv, og iMessage og FaceTime bliver hurtigt til default protokoller. Det kan være bevidst eller ubevidst.</p>

<p>I bilen er telefonsamtalen et velkomment redskab til forberedelse på dagens opgaver. Jeg har ingen preferencer, men skal dog bemærke at 3 telefoner i samme bil til trådløs samtale, kan være en udfordring. Det er forsøgt løst med Bluetooth og head-sets. Jeg bruger Android i bilen. Mest fordi jeg er stor fan af Here.com (tidligere OVI og Nokia korttjenester). For tiden findes Here kun til WP og er i beta på Android. Der er offline kort og opdateringsfrekvensen er umiddelbar god. Hvorfor Android og ikke WP i bilen? Fordi min WP har metal krop og glider ud af min GPS-holder (bilens askebæger i udslået tilstand) når bilen drejer.  I modsætning til min Moto G 2nd Gen Android, som er "gummi-coated". Et low-level mekanisk valg.</p>

<p>Når jeg først kommer på arbejde er det alt andet lige svært at vedligeholde 3 telefoner, alene fordi min kollegaer, kunder og samarbejdspartnere ikke kan, eller skal forholde sig til, at jeg har 3 telefonnumre. iPhonen er for nuværende "primært" nummer. Hvilket jeg i øvrigt har fortrudt fordi SIM kortet ikke er kompatibelt med de to andre telefoner. Det betyder at jeg ikke kan skifte primær telefon nummer mellem de 3.
Anyway …jeg har alle tre med, men bruger primært iPhonen som arbejdsredskab, på grund af telefonien.Lad mig i den forbindelse hylde alle i min omgangskreds, som vedligeholder deres telefonnumre på diverse social og enterprise sociale netværk. WP er super god til at integrerer kontakter og des lige i systemet og iOS og Android kommer efter det.</p>

<p>Min arbejdsemailserver er Exchange i Office365, derudover har jeg email hos Google, Microsoft (Hotmail), privat domæne (O365) og Apple. Jeg er super glad for den måde WP viser konto overblik og har notifikationer i "email-tile". Når det er sagt, så har jeg lige fået Outlook på iOS og Android. Den er jeg så glad for at det betyder at iPhonen, sammenholdt med "SIM kort situationen",  er min fortrukne arbejdstelefon.</p>

<p>Inden jeg går til frokost sender jeg en kærlig tanke til de IT afdelinger som skal finde sig i folk som undertegnede og BYOD. Min forventning til dem er at de indruller mine telefoner i "systemet" og administrerer dem. Når jeg skriver "administrerer" så mener jeg: Remote wipe, remote partiel wipe, remote policy push, remote policy enforcement, Rights-Management-Service styring på content, AuthN og AuthZ.</p>

<p>Go' frokost!</p>
  </section></div></body></html>
