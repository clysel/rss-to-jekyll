---
layout:     post
title: 	    "Guineas præsident indfører restriktioner i frygt for nyt ebolaudbrud"
post_author:	    
post_date:	    Sun, 29 Mar 2015 17:46:38 +0200
post_site:	    politiken.dk 
post_link:	    http://politiken.dk/udland/ECE2608895/guineas-praesident-indfoerer-restriktioner-i-frygt-for-nyt-ebolaudbrud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta om ebola</h4>
<div class="fakta-body" data-buildingblock="embedded_factboxlink">
<ul><li>Opkaldt efter Ebolafloden i det nordlige Congo, hvor den første gang blev 
fundet i 1976.</li><li>Sygdommen giver omfattende blødninger.</li><li>De værste varianter af Ebola koster mellem 50 og 90 procent af de smittede 
livet.</li><li>Det varer mellem 4 og 16 dage, førend sygdommen bryder ud. Først indtræder 
feber, voldsom hovedpine og muskelsmerter. Få dage senere begynder indre 
blødninger, fulgt af opkastninger, diarre, øjenbetændelse og 
halsbetændelse.</li><li>Døden indtræffer efter mellem 8 og 17 dage.</li><li>Der er ingen kur mod ebolasmitte.</li><li class=" bl-elem">Sygdommen er fundet hos aber og grise. Det sidste giver frygt for, at den let 
kan sprede sig til mennesker på grund af artens udbredelse og den tætte 
kontakt til mennesker.</li></ul><p class=" bl-elem"><i class=" bl-elem">Kilde: Encyclopaedia Brittanica</i></p>
</div>
</div><p>
Vestafrika har været ramt af den værste ebola-krise nogensinde. Mere end 
10.000 i Vestafrika er døde, siden udbruddet startede i Guinea i december 
2013. Men i januar i år tegnede udviklingen sig til at gå i en positiv 
retning, da antallet af registrerede ebolatilfælde i Sierra Leone og Guinea 
var det laveste i et halvt år. 
</p><p>
Optimismen er dog igen vendt til bekymring efter nye tal fra 
verdenssundhedsorganisationen WHO viser en stigning i antallet af smittede i 
de tre lande. 
</p><p>
Det har Guineas præsident, Alpha Conde, nu taget konsekvensen af. I et forsøg 
på at forhindre smitte har Conde indført en periode på 45 dage med skærpede 
restriktioner i fem af landets kystområder skriver <a target="_blank" href="http://http://www.bbc.com/news/world-africa-32103625">BBC.</a> 
Restriktionerne omfatter karantæne af hospitaler og klinikker, hvor der 
konstateres nye tilfælde af ebola, nye regler for begravelser og mulige 
nedlukninger af offentlige steder. 
</p><p>
»Hvor det er nødvendigt, kan der blive truffet yderligere foranstaltninger og 
krav om eventuel indespærring«, siger Alpha Conde i en offentlig erklæring 
til nationale medier. 
</p><p><b class="ext-link">WHO</b><a class="embeddedlink" href="http://politiken.dk/udland/fokus_int/Ebola/ECE2585330/who-over-10000-er-doede-af-ebola-i-vestafrika/">Over 10.000 er døde af ebola i Vestafrika</a></p><p>
Også i Sierra Leone har stigningen af antallet af smittede udløst frygt for 
endnu et stort udbrud. I fredags begyndte en tre dage lang nedlukning af 
centrale dele af landet i et forsøg på at forhindre ebolaen i at sprede sige 
yderligere. 
</p><h3>
Vaccinationer skal forhindre spredning 
</h3><p>
Sierra Leone har tidligere gennemført et tre-dages udgangsforbud, som 
myndighederne efterfølgende erklærede som en succes på trods af en del 
kritik. 
</p><p>
Ud over restriktionerne i de enkelte lande har Sierra Leone og Guinea også 
indsat sikkerhedsstyrker de steder, hvor landene grænser op til hinanden for 
at forhindre ebolasmittede i at krydse landene og sprede virusset 
yderligere. 
</p><p>
Midt i frygten er der dog samtidig opstået nyt håb kampen om udryddelsen af 
den dødelige virus. I denne uge har den guineanske regering sammen 
Verdenssundhedsorganisationen <a target="_blank" href="http://http://www.afro.who.int/en/media-centre/pressreleases/item/7499-first-ebola-vaccine-to-be-tested-in-affected-communities-one-year-into-outbreak-ring-vaccination-starts-in-coyah-guinea.html">WHO</a> 
indledt de første forsøg med Ebola-vacciner. 
</p><p>
»Denne skelsættende operation giver håb både i Guinea og resten af verden. 
Hvis vaccinen viser sig at være effektiv og sikker, kan vi snart have et 
effektivt offentligt sundheds beredskab mod Ebola«, udtaler WHO repræsentant 
i Guinea, dr. Jean-Marie Dangou. 
</p><p><b class="ext-link">EKSPERT</b><a class="embeddedlink" href="http://politiken.dk/udland/ECE2556293/ekspert-ny-ebolatest-er-et-stort-gennembrud/">Ny ebolatest er et stort gennembrud </a></p><p>
Det første sted, vaccinen er blevet testet, er i en landsby i Coyah, et af de 
områder, der har været hårdest ramt udbrud. Her ankom medicinsk personale i 
mandags, og WHO melder om en »fremragende modtagelse« af vaccinen, der er 
udviklet af Public Health Agency of Canada. 
</p><p>
»Starten på den kliniske afprøvning i Guinea er en af de vigtigste milepæle, i 
søgningen efter et moderne forsvar mod ebola«, siger dr. Jean-Marie Dangou. 
</p><h3>
Inspiration fra kopper-strategi
</h3><p>
Bag vaccinationsprogrammet ligger den samme strategi, som bidrog til 
udryddelsen af kopper i 1970’erne. Ved at identificere nyligt smittede og 
vaccinere de folk, de har været i kontakt med, vil man skabe en ’ring’ af 
immunitet, der skal forhindre virussen i at sprede sig. 
</p><p>
Vaccinerne vil i første omgang blive givet til voksne, da de er mest udsatte 
for smitte. 
</p><p>
»Sammen med en række kontrolforanstaltninger, vil en sikker og effektiv 
vaccine være med til at lukke dette kapital, så vi kan begynde at genopbygge 
vores land«, siger doktor Sakoba Keita, national koordinator for bekæmpelse 
af ebola i Guinea. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/Ebola/ECE2534997/nu-stiger-antallet-af-nye-ebolatilfaelde-igen/">Nu stiger antallet af nye 
ebolatilfælde igen</a></p><p class=" bl-elem">
Det er planlagt omkring 10.000 mennesker skal vaccineres i 190 såkaldte 
’immunitetsringe’ inden for otte uger. 
</p>	
</div>
</div></body></html>
