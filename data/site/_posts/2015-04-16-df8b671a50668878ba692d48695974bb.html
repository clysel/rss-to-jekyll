---
layout:     post
title: 	    "På toppen af en bunke lig i Vadehavet"
post_author:	    
post_date:	    Thu, 16 Apr 2015 06:55:31 +0200
post_site:	    politiken.dk 
post_link:	    http://politiken.dk/rejser/temarejser/ECE2622800/paa-toppen-af-en-bunke-lig-i-vadehavet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<div class="art-fakta article-box">
<h4 class="">
Om Langli </h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/DK_Vest_-_Langli_927301w.jpg" alt="" border="0"/></span></p><p>
Øen ligger i Nationalpark Vadehavet, som er på Unescos liste over verdensarv. 
Øen var beboet hele året 1840-1913, men stormfloder i 1909 og 1911 drev de 
fastboende væk. 
</p><p><b>Areal:</b> 2 km lang og 550 m på det bredeste sted. Ca. 80 hektar. 
</p><p><b>Adgang:</b> Offentlig adgang fra 16. juli til 15. september. Resten af året 
lukket på grund af rastende og ynglende fugle. 
</p><p>
Ebbevejen: Fra Nyeng ved Ho tager det ca. halvanden time at vandre de fire km 
ud til Langli. Ebbevejen er markeret med pæle i havbunden. Det er 
livsvigtigt at undersøge vejrforhold og tidevand før gåturen. Naturstyrelsen 
arrangerer guidede traktor- og vandreture til Langli. Det gør også <a target="_blank" href="http://www.naturbusseniho.dk">Naturbussen 
i Ho</a>. 
</p><p><b>Fugle:</b> Store kolonier af hættemåge, sølvmåge, sildemåge, stormmåge, 
splitterne og havterne. Af vadefugle yngler bl.a. klyde og strandskade. Desuden 
ruger edderfugl, spidsand og gråand på øen. 
</p><p><b>Dyreliv:</b> Spættet sæl har tre hvilepladser omkring Langli. Ræve når 
nogle gange øen ad Ebbevejen, men bliver hurtigt skudt for ikke at skade 
fuglelivet. 
</p><p><b>Navnet: </b>Langli optræder første gang i 1548 som Langelegh, en 
sammentrækning af ’Lang’ og ’leghe’, som menes at være et gammelt udtryk for 
fiskerleje. Langli betyder derfor ’Det Lange Fiskerleje’. 
</p><p class=" bl-elem"><i class=" bl-elem">Kilde: Den Store Encyklopædi og <a target="_blank" href="http://www.naturstyrelsen.dk">Naturstyrelsen</a>. 
</i></p>
</div>
</div><p>
Oven over vores hoveder mobber en sildemåge en rørhøg, som styrtdykker for at 
undslippe den emsige måge. Under vores fødder ligger et ukendt antal lig. Vi 
står nemlig på Dødemandsbjerget på den lille ø Langli i Vadehavet, hvor 
ukendte sømænd blev begravet, når de drev i land efter skibsforlis. 
</p><p>
Rørhøgen undslipper let den drilske sildemåge, mens vi har sværere ved at 
ryste gyset af os, selv om de underjordiske forholder sig i ro. 
</p><p><b class="ext-link">SOMMER I DANMARK </b><a class="embeddedlink" href="http://politiken.dk/rejser/nyheder/ferieidanmark/ECE1984878/sommer-i-danmark-her-faar-du-vild-og-fascinerende-kunst-under-aaben-himmel/">Her får du vild og fascinerende 
kunst under åben himmel</a></p><p>
Naturvejleder Jonas Gadgaard fortæller, at »hvis man havde navn og adresse på 
de ilanddrevne søfolk, blev de begravet på kirkegården i Ho. Hvis man ikke 
kunne identificere dem, havnede de i Dødemandsbjerget. Den slags 
begravelsespladser findes langs hele Vestkysten«. 
</p><p>
Dødemandsbjerget er ikke det eneste højdepunkt på Langli. Øens klitter er op 
til 14 meter høje og har helt naturligt fået navnet Langli Bjerge. 
</p><h3>
Fanget af havgus 
</h3><p>
Udflugten til øen med de døde mænds bjerg er begyndt inde på fastlandet, hvor 
skovarbejder og traktorfører Benny Slaikjær har samlet os op. Foruden Jonas 
Gadgaard og Politiken består selskabet af Benny Slaikjærs enæggede 
tvillingebror, Bjarne, som er hyrde og naturvejleder på den nærliggende 
halvø Skallingen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Rejser_Skallingen_1_927297y.jpg" alt="" border="0"/><span class="caption"><span class="f-img-caption">Liv 
</span>og død. Mens ilanddrevne søfolk ligger begravet i Dødemandsbjerget, er sælerne omkring Langli spillevende, og for at beskytte dem er brølende jetski og motorbåde forbudt i området. Så meget larm kommer ikke fra traktoren, som Naturstyrelsen kører guidede ture i. Foto: Morten Langkilde</span></span>
Vand og mudder i Vadehavet sprøjter op omkring traktordækkene. Tre en halv 
kilometer ude i det fjerne ligger Langli. Benny Slaikjær følger slavisk den 
række pæle, som markerer Ebbevejen, og vi passagerer på gummivognen føler os 
i fuldstændig trygge hænder. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/laesertip/ECE1602206/laeserne-her-er-sommer-danmarks-bedste-oplevelser/">Læserne: Her er 
sommer-Danmarks bedste oplevelser</a></p><p>
Lige indtil Bjarne Slaikjær begynder at fortælle om de katastrofer og ulykker, 
som har ramt Langli-rejsende, der ikke tog sig i agt for tidevandet, blev 
overrasket af tåge eller ikke holdt sig på Ebbevejen. 
</p><p>
»Vi kan ikke bare køre direkte ud til Langli, fordi der er et hul med dynd ude 
midtpå. Engang kørte en landmand fra Oksbøl, som havde været ude for at slå 
hø, lige ned i hullet. Traktoren er derude endnu. Han burde have vidst 
bedre«, siger Bjarne Slaikjær og fortsætter: 
</p><p>
»En anden gang var vi herude med 25 jægere og 6-7 skoleelever. Jægerne skulle 
regulere rævebestanden. Da vi var på vej til Langli, var der pludselig 
havgus og helt lukket. Vi kunne intet se, men Benny mente nok, at han kunne 
finde ud til Langli, for han er jo kommet der siden barnsben. I 
virkeligheden var vi på vej ud mod dyndet, og traktoren var ved at sætte 
sig. Vi havde kun gamle Nokia-telefoner, men en af de unge knægte havde en 
moderne telefon med gps og dirigerede os sikkert ind på øen. Vi gamle ville 
hellere drukne end ringe efter hjælp«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/laesertip/ECE1694471/laeserne-her-finder-du-danmarks-skoenneste-haver/">Læserne: Her finder du 
Danmarks skønneste haver</a></p><p>
Havgusen overraskede Slaikjær-tvillingerne, men mange gange overholder 
besøgende ikke skiltningen og forlader Ebbevejen for f.eks. at træde fisk – 
fange fladfisk ved at træde på dem. Selv om der står adgang forbudt, vader 
de bort fra vejen for at sikre sig en billig aftensmad. De skal dog være 
heldige, hvis de fanger en tre-fire fisk. I Bjarne Slaikjærs barndom kunne 
han fange op mod 100. 
</p><p>
Forbudstavlerne er sat op, fordi trædefiskerne forstyrrer sælerne. Det samme 
gør larmende jetski og motorbåde. De må heller ikke komme i området, men det 
sker alligevel. Jonas Gadgaard siger, at larmen forstyrrer både fugle og 
sæler. De kan være urolige flere timer efter. I værste fald forlader sælerne 
deres unger, og så kan naturvejlederne risikere at skulle ud at aflive 
hylere et par dage senere. 
</p><h3>
Infernalsk koncert 
</h3><p>
Heldigvis når vi sikkert over til Langli og kan vade i land. 
Modtagelseskomiteen er parat med en koncert. En koloni med 7.000 par 
sølvmåger byder os velkommen med en infernalsk larm. På trods 
af fugleskrigene kommer folk alligevel til Langli for at nyde roen og 
stresse af. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Hoved_Rejser_Skalli_927304y.jpg" alt="" border="0"/><span class="caption"><span class="f-img-caption">Planteliv. 
</span>Den lilleblå hindebæger, som også kaldes langli-, skalling- eller Fanølyng, må man ikke plukke på Langli. Til gengæld må man gerne plukke strandmalurt, kveller, aslturt og strandgåsefod, som også vokser på øen.</span></span></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2271886/guide-24-timer-i-danmarks-mindste-storby/">Guide: 24 timer i Danmarks 
mindste storby</a></p><p>
Langli er den nordligste og fuglerigeste ø i Nationalpark Vadehavet, og netop 
derfor er den kun åben for offentligheden i perioden 16. juli til 15. 
september. Langli er det vigtigste yngleområde for fugle i hele Nationalpark 
Vadehavet, hvor 10-12 millioner fugle spiser sig mætte. Selv om øen er 
sølvmågernes rige, har mange andre arter også slået sig ned på Langli. 
Naturvejlederne anslår, at der er 1.700 par sildemåger, 700 par stormmåger 
og 150 par hættemåger. 
</p><p>
Skestorken er mere sjælden med omkring 30 par på Langli. Gadgaard anslår, at 
der er 150 par i Danmark fordelt på syv kolonier. 
</p><p>
»Jeg tror, at der er gode muligheder for, at vi får en ottende koloni ved den 
genetablerede Filsø mellem Vadehavet og Ringkøbing Fjord«, spår Gadgaard og 
tilføjer, at »skestorken i virkeligheden er en ibis og slet ikke en stork«. 
</p><h3>
Ét sommerhus tilbage 
</h3><p>
En sølvmågeunge trykker sig ind til en hustomt og er næsten ikke til at få øje 
på ved det gamle fundament. Indtil 1913 var der en skole og fem gårde med i 
alt 31 fastboende, men så rev to stormfloder livsgrundlaget væk for dem. I 
dag er der kun et enkelt sommerhus tilbage bygget i Fanøstil fra 1940’erne, 
som staten købte sammen med resten af øen i 1982 for en million og 15.000 
kroner. Naturstyrelsen har indrettet huset til feltstation. Herfra foretages 
biologisk feltarbejde og registrering af ynglefugle, rastende fugle og sæler 
i tidevandsområdet Grådyb mellem Fanø og Skallingen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2067988/top-5-her-faar-du-efteraarets-skoenneste-weekendophold/">Top 5: Her får du efterårets 
skønneste weekendophold</a></p><p>
Gadgaard har selv udført feltarbejde i et år på Blåvand Fuglestation og 
beskriver opholdet som »det bedste år i mit liv«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Rejser_Skallingen_2_927298y.jpg" alt="" border="0"/><span class="caption"><span class="f-img-caption">Plante. 
</span>Kveller eller Salturt er en 5-30 cm høj, enårig plante, som er stærkt bundet til saltprægede strandenge og vader. Den er medvirkende til at binde den slik, som opbygger marsken. Foto: Morten Langkilde</span></span>
På vej op til feltstationen er det dog plantelivet, som fanger Gadgaards 
opmærksomhed. Han finder masser af strandmalurt, men den på Langli »kan ikke 
bruges til at krydre snapsen, fordi her er for megen fuglelort«. Kveller, 
salturt og strandgåsefod kan også spises, og de må alle plukkes. Den eneste, 
som ikke må plukkes, er den lillablå hindebæger, også kaldet langli-, 
skalling- eller fanølyng. 
</p><h3>
Ubekymrede sæler 
</h3><p>
Mod øst kan vi skimte Hjerting, som er en forstad til Esbjerg. En kitesurfer 
sejler i høj fart foran fastlandskysten og foretager lange spring på 10-15 
meter. Han er dog for langt borte til at genere en flok spættede sæler, der 
nyder livet i dyndet ud for Langlis kyst. 
</p><p>
Sælerne ænser heller ikke Benny Slaikjær og hans traktor, som nu er parat til 
at køre os tilbage til fastlandet, inden vandstanden bliver for høj. 
</p><p class=" bl-elem">
Samtidig er skyerne blevet endnu tungere, og regnen slår os i ansigtet på 
tilbageturen. Vi får at mærke, at vind og vejr ikke alene kan være generende 
for turisten, men også kunne være en hård modstander for langliboerne i sin 
tid. 
</p>	
</div>

</div></body></html>
