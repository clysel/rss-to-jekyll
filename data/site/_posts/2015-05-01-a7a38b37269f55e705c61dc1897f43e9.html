---
layout:     post
title: 	    "Vores fjernsyn skal være smart"
post_author:	    
post_date:	    Fri, 01 May 2015 18:09:56 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2648628/vores-fjernsyn-skal-vaere-smart/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når danskerne sætter sig i sofaen og tænder for fjernsynet, så er det ved at 
blive en selvfølge at skærmen kan bruges til at gå på nettet, streame film, 
installere apps og dele indhold på sociale medier. 
</p><p>
Ifølge de seneste tal fra Danmarks Statistik er andelen af danske hjem med 
smart-tv vokset fra 24 til 34 procent på bare et enkelt år. Alene i 2014 er 
der solgt 334.000 smart-tv i Danmark, viser den seneste rapport fra Branchen 
Forbrugerelektronik. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2391471/nu-skal-android-styre-philips-smart-tv/">Nu skal Android styre Philips' 
smart-tv</a></p><p>
Hver sjette hjem har et fjernsyn med 3D – her er udviklingen fladet ud i de 
seneste år – og en tredjedel har en tv-harddisk-optager. Her kan 
udsendelserne typisk ses tidsforskudt – og det passer til en 
medievirkelighed, hvor vi ser indhold når vi har tid og lyst og på den 
skærm, der passer bedst. 
</p><p>
Det er ikke længere uret, der dikterer hvornår udsendelsen starter, når alt 
ligger parat med et tryk på afspil-knappen. Find filmen på din tablet, start 
afspilning på fjernsynet og se den sidste del på din smartphone, når du 
allerede er gået i seng. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2638733/youtube-holder-maaske-op-med-at-virke-paa-dit-tv/">YouTube holder måske op med at 
virke på dit tv</a></p><h3>
Brug telefonen som fjernbetjening 
</h3><p>
Smart tv gør fjernsynet til en computer med sit eget styresystem og et udvalg 
af software, der giver helt nye muligheder. Den evige jagt på 
fjernbetjeningen er også slut nu, hvor fjernsynet kan styres med en app på 
en smartphone eller tablet. 
</p><p>
Nogle fjernsyn har sensorer, så du kan betjene programmerne med bevægelser 
foran skærmen, eller en indbygget mikrofon, der giver mulighed for 
stemmestyring. 
</p><p>
Fjernsynet er kun et af mange apparater i vores hverdag, der får intelligente 
funktioner – telefonen, armbåndsuret og selv vaskemaskinen er også blevet 
’smart’. Med smartphones blev vi vænnet til masser af apps og mulighed for 
hurtig adgang til sociale medier, Youtube og mail. Det har banet vejen for 
smart tv, hvor der i det sidste år for alvor har været fokus på 
brugervenligheden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2502067/nyt-kvalitetsmaerke-guider-til-netflix-egnede-fjernsyn/">Nyt kvalitetsmærke guider til 
Netflix-egnede fjernsyn</a></p><p>
Men fremtiden bliver meget vildere end det, vi har set indtil nu, mener 
tv-ekspert Claus Bülow Christensen, der står bag den årlige Future TV 
konference. 
</p><p>
»Vi vil have adgang til alle udsendelser, film og tv-serier der nogensinde er 
produceret, både helt nyt og gammelt. Baseret på en kombination af 
abonnements-baserede og gratis tjenester, der er finansieret af ekstremt 
målrettede reklamer«, forudsiger han. 
</p><h3>
Video helt som virkeligheden 
</h3><p>
Samtidig vil søgemaskiner som Google og raffinerede anbefalingssystemer sikre, 
at vi altid præsenteres for lige det, der passer til vores individuelle 
smag. Den ultratynde og brede fladskærm, limet op på væggen i vores stue, 
vil være den unikke og foretrukne oplevelse, men den bliver en del af et 
sammenhængende system med andre enheder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2503642/samsung-og-lg-slaas-om-at-blive-fremtidens-fjernsynskonge/">Samsung og LG slås om at blive 
fremtidens fjernsynskonge</a></p><p class=" bl-elem">
»Den vil være prisbillig og i en forrygende ultra HD kvalitet, med perfekt 
kontrast og farvegengivelse - på de fleksibelt store skærme i stuerne, vil 
vi se tv og video i en kvalitet, der ikke kan skelnes fra virkeligheden«, 
siger Claus Bülow Christensen. 
</p>	
</div>

</div></body></html>
