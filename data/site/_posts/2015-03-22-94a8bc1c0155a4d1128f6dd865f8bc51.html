---
layout:     post
title: 	    "Sportsdøgnet: Franske politikere vækkede løven i Zlatan"
post_author:	    
post_date:	    Sun, 22 Mar 2015 10:58:19 +0100
post_site:	    politiken.dk 
post_link:	    http://politiken.dk/sport/ECE2598774/sportsdoegnet-franske-politikere-vaekkede-loeven-i-zlatan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b class="ext-link">Fodbold: </b>Zlatan Ibrahimovic så ud til at være upåvirket af al balladen 
omkring ham, da han fredag scorede tre mål for Paris Saint-Germain, da 
hovedstadsklubben vandt 3-1 over Lorient. Upåvirket bedyrede han også, at 
han er, da han mødte svenske tv-station SVT. »Det er noget, jeg er vant til, 
så der er intet mærkeligt ved det. Det, der er sagt, er sagt, og det, som er 
gjort, er gjort. Der er ikke mere at tale om, nu ser vi fremad, ikke 
tilbage«, siger han med henvisning til episoden sidste søndag, hvor han var 
stærkt utilfreds med en dommer og <a href="http://politiken.dk/sport/ECE2588213/sportsdoegnet-fransk-minister-fik-sin-undskyldning-af-zlatan/">kaldte 
Frankrig for et lorteland</a>. Det fik franske politikere og sågar landets 
premierminister Manuel Valls til at kritisere ham. »De vækker løven i mig, 
og det er jo bare positivt«, siger angriberen. 
</p><p><b class="ext-link">Cykling: </b>Rytterne er sendt af sted ud på den første forårsklassiker 
Milano-Sanremo. <a href="http://politiken.dk/sport/cykling/ECE2598791/legenden-merckx-hylder-tilbagevenden-til-historisk-kulisse/">Målet 
i festivalbyen</a> rammes efter 293 km. <a href="http://politiken.dk/sport/cykling/ECE2598373/farer-lurer-paa-favoritterne-i-foerste-svaere-foraarseksamen/">Fabian 
Cancellara</a> er en af de store favoritter sammen med <a href="http://politiken.dk/sport/cykling/ECE2598761/riis-milliardaerboss-venter-i-dag-udbytte-af-sin-kostbare-investering/">Peter 
Sagan</a>. 
</p><p><b>Fodbold:</b> Det 20-årige angrebstalent Viktor Fischer gjorde lørdag 
comeback for Jong Ajax i den næstbedste hollandske fodboldrække, hvor han 
fik de første 45 minutter i et 0-3-nederlag ude til De Graafschap. Fischer 
har været ude i næsten 13 måneder, efter at han 23. februar 2014 kom til 
skade i et opgør mod AZ Alkmaar. I første omgang gik meldingen på en 
forholdsvis kort pause, men det endte med, at Fischer to måneder senere 
gennemgik en operation for at få ordnet en iturevet sene i baglåret. 
</p><p><b>Skiskydning:</b> World Cup-sæsonen sluttede i Rusland med sejr til 
sloveneren Jakov Fak på 15 km massestart. Vinderen af den samlede World Cup, 
franske Martin Fourcade, blev nummer 20. 
</p><p><b class="ext-link">Håndbold:</b> Tre hold spillede sig lørdag videre til kvartfinalerne i 
mændenes Champions league. <a href="http://politiken.dk/sport/haandbold/ECE2598307/mikkel-hansen-giver-kolding-en-lille-chance/">Søndag 
afgøres det, hvilke fem hold</a>, der følger med Veszprém, Vardar og 
Kielce blandt de sidste otte. 
</p><p><b>Basketball:</b> Den canadiske stjerne Steve Nash, som to gange er kåret til 
NBA's mest værdifulde spiller, indstiller sin karriere. Det offentliggjorde 
han lørdag. Den 41-årige pointguard fra Los Angeles Lakers er gået glip af 
hele den igangværende sæson på grund af en rygskade. 
</p><p/><p><b>Motorsport:</b> Natten til søndag var Jan Magnussen sammen med 
holdkammeraterne Antonio Garcia og Ryan Briscoe i Corvette C7-raceren mest 
stabile og vandt det prestigefulde 12-timers-løb i Sebring i Florida. Det er 
fjerde gang, at Jan Magnussen vinder løbet, men danskeren har ikke kunnet 
række armene i vejret siden 2009 på den amerikanske racerbane. 
</p><p><b class="ext-link">Fodbold:</b> Frankrigs landstræner Didier Deschamps har lørdag været 
nødsaget til at skifte ud på målmandsposten forud for næste uges testkamp 
mod Danmark. Tottenhams Hugo Lloris kommer ikke med mod danskerne på næste 
søndag i St. Etienne, efter at Christian Eriksens holdkammerat måtte lade 
sig udskifte efter få minutter inde i <a href="http://politiken.dk/sport/fodbold/premierleague/ECE2598321/schmeichel-fik-kometen-kanes-kaerlighed-at-foele-tre-gange/">opgøret 
mod Leicester</a> i Premier League. Lloris slog sig i et sammenstød med 
holdkammeraten Kyle Walker. I stedet for Hugo Lloris skal Nicklas Bendtner 
og den øvrige danske offensiv sandsynligvis forsøge at overliste 
Marseille-målmand Steve Mandanda. 
</p><p class=" bl-elem"><b>Curling: </b>Schweiz' kvinder kan kalde sig verdensmestre efter en sejr i 
VM-finalen over Canada. I et tæt opgør vandt Schweiz med 5-3. Presset var 
stort inden sidste sten, hvor canadierne lå med de tre bedste sten i huset 
og kunne vinde kampen. Rusland vandt bronzemedaljer med en sejr over 
Skotland. 
</p>	
</div>
</div></body></html>
