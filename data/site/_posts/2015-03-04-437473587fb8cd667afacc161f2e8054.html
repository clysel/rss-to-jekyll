---
layout:     post
title: 	    "Barn af psykisk syg: »Ingen talte med mig om min mors sygdom«"
post_author:	    
post_date:	    Wed, 04 Mar 2015 09:01:49 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2566952/barn-af-psykisk-syg-ingen-talte-med-mig-om-min-mors-sygdom/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00917/B_rn_af_psykisk_syg_917901w.jpg" alt="Depression. Louise Hornbøll røg ned i et dybt hul, da hun først var flyttet hjemmefra, og ikke længere skulle tage sig af sin mor. - Foto: ANDERS RYE SKJOLDJENSEN"/></div>
<p class="caption ">
<span class="f-img-caption">Depression.</span> Louise Hornbøll røg ned i et dybt hul, da hun først var flyttet hjemmefra, og ikke længere skulle tage sig af sin mor. - Foto: ANDERS RYE SKJOLDJENSEN
</p>
</div>
<div class="art-fakta article-box">
<h4 class="">
Sådan taler du med dit barn om psykisk sygdom </h4>
<div class="fakta-body" data-buildingblock="embedded_factboxlink">
<p>
1.Forklar børnene, hvad der foregår. Åbenhed er den bedste beskyttelse for 
børn, også når de er meget små. Ellers laver de deres egne historier om, 
hvad der foregår. 
</p><p>
2.Lyt til barnets tanker og bekymringer om sygdommen. 
</p><p>
3.Brug ord, som barnet kan forstå i forhold til sin alder. F.eks. »Sygdommen 
laver uro i tankerne og følelserne«. 
</p><p>
4. Beskriv, hvad sygdommen gør, som barnet med stor sandsynlighed allerede har 
lagt mærke til: »Den gør, at jeg bliver ked af det, bange eller træt«. 
</p><p>
5.Forklar sygdommen som noget uden for forælderen, så barnet kan adskille 
forælder og sygdom. F.eks. »Når sygdommen er der, så gør den, at jeg får 
triste tanker eller at jeg bliver træt og ikke kan lege med dig«. 
</p><p>
6.Fortæl barnet (mange gange), at det ikke er barnets skyld, at forælderen har 
fået en sygdom, og at der er voksne, som hjælper mor og far med at få 
sygdommen til at blive mindre. 
</p><p>
7.Fortæl barnet, at det ikke er alene. 
</p><p>
8.Vær varsom med at overinformere – respektér, når barnet ikke vil tale, og 
husk, at nogle ting er ’voksensnak’, f. eks. selvmordstanker, som hører 
hjemme i en samtale med en anden voksen. 
</p><p class=" bl-elem"><i class=" bl-elem">Kilde: Psykolog Christina Stougaard, Psykiatrifonden </i></p>
</div>
</div><p>
Da Louise Hornbøll var cirka 8 år gammel, stod hun nede i husets stueetage og 
holdt vejret. Oppe på 1. sal var der kaos. Hendes mor græd rigtig meget. 
</p><p>
Hun ville have de levende slanger ud af sin krop. Ud af sin mave. Ud af sine 
arme og ben. Hun havde slanger overalt i kroppen, og i et panisk forsøg på 
at komme af med dem begyndte hun at sprætte sig selv op med en kniv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2572395/hvert-2-barn-i-familier-med-psykisk-sygdom-udvikler-selv-problemer/">Hvert 2. barn arver psykisk 
sygdom </a></p><p>
Det blødte voldsomt, og hendes mand, Louise Hornbølls papfar, løb desperat 
rundt for at finde plaster og holde sammen på sin kone. 
</p><p>
Nedenunder var Louise Hornbøll helt stille. 
</p><p>
»Jeg troede jo, at hun havde slanger i kroppen, for jeg havde aldrig fået en 
forklaring på, hvad min mor fejlede«, fortæller den nu 22-årige Louise 
Hornbøll, som er vokset op i Korsør. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE1919600/7-ud-af-10-psykisk-syge-er-overset-i-skolen/">7 ud af 10 psykisk syge er 
overset i skolen </a></p><p>
Siden hun var helt lille, har hun levet med sin mors sygdom. Men først for 
otte år siden blev der sat navn på sygdommen: Skizoaffektiv, lød diagnosen 
fra psykiatrisk afdeling på Slagelse Sygehus. 
</p><p>
Her har moderen været fast patient i mange år, nogle gange i et par dage, 
andre gange op til flere måneder. 
</p><p>
Louise Hornbøll og hendes lillesøster er kommet der meget. Alligevel har ingen 
talt med dem om deres mors sygdom og deres situation som børn. 
</p><p>
»Vi vidste, at vores mor var syg, men vi vidste ikke, hvad det betød. Der er 
aldrig nogen, der har talt med os, men i dag tænker jeg på, at 
sygeplejerskerne skulle have talt med os«, siger Louise Hornbøll. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2437673/depressive-kan-faa-behandling-over-nettet/">Depressive kan få behandling 
over nettet </a></p><p>
I Danmark er der ingen systematiske tilbud til børn af psykisk syge forældre. 
SF forsøgte sig i december sidste år med et forslag om obligatorisk indsats 
for børn som pårørende, men det blev stemt ned i Folketinget. Til 
Psykiatrifondens store beklagelse. 
</p><p>
Her vurderer man, at mindst hvert femte barn i Danmark vokser op i en familie 
med psykisk sygdom. Og cirka halvdelen af dem udvikler selv psykiske 
problemer senere i livet. 
</p><h3>
Kunne ikke vække sin mor
</h3><p>
Moderens psykotiske perioder har præget Louise Hornbøll gennem hele 
barndommen, og de har også trukket familien igennem nogle dramatiske 
selvmordsforsøg. 
</p><p>
Som dengang hun kom hjem fra skole - hun var 13 år - og kunne ikke vække sin 
mor. Hun blev rigtig sur på hende. 
</p><p>
»Jeg ville gerne have min mor til at hjælpe mig med at flytte rundt på mit 
værelse, og da jeg ikke kunne vække hende, satte jeg mig ned og græd. Så kom 
min papfar hjem, og fandt ud af, at der ikke var liv i hende. Ambulancen 
kom. Jeg så, hvordan de koblede hende til apparater og kørte væk med hende. 
Men vi snakkede ikke om det. Min papfar vidste ikke, hvordan man gjorde. Og 
det gjorde mine bedsteforældre heller ikke. Ingen talte om det«, fortæller 
Louise Hornbøll. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2430435/bedst-at-blive-deprimeret-i-aarets-foerste-maaneder/">Bedst at blive deprimeret i 
årets første måneder</a></p><p>
Hun bebrejder ikke sin familie noget. 
</p><p>
Men er smerteligt bevidst om, at det er ekstra skadeligt for børn at vokse op 
med psykisk sygdom i familien, når ingen ved, hvordan de skal tale om det. 
Når både skolelærere og de professionelle behandlere i psykiatrien lader som 
ingenting. 
</p><p>
»Min familie havde brug for hjælp, men vi fik ingen. Når folk spurgte, svarede 
jeg altid, at det gik fint, for jeg kendte ikke til andet. Det var vores 
liv. Jeg var vant til at sidde i skolen og bare vente på det opkald, der 
fortalte, at min mor var blevet indlagt igen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2426137/syg-jeg-gemmer-mig-for-boernene-saa-de-ikke-henvender-sig/">Syg: Jeg gemmer mig for 
børnene, så de ikke henvender sig</a></p><p>
Louise Hornbøll vænnede sig også til at være mor for sin mor. 
</p><p>
»Jeg er en meget omsorgsfuld person, og derfor var det nemt for mig at tage 
rollen som mor. Jeg tog hjem efter skole for at hjælpe min mor, for eksempel 
med at købe nye sko til min lillesøster. Ansvaret for at passe på hende var 
et ansvar, jeg gav mig selv. Ingen bad mig om det. Jeg tog heller ikke 
venner med hjem for ikke at forstyrre min mor. Og det sidder stadig dybt i 
mig, at jeg bliver helt bange, hvis min mor ikke tager telefonen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2426111/koeen-til-psykologen-kan-vaelte-laesset-for-depressive-mennesker/">Køen til psykologen kan vælte 
læsset for depressive mennesker</a></p><p>
Den 22-årige sygeplejerskestuderende ville ønske, at hun var blevet tvunget 
til at tale om moderens sygdom. 
</p><p>
»Jeg skulle ikke have haft lov til ikke at tale om det. Og min familie skulle 
have haft hjælp til at snakke om det. Min mor og papfar søgte hjælp i 
kommunen, men der var ingen tilbud«, siger Louise Hornbøll. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2428138/forsikringskunder-kommer-foran-i-koeen-hos-psykologer/">Forsikringskunder kommer foran 
i køen hos psykologer</a></p><p>
Louise Hornbøll er selv blevet en del af statistikken, der siger, at hvert 2. 
barn af en psykisk syg selv får psykiske problemer. Få måneder efter, at hun 
er flyttet hjemmefra, 18 år gammel, begynder symptomerne. 
</p><p>
Hun er lige begyndt at læse til sygeplejerske i Odense. Hendes drømmestudie. 
Alligevel græder hun meget. Hver dag græder hun. Og en morgen kan hun ikke 
komme ud af døren. 
</p><p>
»Jeg kan ikke overskue noget. Jeg synes, at alting er noget lort. Den morgen 
tænker jeg, at sådan skal det ikke være«, fortæller hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2453765/deprimeret-blev-behandlet-paa-nettet-man-vil-ikke-udstille-sig-i-ventevaerelset/">Deprimeret blev behandlet på 
nettet: »Man vil ikke udstille sig i venteværelset«</a></p><p>
Hendes hurtige reaktion og med hjælp og støtte fra sin mor, kommer Louise 
Hornbøll hurtigt i behandling for det, der viser sig at være en alvorlig 
depression. 
</p><p>
»Jeg var måske lidt bange for at ende som min mor. Jeg skulle ikke være 
førtidspensionist og sidde derhjemme. Det er nok derfor, at jeg reagerede så 
hurtigt«. 
</p><p>
Hendes mor har på det tidspunkt haft det godt i cirka to år, og kan støtte sin 
datter. 
</p><p>
»For første gang kunne hun være min mor. Hun hjalp mig med at vaske tøj, gøre 
rent, jeg spiste hos hende, og hun bekymrede sig for, hvordan jeg havde det. 
Det var faktisk meget rart at få den omsorg fra hende«, husker Louise 
Hornbøll tilbage. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2472978/praktiserende-laeger-overser-psykiske-problemer/">Praktiserende læger overser 
psykiske problemer</a></p><p>
En kombination af antidepressiv medicin og samtaleterapi hos en psykolog en 
gang om ugen i et års tid fik hende igennem sygdommen. Men ikke kun det. I 
dag er hun nærmest en ny person. 
</p><p>
»Det var ligesom at gå til en svær eksamen og komme ud med et 12-tal. En sten 
faldt fra mit hjerte, men jeg vidste slet ikke, at jeg havde den sten. 
Undervejs talte jeg også med min mor om hendes sygdom. For eksempel om, at 
det ikke var hende, der ønskede at dø, men hendes sygdom, der ønskede det. 
Det var en utrolig lettelse«, siger Louise Hornbøll. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2426111/koeen-til-psykologen-kan-vaelte-laesset-for-depressive-mennesker/">Køen til psykologen kan vælte 
læsset for depressive mennesker</a></p><p>
Hun har også deltaget i en pårørendegruppe under foreningen Bedre Psykiatri. 
</p><p>
»Det var helt vildt godt at tale med andre, som havde helt de samme følelser, 
og som forstod en«, siger den 22-årige kvinde. 
</p><p>
I dag bor hun i en lejlighed i Sydhavnen sammen med to veninder, som har været 
en stor støtte for hende. Hendes mor har haft det godt i seks år. Faktisk 
siden hendes sidste psykose, hvor hun en »smuk og solrig« efterårsdag 
forsvandt og var væk en hel dag og aften. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE1844922/psykisk-sygdom-rammer-dobbelt/">Psykisk sygdom rammer dobbelt </a></p><p>
Iklædt varmt tøj og lommelygter var Louise Hornbøll og hendes familie ude at 
lede efter hende, men det var politiet, der sporede moderens telefon og 
endelig fandt hende ved 21-tiden. Siddende under en lygtepæl. Grædende og 
helt fjern. 
</p><p>
»Da min mor var hjemme, gik vi alle i seng, og næste dag gik min søster og jeg 
i skole. Vi talte aldrig om det«. 
</p><p>
Hendes mor kan intet huske fra den dag. Men det kan Louise Hornbøll: 
</p><p>
»Det sidder dybt i mig, så hvis min mor og jeg skændes over noget, så er 
jeg helt vildt bange for, at hun forsvinder ud i skoven igen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2532065/vi-praktiserende-laeger-kan-redde-1813/">Vi praktiserende læger kan 
redde 1813</a></p><p>
Frygten og nervøsiteten går nok aldrig over. 
</p><p>
»Jeg har altid gået på tæer og altid bekymret mig for min mor, og det har 
gjort mig til et ekstremt sårbart menneske. Jeg får stadig perioder, hvor 
jeg bliver rigtig ked af det og får rigtig meget trykken for brystet, men 
jeg har lært, at jeg skal tale med andre om det«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE1844922/psykisk-sygdom-rammer-dobbelt/">Psykisk sygdom rammer dobbelt </a></p><p>
Den erfaring tager hun med sig i sin uddannelse som sygeplejerske. Hendes mål 
er at arbejde med børn og unge i psykiatrien. 
</p><p class=" bl-elem">
»Jeg vil gerne bruge alt det forfærdelige, jeg har oplevet, til at hjælpe 
andre børn og unge. Så giver det hele så meget mere mening. Både for mig og 
for min mor«, siger Louise Hornbøll. 
</p>	
</div>
</div></body></html>
