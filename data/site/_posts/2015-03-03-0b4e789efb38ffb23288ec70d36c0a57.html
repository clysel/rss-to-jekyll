---
layout:     post
title: 	    "3.000 er evakueret efter vulkanudbrud i Chile"
post_author:	    
post_date:	    Tue, 03 Mar 2015 12:52:17 +0100
post_site:	    politiken.dk 
post_link:	    http://politiken.dk/udland/ECE2571527/3000-er-evakueret-efter-vulkanudbrud-i-chile/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En vulkan i det sydlige Chile gik tidligt i dag i udbrud, hvilket førte til, 
at omkring 3.000 mennesker fra nærliggende landsbyer er blevet evakueret.
</p><p>
Den har sendt aske og lava op i luften.
</p><p>
Vulkanen Villarrica er en af Sydamerikas mest aktive vulkaner, og den brød ud 
natten til i dag, hvilket fik myndighederne til at slå alarm og aflyse 
skoletimer, ifølge det nationale kontor for nødsituationer.
</p><h3>
Lavaen flyder
</h3><p>
Mens sirener lød, viste chilensk tv billeder af lava, der flyder ned fra 
vulkanen omkring 800 kilometer syd for hovedstaden Santiago.
</p><p>
Få timer senere synes vulkanen at være faldet til ro, og der er ingen tydelige 
tegn på udbrud.
</p><p>
Præsident Michelle Bachelet appellerer til ro og orden, og myndighederne har 
blokeret veje, der fører ind til området omkring vulkanen, der er omkring 
2,8 kilometer høj.
</p><h3>
Tæt på turistområde
</h3><p>
Vulkanen ligger ikke langt fra turistområdet Pucón, den var senest i udbrud i 
2000.
</p><p>
3.385 personer er blevet evakueret for en sikkerheds skyld, lyder det fra 
indenrigsminister Rodrigo Peñailillo.
</p><p>
Regeringen er samlet til krisemøde sammen med repræsentanter fra politiet og 
fra militæret.
</p><p class=" bl-elem">
Chile ligger i et særligt aktivt område i Stillehavet og har efter Indonesien 
de mest aktive vulkaner i verden.
</p>	
</div>
</div></body></html>
