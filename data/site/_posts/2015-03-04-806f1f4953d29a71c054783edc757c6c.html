---
layout:     post
title: 	    "Her er fire bud på et nyt format i Superligaen"
post_author:	    
post_date:	    Wed, 04 Mar 2015 11:17:57 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2572893/her-er-fire-bud-paa-et-nyt-format--i-superligaen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Superligaen skal ifølge Politikens oplysninger have en ny struktur, der skal 
afløse den nuværende 20 år gamle med 12 hold, som møder hinanden tre gange i 
en sæson med i alt 33 spillerunder. 
</p><p>
Divisionsforeningen har bl.a. hyret et hollandsk konsulentfirma - Hybercube - 
til at se på en ny struktur. Firmaet spillede for fem-seks år siden en 
væsentlig rolle, da den bedste belgiske række fik nyt format. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2572267/superligaen-staar-foran-ny-struktur/">Superligaen står foran ny 
struktur</a></p><h3>
Her er fire muligheder for en ny Superliga 
</h3><p><b>10 hold i Superligaen </b></p><p>
Mandskaberne mødes fire gange per sæson og kampantallet udvides fra 33 til 36. <br/><b>Mulige fordele:</b> Intensiveret kamp om at undgå nedrykning, forventeligt 
højere niveau. <b>Mulige ulemper:</b> Potentiel udvanding af flere 
prestigefyldte lokalopgør, der kan stå til afvikling fire gange årligt. 
Problemer med at kunne overholde den internationale kampkalender. 
</p><p><b>12 hold i Superligaen </b></p><p>
22 kampe i et grundspil, hvorefter rækken deles i et slutspil og 
nedrykningspil med hver seks hold i en 32 sæson med 32 spillerunder. 
Modellen blev nedstemt af DBU's repræsentantskab i 2003. <br/><b>Mulige fordele:</b> Flere kampe mellem titelkandidaterne. <b>Mulige 
ulemper: </b>Risiko for manglende tv- og tilskuerinteresse i 
nedrykningsspillet. 
</p><p><b>14 hold i Superligaen </b>('Den belgiske model') 
</p><p>
26 runder i et grundspil, hvorefter rækken deles i mesterskabsslutspil (4 
hold), Europa League-kvalifikationsspil (4 hold) og nedrykningsspil (6 
hold). 32 kampe per sæson for klubber i top-8 efter grundspillet. 36 kampe 
for hold i nedrykningsslutspil. <br/><b>Mulige fordele:</b> Intenst spænding om mesterskabet og måske øgede 
tilskuertal. <b>Mulige ulemper:</b> At det ikke nødvendigvis bliver de 
bedste hold set over sæsonens samlede kampantal, der kommer til at 
repræsentere Danmark i Europa League. 
</p><p><b>16 hold i Superligaen </b></p><p>
Holdene mødes to gange i en sæson, der vil strække sig over 30 spillerunder. <br/><b>Mulige fordele: </b>Større chance for at en tilskuermagnet som AGF kan 
blive i den bedste række. Mindre risiko for dårlige baneforhold i det sene 
efterår og tidlige forår. <b>Mulige ulemper:</b> Risiko for mange 
forudsigelige kampe, da niveauets spændvidde vil være udvidet. Øget kamp om 
de samme sponsorkroner. 
</p><p class=" bl-elem">
Hvad mener du? Skriv en kommentar i boksen længere nede på siden. 
</p>	
</div>
</div></body></html>
