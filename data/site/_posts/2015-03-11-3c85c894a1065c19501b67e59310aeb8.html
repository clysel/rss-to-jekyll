---
layout:     post
title: 	    "Spegepølsen er for salt til det nye Nøglehulsmærke"
post_author:	    
post_date:	    Wed, 11 Mar 2015 14:15:38 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2582520/spegepoelsen-er-for-salt-til-det-nye-noeglehulsmaerke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<h5>
Nøglehullet</h5>
<div class="fakta-body" data-buildingblock="embedded_factboxlink">
<p>
Nøglehulsmærket er et grønt ernæringsmærke, der kan placeres på 
basisfødevarer, hvis de lever op til et eller flere af disse krav:<br/><br/>
•<b>Sparer på fedtet</b><br/><br/>
•<b>Sparer på sukkeret</b><br/><br/>
•<b>Sparer på saltet</b><br/><br/>
•<b>Indeholder flere kostfibre og fuldkorn</b></p><p>
Nøglehulsmærket er et fælles nordisk mærke, som findes i Danmark, Norge, 
Sverige og Island. Mærket trådte i kraft den 17. juni 2009, og er netop 
blevet revideret per 1. marts 2015. 
</p><p>
Der er sket <b>to store ændringer</b>: 
</p><p><b>Salt</b>: Der er indført en grænse for indholdet af salt på flere 
fødevaregrupper end tidligere, bl.a. kød- og fiskeprodukter. Grænsen er 
forskellig fra varegruppe til varegruppe. 
</p><p><b>Nye fødevaregrupper</b>: Flere ikke-færdigpakkede fødevarer har 
mulighed for at bruge Nøglehullet. Tidligere var det kun frisk frugt og 
grønt samt fersk fisk og skaldyr, der kunne bruge mærket, men nu kan 
slagtere, ostehandlere, bagere og supermarkederne f.eks. kunne 
nøglehulsmærke både brød, knækbrød, ost og uforarbejdet kød, der ikke er 
færdigpakket. Nye produktkategorier som f.eks. usaltede nødder og en række 
glutenfri og laktosefri produkter vil også kunne få mærket, forudsat at de 
lever op til nøglehulskriterierne for indholdet af blandt andet salt, sukker 
og fedt. 
</p><p>
Spegepølser, som tidligere kunne opnå Nøglehulsmærket, kan ikke længere opnå 
det, da de indeholder for meget salt. De går ind under kategorien 
”pålægspølser”, hvor der kun må være 2,2 gram salt pr. 100 gram.
</p><p>
Fødevaregrupper som slik, kiks/kager og chips kan heller ikke opnå mærket. 
</p><p class=" bl-elem"><b class="ext-link">Se mere</b> på <a class=" bl-elem" href="http://www.noeglehullet.dk/NR/rdonlyres/AD0ACC8E-D50A-4147-90E9-40EF551B8170/0/Faktaark_ny_noeglehulsbekendtgoerelse_marts_2015.pdf">Nøglehulsmærket</a></p>
</div>
</div><p>
Den danske spegepølse er populær. Men den er alt for salt til at opnå 
Nøglehulsmærket. 
</p><p>
Den 1. marts har Fødevarestyrelsen indført nye regler for nøglehulsmærkningen. 
</p><p>
Det betyder blandt andet, at der er kommet nye og lavere grænser for, hvor 
meget salt der må være i fødevarerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2351970/danskerne-vil-have-sundere-moms/">Danskerne vil have sundere moms</a></p><p>
For spegepølser og andre pålægspølser er grænsen nu på højst 2,2 gram per 100 
gram, og det kan spegepølserne ikke leve op til. 
</p><p>
»Nøglehulsmærket viser det sundere valg, og det kan vi ikke sige om 
spegepølsen, som indeholder dobbelt så meget salt som for eksempel 
leverpostej og kødpølse«, siger kontorchef Else Molander, Fødevarestyrelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE1758957/finte-med-noeglehulsmaerket-goer-chips-sunde-i-rema-1000/">Finte med nøglehulsmærket gør 
chips sunde i Rema 1000</a></p><p>
I Danmark og i Norden i det hele taget spiser vi alt for meget salt, påpeger 
Else Molander, som forklaring på de nye krav til saltindholdet. 
</p><p>
»Det gavner vores helbred at spise mindre salt, og det er ikke et sundt valg 
at spise spegepølse«, siger Else Molander. 
</p><h3>
Spegepølser må bruge andre mærker
</h3><p>
Interesseorganisationen Landbrug &amp; Fødevarer er stærkt utilfreds med de 
nye regler netop på grund af konsekvsenserne for spegepølser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2119401/forsker-advarer-der-er-masser-af-salt-i-sunde-faerdigretter/">Forsker advarer: Der er masser 
af salt i 'sunde' færdigretter </a></p><p>
Tidligere kunne spegepølser med mindre fedt og salt opnå Nøglehulsmærket. Det 
kan de ikke længere, og dermed mister forbrugerne en rettesnor for at vælge 
den mest sunde spegepølse, mener organisationen. 
</p><p>
»Vi ved godt, at salt har betydning for vores sundhed, men folk holder ikke op 
med at spise spegepølse, fordi der er meget salt i. Når Nøglehullet bliver 
fjernet, så er en salami bare en salami«, lyder kritikken fra direktør Karen 
Hækkerup. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/madnyt/ECE878245/restauranter-skal-have-maerke-for-sunde-retter/">Restauranter skal have mærke 
for sunde retter</a></p><p>
Fødevarestyrelsen medgiver, at de spegepølser, som indeholder mindre fedt ikke 
længere kan deklarere sig med det grønne nøglehulsmærke. 
</p><p>
Men det er tilladt for producenterne at skilte med fedthindholdet. 
</p><p>
»Vi mener, at forbrugerne hellere skal vælge andre produkter end spegepølsen, 
fordi der generelt er meget fedt og salt i spegepølser. Dem, der laver 
spegepølser med mindre fedt, kan skrive det på pakken, men de kan ikke få 
nøglehulsmærket«, siger Else Molander, kontorchef. 
</p><p class=" bl-elem">
Grænserne for salt, sukker og fedt er forskellige alt efter, hvilken kategori 
af fødevarer, det handler om. De nye regler kan bruges fra 1. marts 2015, 
men virksomhederne har 1,5 år til at vænne sig til reglerne og 
produktudvikle, så spegepølserne skal ikke fjerne mærket her og nu, oplyser 
Fødevarestyrelsen. 
</p>	
</div>
</div></body></html>
