---
layout:     post
title: 	    "Forældre: Vores børn stopper i den jødiske skole, hvis bevæbnet politi forsvinder"
post_author:	    
post_date:	    Wed, 25 Feb 2015 12:24:18 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2562323/foraeldre-vores-boern-stopper-i-den-joediske-skole-hvis-bevaebnet-politi-forsvinder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Forældrene til de omkring 200 børn på den jødiske skole Carolineskolen i 
København frygter for deres børns sikkerhed. 
</p><p>
Da de mødte på skolen efter terrorangrebene i København forrige uge, hvor 
blandt andet en jødisk vagt blev dræbt foran synagogen i Københavns indre 
by, oplevede forældre og elever svært bevæbnet politi til stede ved 
privatskolen på det ydre Østerbro. 
</p><p>
Men forældrene til Carolineskolens børn er bange for, at politiet forsvinder, 
når det bliver hverdag igen. 
</p><p><b class="ext-link">LÆS REPORTAGE</b><a class="embeddedlink" href="http://politiken.dk/indland/fokus_danmark/fokus_terror/ECE2552940/begravelse-af-dan-uzan-han-gav-sit-liv-for-at-vi-kan-leve-videre/">Begravelse af Dan Uzan: »Han 
gav sit liv for, at vi kan leve videre«</a></p><p>
For de tilstedeværende betjente har været den eneste årsag til, at forældrene 
siden angrebene har turdet aflevere deres børn i skolen. Det skriver de i et 
brev sendt til statsminister Helle Thorning-Schmidt (S). I brevet, hvor 138 
forældre har skrevet under, kræver de regeringens ord for, at 
sikkerhedsniveauet ved Carolineskolen forbliver højt. 
</p><div class="art-quote article-box">
<p class="quote"/>
<blockquote>
<p class="quote-txt">
Den dag Danmark ikke længere støtter op om vores børns sikkerhed, den dag 
bevæbnet politi forsvinder fra vores skole, den dag forsvinder vores børn 
også fra skolen
</p>
<p class="sender">
Forældre til børn på Carolineskolen i et brev til statsministeren 
</p>
</blockquote>
</div><p>
»Det er ikke en opgave, som en lille menighed på få tusinde medlemmer selv kan 
eller bør håndtere. Det kræver en permanent indsats, som kun en stat kan 
garantere«, skriver forældrene i brevet. </p><p><b class="ext-link">LÆS BREVET</b><a class="embeddedlink" href="http://politiken.dk/indland/fokus_danmark/fokus_terror/ECE2562305/foraeldrebrevet-til-statsministeren-regeringen-maa-love-politiet-ikke-forsvinder/">Forældrebrevet til 
statsministeren: Regeringen må love, politiet ikke forsvinder</a></p><p>
»Den dag Danmark ikke længere støtter op om vores børns sikkerhed, den dag 
bevæbnet politi forsvinder fra vores skole, den dag forsvinder vores børn 
også fra skolen. Det er sådan alle forældre føler det lige nu. Desværre«. 
</p><h3>
»Danske jøder er truet«
</h3><p>
I brevet til statsministeren står der videre, at forældrene altid har vidst, 
at det ikke var helt uden risiko, når de afleverede deres børn på skolens 
adresse på Bomhusvej. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Bevogtning_af_Carol_916149y.jpg" alt="Forskanset. Carolineskolen i København har altid været omkranset af et hegn. I flere omgange har skolen skærpet sikkerheden yderligere." border="0"/><span class="caption"><span class="f-img-caption">Forskanset. 
</span>Carolineskolen i København har altid været omkranset af et hegn. I flere omgange har skolen skærpet sikkerheden yderligere. Foto: Jens Dresling</span></span></p><p/><p>
»Men risikoen fyldte trods alt ikke så meget, at den gav anledning til 
alvorlig bekymring. Efter likvideringen af Dan Uzan har situationen desværre 
forandret sig«, skriver forældrene. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2561820/dan-uzan-mindedes-i-synagogen-det-giver-en-foelelse-af-at-hoere-til/">Dan Uzan mindedes i synagogen: 
»Det giver en følelse af at høre til«</a></p><p>
»Retten til at eksistere som jøde i Danmark er på alle måder truet. Hvis vi 
skal kunne opretholde modet til at bruge vores institutioner, det være sig 
skolen, børnehaven, vuggestuen, synagogen eller menighedscentret, er det 
afgørende med permanente seriøse sikkerhedsforanstaltninger, helt som de 
jødiske menigheder har det i bl.a. Frankrig, Tyskland, England og Italien«, 
fortsætter de. 
</p><h3>
Har tidligere krævet sikkerhed 
</h3><p>
Over hele Europa har repræsentanter fra det jødiske samfund sagt, især inden 
for de seneste år, at de føler sig truet. Blandt andet efter et terrorangreb 
i Toulouse i 2012, hvor en islamist dræbte tre børn og en lærer på en jødisk 
skole, blussede debatten op om europæiske jøders sikkerhed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE1896507/16-aarig-joede-jeg-foeler-mig-stadig-utryg-paa-noerrebro/">16-årig jøde: »Jeg føler mig 
stadig utryg på Nørrebro«</a></p><div class="art-fakta article-box">
<h4 class="">
OM CAROLINESKOLEN</h4>
<div class="fakta-body" data-buildingblock="embedded_factboxlink">
<ul><li>Carolineskolen ligger på det ydre Østerbro</li><li>Skolen er en jødisk privatskole med godt 200 elever fra børnehavneklasse til 
9. klasse og 24 lærere</li><li class=" bl-elem">Udover de almindelige skolefag undervises eleverne i jødisk religion, kultur 
og historie samt i hebraisk</li></ul><p class=" bl-elem"><i class=" bl-elem">Kilde: Carolineskolens hjemmeside</i></p>
</div>
</div><p>
Og i kølvandet på terrorangrebet i København forrige uge gik formanden for Det 
Jødiske Samfund i Danmark, Dan Rosenberg Asmussen, ud og pegede på, at det 
nu var højst nødvendigt, at de danske myndigheder reagerede og revurderede 
sikkerhedsniveauet omkring jødiske institutioner i Danmark. </p><p>
»Er vi overraskede over, at noget sådan kan ske? Der må jeg nok sige, at det 
er vi egentlig ikke«, sagde formanden ved et pressemøde dagen efter, den 
37-årige Dan Uzan blev dræbt foran synagogen i det indre København. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2547917/danske-joeder-efterlyser-mere-hjaelp-til-skaerpet-sikkerhed/">Danske jøder efterlyser mere 
hjælp til skærpet sikkerhed</a></p><p>
Det Jødiske Samfund havde ifølge formanden allerede før attentatet anmodet de 
danske myndigheder om at hæve sikkerhedsniveauet omkring blandt andet den 
jødiske synagoge. Det skete efter terrorangrebet i et jødisk supermarked i 
Paris i sidste måned, hvor formanden Dan Rosenberg Asmussen var til et møde 
med justitsministeren efterfølgende, som angiveligt lovede en revurdering af 
sikkerhedsniveauet. 
</p><div class="art-quote article-box">
<p class="quote"/>
<blockquote>
<p class="quote-txt">
Retten til at eksistere som jøde i Danmark er på alle måder truet
</p>
<p class="sender">
Forældre til børn på Carolineskolen i et brev til statsministeren 
</p>
</blockquote>
</div><p>
Ifølge Dan Rosenberg Asmussen var justitsministeriet stadig i gang med at 
undersøge sikkerhedssituationen, da Dan Uzan blev dræbt. Helle 
Thorning-Schmidt sagde efter drabet foran synagogen til den internationale 
presse, at beskyttelsen af den jødiske synagoge var blevet styrket efter 
Paris-angrebene. </p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2547751/netanyahu-til-joeder-i-europa-israel-er-jeres-hjem/">Netanyahu til jøder i Europa: 
Israel er jeres hjem</a></p><p class=" bl-elem">
Københavns Politi og Politiets Efterretningstjeneste, PET, oplyste i 
begyndelsen af denne uge, at politiet vil komme med en ny, langsigtet plan 
for sikkerheden omkring jødiske institutioner i Danmark. Politiet kan dog 
ikke sige noget om, hvornår planen er klar til at blive sat i værk. 
</p>	
</div>
</div></body></html>
