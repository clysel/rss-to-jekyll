---
layout:     post
title: 	    "I 1982 syntes anmelderne, at 'Blade Runner' var »noget rod«"
post_author:	    
post_date:	    Thu, 07 May 2015 10:21:58 +0200
post_site:	    politiken.dk 
post_link:	    http://politiken.dk/kultur/filmogtv/ECE2657220/i-1982-syntes-anmelderne-at-blade-runner-var-noget-rod/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fra i dag og ugen frem kan 'Blade Runner: The Final Cut' genses på det store 
lærred i København, Odense, Aarhus og Aalborg. I den forbindelse har 
Politiken anmeldt sci-fi-klassikeren igen, hvor vi giver topkarakter - seks 
hjerter. 
</p><p><b class="ext-link">ANMELDELSE </b><a class="embeddedlink" href="http://politiken.dk/kultur/filmogtv/filmanmeldelser/ECE2658260/profetien-i-blade-runner-er-en-triumf-hvor-det-taeller/">Profetien i 'Blade Runner' er en 
triumf, hvor det tæller</a></p><p>
Men i <a href="http://multimedia.pol.dk/archive/00934/blade_runner_pdf_934078a.pdf">Politikens 
oprindelige anmeldelse fra 1982 </a>er anmelder Bent Mohn ikke udpræget 
begejstret. Under overskriften »Prægtigt forfald« skriver han: 
</p><p>
»Hvis filmen mere tydeligt og bevægende havde vist, at vi alle er replikanter, 
kunne den have haft en menneskelig mening. Nu hænger den fast i det ydre og 
flotte, men det har jo også sit store, måske ikke videre menneskelige 
publikum«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/blade_runner_screen_934080h.jpg" alt="" border="0"/></span></p><p>
Han langer særligt ud efter skuespiller Harrison Ford, der har hovedrollen som 
bladerunneren Rick Deckard, der skal finde og eliminere fire undslupne 
replikanter, der er flygtet fra kolonier i rummet. 
</p><p>
»Harrison Ford, der ifølge mine begreber er en meget kedsommelig filmhelt, 
uden udtryk og uden ydre, sættes til at udrydde replikanterne. Det 
resulterer i flotte scenerier, imponerende nærkampe og en romance med en køn 
pige, der måske, måske ikke er replikant«, skriver Bohn uden at uddele 
hjerter - det gjorde man ikke på Politiken dengang. 
</p><h3>
Politiken ikke alene i kritikken 
</h3><p>
'Blade Runner' var også en skuffelse i biograferne ved premieren i 1982, hvor 
publikum svigtede, og anmeldelserne også internationalt var blandede. Den 
legendariske filmanmelder Roger Ebert tildelte blot filmen tre stjerner ud 
af seks mulige dengang. 
</p><p>
»Filmens svaghed er, at den giver de specielle effekter muligheden for at 
overvælde historien. Ford er hård og afdæmpet i hovedrollen, og Rutger Hauer 
og Sean Young er effektive som to af replikanterne, men filmen er ikke 
rigtig interesseret i disse mennesker - eller væsner«, begrundede <a href="http://www.rogerebert.com/reviews/blade-runner-1982-1" target="_blank">Ebert</a> 
i anmeldelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/_film/ECE2655389/gense-harrison-ford-i-science-fiction-klassiker/">Gense Harrison Ford i science 
fiction-klassiker</a></p><p>
I <a href="http://www.nytimes.com/movie/review?res=9A0DE4D71038F936A15755C0A964948260" target="_blank">New 
York Times</a> anfægter anmelder Janet Maslin også, at effekterne har taget 
overhånd. 
</p><p>
»'Blade Runner' er en film, hvor specialeffekterne let kan løbe løbsk, og det 
har de også gjort. Og det er også noget rod - i hvert fald hvad angår 
historien. Næsten intet er forklaret sammenhængende, og plottet har store 
hulller - fra en af hovedkarakternes forandringer til den hyppige forsvinden 
af en anden«, lød i avisens anmeldelse fra 1982. 
</p><h3>
Nu en klassiker 
</h3><p>
Siden har Ridley Scotts 'Blade Runner' fået kultstatus. Den kaldes tidløs og 
er blevet en af filmhistoriens største og mest indflydelsesrige science 
fiction-film. I 2007 blev ’Blade Runner’ udnævnt til den næstmest 
indflydelsesrige film visuelt i filmhistorien, og allerede i 1993 blev den 
udvalgt til bevaring i United States National Film Registry. 
</p><p>
»Men en film som 'Blade Runner' er ikke kun et delvist fejlslagent forsøg på 
at forudsige fremtiden. Den har også været med til at skabe den. 'Blade 
Runner's version af en fremtid indhyllet i mørke og syreregn med et globalt 
fattigdomsmylder på rendestensniveau har rumsteret i 33 år. Filmen har været 
med til at plante klimadystopien i kulturens bevidsthed og fantasi«, lyder 
det blandt andet i Politikens nye anmeldelse fra 2015. 
</p><p><b class="ext-link">LÆS INTERVIEW</b><a class="embeddedlink" href="http://politiken.dk/kultur/filmogtv/ECE1642894/ridley-scott-de-maa-skyde-mig-for-at-faa-mig-til-at-holde-op-med-at-lave-film/">Ridley Scott: »De må skyde mig 
for at få mig til at holde op med at lave film«</a></p><p class=" bl-elem">
'Blade Runner' er delvist baseret på Philip K. Dicks bog 'Drømmer androider om 
elektriske får?' fra 1968. 
</p>	
</div>

</div></body></html>
