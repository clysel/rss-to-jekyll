---
layout:     post
title: 	    "3.400 bådflygtninge reddet på en enkelt dag i Middelhavet"
post_author:	    
post_date:	    Sun, 03 May 2015 07:26:13 +0200
post_site:	    politiken.dk 
post_link:	    http://politiken.dk/udland/ECE2652567/3400-baadflygtninge-reddet-paa-en-enkelt-dag-i-middelhavet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Flere end 3.400 bådflygtninge blev i går reddet i Middelhavet, og dermed 
fortsætter mennesker i tusindvis med at tage den farlige vej til søs mod 
Europa.
</p><p>
Tallene stammer fra den italienske kystvagt, der oplyser om i alt 3427 
personer, der er blevet bragt i sikkerhed efter at være blevet reddet ud for 
Libyens kyst.
</p><p>
Det står ikke klart, hvor stort et antal skibe, migranterne var fordelt på.
</p><p>
Netop Libyen er det land, hvor størstedelen af bådene proppet med migranter 
sætter kurs mod Europa fra. Foråret og sommeren, når vejret i området er 
bedst, er den periode, hvor der normalt bliver sendt flest både af sted.
</p><p>
På de ofte synkefærdige bådes rejse mod Europa sker der igen og igen ulykker, 
som sender migranterne i druknedøden.
</p><p>
Årets hidtil største tragedie skete i april, hvor omkring 800 mennesker 
mistede livet, da en båd kæntrede på vej til Italien fra Libyen.
</p><p>
Kun 24 mennesker overlevede forliset, som er den værste dødsulykke i 
Middelhavet i årtier.
</p><p>
Ulykken og andre lignende forlis i den seneste tid fik EU's ledere til på et 
topmøde i april at tredoble dets flådeindsats i Middelhavet og slå hårdere 
ned på menneskesmuglernes netværk.
</p><p class=" bl-elem">
Samtidig har det skabt en ophedet diskussion i EU om, hvorvidt der skal laves 
et kvotesystem, der fordeler migranter mere ligeligt mellem medlemslandene.
</p>	
</div>

</div></body></html>
