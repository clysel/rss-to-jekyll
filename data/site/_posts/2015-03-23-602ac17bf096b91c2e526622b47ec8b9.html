---
layout:     post
title: 	    "EU-Kommissionen: Lovgivningen er et europæisk kludetæppe"
post_author:	    Magnus Boye
post_date:	    Mon, 23 Mar 2015 10:40:39 +0000
post_site:	    www.version2.dk 
post_link:	    http://www.version2.dk/artikel/eu-kommissionen-lovgivningen-er-et-europaeisk-kludetaeppe-107891?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Et informeret samtykke i Danmark er ikke nødvendigvis det samme som et informeret samtykke i Spanien. Selvom EU’s privacy-direktiv er fælles, så er det op til hvert land at oversætte teksten til national lov. Og det er ikke optimalt, mener Mina Andreeva, talsperson for EU-Kommissionen.</p>



<p>»Europa ville være bedre tjent med én fælles lov frem for et kludetæppe af 28 landes fortolkning, som efterlader rum til meget forskellige definitioner på centrale koncepter,« siger hun.</p>

<p>Med forskellige implementeringer er det svært for mindre virksomheder at sætte sig ind i samtlige lokale fortolkninger af regelsættet. Samtidig er der stor forskel på, hvor skarp lovteksten skæres fra land til land.</p>

<p>»For borgerne kan det betyde, at rettigheder er bedre beskyttet i nogle lande end andre, og det burde ideelt set ikke være tilfældet,« fastslår Mina Andreeva, som understreger, at det er op til hvert medlemsland at håndhæve privacy-reglerne – uden hensyn til, hvem der måtte være på kant med loven.</p>

<p>»Lovhåndhævelse burde virkelig ikke afhænge af selskabets størrelse. Alle er lige for loven,« siger hun.</p>
  </section></div></body></html>
