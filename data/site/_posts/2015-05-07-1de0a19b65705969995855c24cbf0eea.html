---
layout:     post
title: 	    "'Borgen' lærer britiske politikere hvordan man danner koalitioner "
post_author:	    
post_date:	    Thu, 07 May 2015 12:22:03 +0200
post_site:	    politiken.dk 
post_link:	    http://politiken.dk/udland/fokus_int/britiskvalg/ECE2658923/borgen-laerer-britiske-politikere-hvordan-man-danner-koalitioner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Britisk valg 2015</h4>
<div class="fakta-body"><p>
<img src="http://multimedia.pol.dk/archive/00931/Britisk_valg_minifr_931800d.jpg" alt="" border="0"/></p>
<p>
Storbritannien går til valg torsdag 7. maj. Gennem hele valgkampen har <b>de 
konservative og Labour</b> ligget så tæt, at det er umuligt at udråbe en 
klar vinder. 
</p>
<p>
<b>Overblik:</b> <a href="http://politiken.dk/udland/fokus_int/britiskvalg/ECE2652213/lynguide-til-det-britiske-valg/">Lynguide til det britiske valg</a> </p>
<p>
<b>Overblik:</b> <a href="http://politiken.dk/udland/ECE2643400/overblik-her-er-det-britiske-valgs-hovedpersoner/">Her er valgets hovedpersoner</a> 
</p>
</div>
</div>
<div class="art-fakta article-box">
<h4 class="">
Britiske partier</h4>
<h5>
De små er Afgørende </h5>
<div class="fakta-body" data-buildingblock="embedded_factboxlink">
<p><b>Hverken konservative</b> eller Labour kan alene få flertal og er afhængige 
af små partier. Som Ukip, walisiske Plaid Cymru, de grønne og nordirske 
SDLP. Labour står stærkest, fordi de konservative ikke har mange venner ud 
over Liberaldemokraterne. 
</p><p><b>Der er et</b> vist sammenfald mellem konservativ og Ukip-politik, men det 
bliver svært at samarbejde efter en giftig valgkamp. 
</p><p class=" bl-elem"><b>Forhandlingerne</b> skal falde på plads inden 27. maj.
</p>
</div>
</div><p>
Da David Cameron rykkede ind i Downing Street 10 for fem år siden, var det en 
gigantisk skuffelse for Det Konservative Parti. For nogen måske nærmest en 
ydmygelse. 
</p><p>
For selv om det var lykkedes David Cameron at forhandle sig til at få den 
øverste politiske post, var det netop selve kernen i problemet: at der 
overhovedet var brug for en forhandling. 
</p><p>
David Cameron stillede op over for en nedslidt Labourleder i form af Gordon 
Brown, der havde ført en katastrofal valgkamp. På trods af det var det 
konservative flertal ikke stort nok til, at partiet kunne indtage 
regeringsmagten uden at indgå i en koalition med det lille EU-venlige 
midterparti Liberaldemokraterne. 
</p><p>
»Der var en vis bitterhed i partiet over, at han ikke kunne føre os til en 
sikker sejr. For nogen blev det set som en slags nederlag«, fortæller en 
kilde i Det Konservative Parti med tæt forbindelse til den EU-skeptiske 
fløj. 
</p><h3>
Cameron og Miliband afviser samarbejde 
</h3><p>
Selv efter fem år i koalition er det ikke en oplevelse, der vækker gode minder 
i den konservative fløj. 
</p><p>
»Jeg har været der, gjort det og købt T-shirten. Og tro mig: Jeg ønsker ikke 
at gøre det igen. Verden vil være meget bedre rent konservativ«, har David 
Cameron erklæret under valgkampen, der i store dele har været præget af 
spekulationer om den næste koalition. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/britiskvalg/ECE2658490/storbritannien-gaar-til-valg-som-dybt-splittet-nation/">Storbritannien går til valg 
som dybt splittet nation</a></p><p>
Alle meningsmålinger peger på, at hverken Labour eller de konservative vil 
være i stand til at samle et flertal alene. Alligevel har både David Cameron 
og Ed Miliband afvist overhovedet at pege på fremtidige samarbejdspartnere.
</p><p>
»Jeg går efter en flertalsregering og kæmper til det sidste«, har Ed Miliband 
erklæret, ved vidende at ingen meningsmålinger indtil videre har peget i den 
retning. 
</p><h3>
Koalition som drama 
</h3><p>
Traditionelt set skaber det britiske valgsystem stærke regeringer, men nu ser 
det ud, som om koalitionspolitik er ved at blive en del af den nye britiske 
virkelighed, siger professor i politik ved London School of Economics Tony 
Travers. 
</p><p>
»Vi står over for en dramatisk ændring i britisk politik«, siger han. 
</p><p>
I de 18 regeringer, der er blevet dannet i Storbritannien siden Anden 
Verdenskrig, har de 16 været flertalsregeringer med ét parti. Men 
meningsmålinger peger på, at briterne i dag vil sprede stemmerne så bredt, 
at der er lagt op til en koalition af flere partier eller en 
mindretalsregering. Og det er svært for briterne at håndtere 
koalitionsregeringer, siger Tony Travers. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2657866/analyse-skal-vi-spille-britisk-domino-derfor-maa-thorning-haabe-at-cameron-taber-valget/">Analyse: Skal vi spille 
britisk domino? Derfor må Thorning håbe, at Cameron taber valget</a></p><p>
Blandt britiske politiske journalister er det en stående vittighed, at de 
fleste politikere i Westminster er tvangsindlagt til at se den danske 
tv-serie ’Borgen’ for at forstå, hvad koalitionsregeringer går ud på. 
</p><p>
Det er flatterende, siger forfatter til serien Adam Price, der af den britiske 
avis The Guardian er blevet bedt om at forklare læserne om 
koalitionspolitik. 
</p><h3>
Man er nødt til at dele kagen 
</h3><p>
I det seneste år har Adam Price sammen med manden bag ’House of Cards’, 
Michael Dobbs, arbejdet på en ny politisk serie, der foregår i netop 
Storbritannien. Price har derfor sat sig grundigt ind i begge verdener. 
</p><div class="art-quote article-box">
<p class="quote"/>
<blockquote>
<p class="quote-txt">
I Storbritannien opfattes koalitioner helt klart som et nederlag 
</p>
<p class="sender">
Adam Price, forfatter til tv-serien 'Borgen' 
</p>
</blockquote>
</div><p>
»Man kan se, at koalitioner er et helt nyt fænomen, der skaber stor utryghed i 
den mere traditionelt indstillede del af den britiske befolkning«, siger 
Adam Price.</p><p>
»Jeg har observeret en vis modvilje hos politikerne mod at melde sig ind i 
heppekoret, der hylder den form form samarbejdspolitik, vi er så vant til i 
Danmark. I Storbritannien opfattes koalitioner helt klart som en slags 
nederlag«, mener han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2643400/overblik-her-er-det-britiske-valgs-hovedpersoner/">Overblik: Her er det britiske 
valgs hovedpersoner</a></p><p>
»Der er ikke den der forståelse af, at politisk er man nogle gange nødt til at 
dele kagen med andre«. 
</p><p>
Han er ikke klar til at afsløre, hvad handlingen i den nye britiske serie 
bliver, men siger, at netop den politiske modvilje mod at skulle arbejde på 
tværs af partier har spillet en rolle. 
</p><p class=" bl-elem">
»Koalitionsspøgelset er helt sikkert noget af det, vi har kigget på, fordi det 
er et interessant emne at arbejde med i den britiske sammenhæng. Det er 
spændende og dramatisk. Som britisk politik lige nu«, siger Adam Price. 
</p>	
</div>

</div></body></html>
