---
layout:     post
title: 	    "Hassan Preisler: For mig fremstår Politiken-segmentet som den onde undertrykker"
post_author:	    
post_date:	    Sun, 22 Mar 2015 08:46:42 +0100
post_site:	    politiken.dk 
post_link:	    http://politiken.dk/kultur/ECE2598447/hassan-preisler-for-mig-fremstaar-politiken-segmentet-som-den-onde-undertrykker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Jeg debuterede </b>som forfatter i 2013 med ’Brun mands byrde’. Få måneder 
senere kom Yahya Hassans digtsamling. Det var frygteligt. Det betød jo, at 
al min opmærksomhed blev taget fra mig. Jeg havde stået i rampelyset med 
alle øjne rettet mod mig. Så kom der en anden forfatter. Som gudhjælpemig 
også hedder Hassan. 
</p><p><b>Og jeg havde ikke</b> lyst til at afstå min position som nationens førende 
Hassan. 
</p><p><b>I lang tid tænkte jeg,</b> at nogen havde placeret ham for at fratage 
mig den store kærlighed, jeg oplevede. Men andre forfattere har fortalt mig, 
at hvis man er heldig, går der tre måneder, før der kommer en ny, der er 
endnu mere brillant end en selv. Nu er jeg i gang med en ny bog. 
</p><p><b>Alt det andet,</b> jeg laver, er i virkeligheden mest for at fylde hullerne 
op imellem min tid med min datter, Sonia. Hun er fire et halvt. Det er tiden 
med hende, jeg nyder allermest. Det er der, jeg synes, jeg udvikler mig 
mest, og der, jeg slapper bedst af. 
</p><p><b>Jeg er blevet skilt</b> for et halvt år siden. Min ekskone og jeg prøver at 
få det til at fungere at have et forhold, der i en eller anden form minder 
om det, vi havde før i tiden. Det går ikke særlig godt. Der er spor tilbage 
til alle de ting i forholdet, der fik det til at gå i opløsning. Det dukker 
op. Ofte helt uhensigtsmæssigt foran vores datter. Det er så svært og så 
trist, og man fortryder det så meget, efter at det er sket. Jeg er 45 år, og 
det holder jo ikke. Jeg må se at få et mere ansvarligt forhold til mine 
følelser i den her skilsmissesituation. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/kultur/ECE2126595/yahya-hassan-hassan-preisler-og-pia-kjaersgaard-skulle-have-delt-prisen/">Yahya Hassan: Hassan Preisler 
og Pia Kjærsgaard skulle have delt prisen</a></p><p><b>Sonia bryder sig </b>ikke om frugt og grønt overhovedet. Så det er lidt af 
en udfordring at lave mad til hende. Skinke og hvidt toastbrød og pizza – 
det er hendes ting. Og så kan hun godt lide boller i karry. Men jeg kan jo 
ikke lide karry! Det er sådan et etnisk traume. Som hun heldigvis ikke har 
arvet. Tænk: Hun er fri for karryfrygt. 
</p><p><b>Hun har heldigvis </b>heller ikke arvet det gigantiske underbid, jeg havde 
som barn. Det var så stort, at det regnede ind. Det fik jeg korrigeret i min 
barndom. Heldigvis. 
</p><p><b>Lige nu spiller</b> ’Perker Cabaret’, som jeg har instrueret. Det er en 
satirisk samtidskollage over det her vanvidsfelt, vi kalder ’dem’ og ’os’. I 
’Perker Cabaret’ kaster vi alle boldene op i luften. Intet er helligt, alt 
er til grin. 
</p><p><b>Her i byen </b>er teatergængerne mest folk, som stemmer til venstre for 
midten og bor på Østerbro eller nord for København. Sådan er det også for 
os. Uanset hvad vi gør, kan vi ikke holde den kulturforbrugende elite væk 
fra vores teater. De kommer som fluer til en lort. 
</p><p><b>Vi har lige spillet</b> på Café AE på Frederikssundsvej. Der kom vores 
faste publikum, der satte sig på de stole, man får, når man er betalende 
gæst. Samtidig sad AE’s traditionelle publikum rundt om i cafeen. Det var 
for eksempel arabiske fædre, der drak te, eller to somaliske familier, der 
spiste burgere fra den burgerbuffet, de har hver anden onsdag. De blev en 
del af publikum. Den samhørighed var altså vild. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE1985888/klingende-skaeg-og-skarp-debutroman-revser-godhedsindustrien/">Klingende skæg og skarp 
debutroman revser godhedsindustrien</a></p><p><b>Jeg er stor fan </b>af den engelske forfatter Dennis Potter, som for BBC 
skrev serierne ’Pennies From Heaven’ og ’Den syngende detektiv’. Han var 
ikke bange for at lave satire med den herskende tidsånd, som er vor tids 
religion og undertrykkelsesredskab. Når man læser aviser og tv og sociale 
medier, finder man hurtigt ud af, hvad der er ’rigtigt’ og ’forkert’. Det er 
gennem tidsånden, vi finder ud af, når vi er gået for langt eller er faldet 
i unåde. 
</p><p><b>Skal jeg være ærlig,</b> er jeg et offer, fordi jeg er en type 
debattør og kunstner, som er oppe imod den kulturradikale dominans, jeg især 
ser i den hellige treenighed Politiken, Gyldendal og Louisiana og også i 
vores medier i øvrigt og i vores parlamentariske system. Men i samme øjeblik 
jeg siger det her, kan jeg godt høre, at det lyder tosset. For jeg er jo 
selv en del af det. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Det bedste ved at hedde Hassan i et land som Danmark er, at man kan få ubegrænset taletid, hvis man kan formulere sig</p>

</blockquote>
</div><p>
w<b>Preisler-familien </b>er kulturradikal. Min oldefar Hans Preisler var 
højesteretsdommer. Min oldemors søster var gift med Arne Jacobsen. De boede 
over for hinanden. Så min morfar og min mor voksede op med kulturpinger i 
deres hjem, hvor der blev diskuteret kulturradikalisme, og hvor man 
grundlagde den ideologi, Politiken er et redskab for. Da jeg voksede op og 
begyndte at orientere mig i verden og stødte på andre ideologier, oplevede 
jeg hård kritik fra Preisler-familiens side. Den kritik, jeg blev mødt med, 
har jeg overført på hele Politiken-segmentet. For mig fremstår det som den 
onde undertrykker.</p><p><b>Jeg har altid kaldt</b> mig for feminist. Min ekskone og alle mine andre 
tidligere kærester har gjort mig opmærksom på, at jeg nok mest er det 
retorisk. Ikke så meget i praksis. For eksempel var det altid min karriere, 
der kom først. Når man siger feminisme, vifter man en rød klud foran mig, 
fordi man aktiverer min skyld og min dårlige samvittighed over, at jeg ikke 
kan skabe større lighed mellem mig selv og den kvinde, jeg er sammen med. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE2397460/selfiekulturens-autofiktion-rykker-ind-paa-de-skraa-braedder/">Selfiekulturens autofiktion 
rykker ind på de skrå brædder</a></p><p><b>Politisk feminisme</b> har jeg det svært med. Den er ekskluderende ligesom 
alle andre ismer. Igen skriver man en fortælling om ofre og syndere, og jeg 
vil hellere være offer. Det vil alle, for som ofre kan vi få en pause fra 
vores rolle som syndere. Men på feminismefeltet er offerrollen utilgængelig 
for mig, fordi jeg er mand. Til feministerne vil jeg sige: Hvis I vil have 
os med følelsesmæssigt, er I nødt til at dele ud af offerrollen til mændene. 
</p><p><b>Som barn ville jeg</b> hellere have heddet Brian eller Christian end 
Hassan. I dag er Hassan fint. Når min fireårige datter kalder mig Hassan i 
stedet for far, er det et forgyldt navn. 
</p><p class=" bl-elem"><b>Det bedste ved </b>at hedde Hassan i et land som Danmark er, at man kan få 
ubegrænset taletid, hvis man kan formulere sig. Og så kan man vride den 
yderligere ved at påføre sine tilhørere noget skyld og skam og stå fast på 
sin offerrolle. Så får man endnu mere taletid. Den dans kan man danse i 
årtier. Det har jeg i hvert fald gjort. 
</p>	
</div>
</div></body></html>
