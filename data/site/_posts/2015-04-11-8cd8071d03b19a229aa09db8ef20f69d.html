---
layout:     post
title: 	    "»Frankrig har atomvåben. Det er udelukket, at det her land falder i hænderne på Front National«"
post_author:	    
post_date:	    Sat, 11 Apr 2015 10:50:50 +0200
post_site:	    politiken.dk 
post_link:	    http://politiken.dk/udland/int_europa/ECE2623915/frankrig-har-atomvaaben-det-er-udelukket-at-det-her-land-falder-i-haenderne-paa-front-national/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den franske ministerpræsident Manuel Valls går hårdt til angreb på det 
fremadstormende højrefløjsparti Front National, der er ved at være en 
alvorlig trussel mod de gamle partier. 
</p><p>
Han angriber partiets kandidater for at have »antisemitiske, racistiske, 
antimuslimske, homofobiske og sexistiske« synspunkter. Og så advarer han 
ifølge nyhedsbureauet AFP under et interview i portugisisk fjernsyn med, at 
Front National kan ødelægge det franske samfund. 
</p><p>
Det må ikke ske, understreger den socialistiske ministerpræsident: »Frankrig 
har atomvåben. Det er udelukket, at det her land falder i hænderne på Front 
National«. 
</p><div class="art-quote article-box">
<p class="quote"/>
<blockquote>
<p class="quote-txt">
Venstrefløjen dør ikke. Dens politiske strukturer kan dø, blive skyllet bort 
af det ekstreme højre i Frankrig
</p>
<p class="sender">
Manuel Valls 
</p>
</blockquote>
</div><p/><h3>
Det politiske landskab er ændret 
</h3><p>
Hans parti gik tilbage ved sidste måneds lokalvalg, der til gengæld gav Front 
Nationals kandidater en markant fremgang. Men Valls afviser, at det yderste 
højres fremgang - der også ses i andre europæiske lande - vil være det 
endelige nederlag for de røde partier. 
</p><p>
»Venstrefløjen dør ikke. Dens ideer, værdier og viljen til at bekæmpe 
uretfærdighed er stadig et storslået projekt. Men dens politiske strukturer 
kan dø, blive skyllet bort af det ekstreme højre i Frankrig«, siger han. 
</p><p>
»Frankrigs politiske landskab er vendt på hovedet. Det må vi tage bestik 
efter«. 
</p><h3>
Fremgang til Front National 
</h3><p>
Hans udtalelser kommer efter et valg, der har sikret udfordrerne fra Front 
National et stort antal nye borgmestre og byrødder efter at have høstet 
omtrent hver fjerde stemme. Mange af dem er arbejderstemmer, partiet har 
haft held til at fravriste socialistpartiet. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2598961/marine-le-pen-udloeser-total-panik-hos-rivalerne/">Marine Le Pen udløser total panik 
hos rivalerne</a></p><p>
Forude venter regionalvalgene i slutningen af året og det store slag om 
præsidentposten i 2017. Her er partiets dronning, Marine Le Pen, i gang med 
at forberede sig. 
</p><p>
Det sker ved at bede partiets ærespræsident - hendes egen far Jean-Marie Le 
Pen - om at trække sig fra politik. Le Pen senior, der stiftede partiet i 
1972, er kendt for bastante udfald mod blandt andet jødeudryddelserne, som 
han beskrev som »en detalje« i historien. 
</p><p>
Senest har han sagt, at Frankrig burde tilslutte sig Rusland for at redde den 
hvide verden. De synspunkter vil Le Pen junior gerne have sig frabedt i 
Front National op til de afgørende valg, der skal cementere partiets 
position. 
</p><p class=" bl-elem">
Foreløbig har Jean-Marie Le Pen afvist Marine Le Pens opfordring. 
</p>	
</div>

</div></body></html>
