---
layout:     post
title: 	    "Svensk designer puster støvet af Gants klassiske herretøj"
post_author:	    
post_date:	    Sun, 22 Feb 2015 11:33:16 +0100
post_site:	    politiken.dk 
post_link:	    http://politiken.dk/kultur/mode/ECE2557794/svensk-designer-puster-stoevet-af-gants-klassiske-herretoej/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da Gant begyndte at producere skjorter på en fabrik i New Haven, Connecticut, 
i 1949, var mange af de første kunder studerende og undervisere på det 
lokale universitet, Yale. 
</p><p>
Her blev skjorterne nærmest en slags skoleuniform og var med til at forme den 
modebevægelse, man kalder Ivy League, hvor afslappede sweatre hænger tæt 
sammen med <i>button-down</i>-skjorter, hyttesko, bløde blazere, chinos 
eller shorts. Der var en del af folkene på campus, som skruede op for 
kulørerne, og de sikrede pasteller en plads i den amerikanske 
herregarderobe. 
</p><h3>
Yale og Harvard forandrede moden 
</h3><p>
Christopher Bastin har som kreativ chef for Gant ofte besøgt New Haven. Han 
har været på jagt efter loppemarkedsfund, som for længst er gået tabt andre 
steder. 
</p><p>
»Jeg mødte på et tidspunkt en ældre engelsklektor, der havde gået klædt i Gant 
siden 1950’erne. Han var som taget ud af en bog: madrasternede shorts, 
button-down, <i>penny loafers</i>, hvide tubesokker«, fortæller designeren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2547694/sonia-rykiels-datter-det-handler-for-os-mere-om-stil-end-om-mode/">Sonia Rykiels datter: Det 
handler for os mere om stil end om mode</a></p><p>
»Universiteter som Yale og Harvard forandrede herremoden og gjorde den mindre 
formel. Her dyrkede man ’Rend mig i røven’-stilen (’Go To Hell’). Man var 
bevidst om meget og havde det sjovt med påklædningen. Magasinet Life skrev i 
1955, at nu var pink den store ting for mænd, og det flyttede stilen ud af 
det lukkede skoleunivers«. 
</p><p>
Den måde at klæde sig blev senere til <i>preppy</i> med endnu flere 
pastelfarver og hang til polotrøjer. 
</p><h3>
Herremoden rykkede 
</h3><p>
Christopher Bastin er med egne ord en nørd, når det kommer til Ivy League, 
preppy og amerikansk herretøj. Han kan bruge dage på at lede efter 
årgangsskjorter i secondhandbutikker på den amerikanske østkyst i håbet om 
at støde på varer fra Gant, Brooks Brothers eller J. Press fra 1950’erne.
</p><div class="art-fakta article-box">
<h4 class="">
Fakta </h4>
<h5>
Gant </h5>
<div class="fakta-body" data-buildingblock="embedded_factboxlink">
<p><b>Historien er amerikansk, </b>men faktisk er Gant svensk/schweizisk. Det, 
der begyndte i New Haven i 1949, styres i dag fra Stockholm. 
</p><p><b>Svenskere fik</b> i 1980'erne licens til at sælge Gant internationalt og 
overtog varemærket i 1999. I 2006 blev firmaet noteret på Børsen i 
Stockholm. Siden har den schweiziske koncern Maus Frères købt Gant.
</p><p>
Årsomsætningen er på ca. 1. mia. kroner.
</p><p class=" bl-elem"><b>Christopher Bastin</b> (f. 1973) kom til Gant i 2005 og fik ansvar for 
skjortedesign. I 2009 gik han i gang med at genoplive underlinjen Gant 
Rugger med fokus på Ivy League-stil og Gants historie på den amerikanske 
østkyst. Siden 2012 er han kreativ chef for Gant også.
</p>
</div>
</div><p/><p>
»Der er en grund til, at en button-down-skjorte stort set ser ud som for 50-60 
år siden<i>. If it ain’t broken, don’t fix it</i>«, siger 
han og smiler i fuldskægget. 
</p><p>
Jeg møder ham under modeugen i et showroom, som Gant har bygget i biblioteket 
på det nye Hotel SP34 i København. Omkring os hænger tøj til næste efterår 
og vinter, og selv om der er justeret lidt på farveskalaen, ligner det 
stadig tidløse skjorter, jakker, bukser og sweatere fra den amerikanske 
østkyst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2538962/pelsglad-designer-mikser-streetwear-med-glam/">Pelsglad designer mikser 
streetwear med glam</a></p><p>
Stilen peger tilbage til en tid, da det var vigtigt at være moderne. 
Teknologien bevægede sig, parcelhusene skød op i forstæderne, rocken 
rullede, jazzen var cool, og selv i skyggen af atomtrusler og kold krig var 
der en tro på fremtiden. 
</p><p>
Det kan synes langt væk for en moderne svensker, der er vokset op i Stockholm, 
men Christopher Bastin har taget det på sig at bygge bro mellem det moderne 
Skandinavien og Gants rødder i New Haven. 
</p><h3>
Jordnært image 
</h3><p>
Først gjorde han det med undermærket Gant Rugger, som har dyrket historien som 
en feberhed fantasi om en årbog fra Yale for 50 år siden. Nu ser han på hele 
Gant og prøver at skubbe mere personlighed ind i et mærke, der i vores del 
af verden har et jordnært image med fokus på basistøj. 
</p><p>
Christopher Bastin nikker, da jeg lægger den beskrivelse på bordet. 
</p><p>
»Jeg forstår, hvad du mener. 80 pct. af vores produktion er til herrer. Det er 
tøj til almindelige mænd, der kan lide kvalitet. De er ikke optaget af 
modens skiften og finder tryghed ved at handle hos Gant«, forklarer han. 
</p><p>
»Mange mænd er vanedyr. Altid samme størrelse, og de opdager først, at der er 
brug for en vinterjakke, når det bliver koldt. Lige nu er jeg i gang med at 
justere pasformen i hele kollektionen. Den var blev for gammelfar-agtig, for 
stor og poset. Men vi er en milliardforretning og kan derfor kun udvikle os 
i små ryk«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/mode/ECE2527104/kubisme-og-moenstre-med-massagehaender-indleder-modefest/">Kubisme og mønstre med 
massagehænder indleder modefest</a></p><p>
Selv om målet er at bringe mere modernitet ind i Gant, findes en del af 
Christopher Bastins redskaber i arkiverne.
</p><div class="art-quote article-box">
<p class="quote"/>
<blockquote>
<p class="quote-txt">
Mads Mikkelsen er cool. Han er så meget mand og kan være både sårbar 
og stå på den røde løber i smoking 
</p>
</blockquote>
</div><p>
»Da vi genoplivede Gant Rugger for fem år siden, var der en <i>americana</i>-bølge 
i moden. Der var meget groft arbejdstøj, preppy havde fået comeback, og jeg 
var optaget af bøger som den japanske ’Take Ivy’ fra 1965 med fantastiske 
fotos fra amerikanske eliteuniversiteter. Jeg bruger stadig den slags som 
inspiration, men man skal passe på med ikke kun at se på gamle billeder af 
Paul Newman og Steve McQueen, når man laver herretøj«.</p><h3>
Nye impulser 
</h3><p>
Der skal hele tiden nye impulser til, og designeren nævner nogle af de moderne 
stilikoner, han får ideer af at se på. 
</p><p>
Der er f.eks. den svenske stylist Lalle Johnson, der med farver, bukselængder, 
slipseknuder, tørklæder og andre detaljer bekender sig til den italienske <i>sprezzatura</i>-stil, 
hvor man ikke er bange for at skille sig ud fra mængden. 
</p><p>
Og så er der en dansker. 
</p><p>
»Mads Mikkelsen er cool. Han er så meget mand og kan være både sårbar og stå 
på den røde løber i smoking og virkelig give den som <i>moviestar</i>. 
Han har pondus og sikkerhed i sin stil, selv om han er i jeans og T-shirt. 
Det er meget inspirerende«, siger Christopher Bastin om skuespilleren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2507750/rullekraven-er-den-direkte-vej-til-at-vaere-tidloest-cool---eller-fuldkommen-kikset/">Rullekraven er den direkte vej 
til at være tidløst cool - eller fuldkommen kikset</a></p><p class=" bl-elem">
»Det er ikke klæderne, der skaber manden. Stil handler også om, hvordan man 
opfører sig. Hvis du er ubehagelig, er det lige meget, om du er klædt i Tom 
Ford fra top til tå. Du er stadig uopdragen. Man må forsøge at være en 
gentleman, og udstråler man varme og venlighed, er man godt på vej mod at 
have stil«. 
</p>	
</div>
</div></body></html>
