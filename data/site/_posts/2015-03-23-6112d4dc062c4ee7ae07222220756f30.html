---
layout:     post
title: 	    "Tiltalt for matchfixing fik stukket en kniv ned i halsen"
post_author:	    
post_date:	    Mon, 23 Mar 2015 11:29:32 +0100
post_site:	    politiken.dk 
post_link:	    http://politiken.dk/sport/fodbold/ECE2600209/tiltalt-for-matchfixing-fik-stukket-en-kniv-ned-i-halsen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var under voldsomt pres, at den hovedtiltalte i danmarkshistoriens første 
straffesag om matchfixing tidligere erkendte sin forbrydelse over for 
politiet. 
</p><p>
Det siger den 28-årige MT i Københavns Byret, hvor han er tiltalt for i 
samarbejde med flere fodboldspillere at have fixet resultatet af to kampe i 
1. division i 2010. 
</p><p>
Han skal desuden have informeret en filippinsk organisation om en af kampene, 
hvilket angiveligt fik filippinerne til at spille to til tre millioner 
kroner på kampen. 
</p><p><b class="ext-link">FAKTA </b><a class="embeddedlink" href="http://politiken.dk/sport/fodbold/ECE2375135/fakta-hvad-er-matchfixing/">Hvad er matchfixing?</a></p><p>
Ved mandagens retsmøde nægter den 28-årige sig imidlertid skyldig og siger, at 
hans tidligere tilståelse skete, da han frygtede for sin sikkerhed. 
</p><h3>
Tilståelse under hårdt pres 
</h3><p>
Den tiltalte skyldte efter eget udsagn penge til et spillefirma, og politiet 
betingede tilsyneladende beskyttelsen af ham med, at manden fortalte om 
matchfixing. 
</p><p>
»Der havde været to personer oppe i min lejlighed. De stak en kniv ned i 
halsen på mig og ville have mig til at overføre nogle penge«, fortæller den 
28-årige. 
</p><p>
»Så får jeg en opringning fra Københavns Politi om, at hvis den her 
beskyttelse skal fortsætte, så skal jeg fortælle om matchfixing. Så bliver 
jeg hevet ind til afhøring«, forklarer den tiltalte. 
</p><p><b class="ext-link">MATCHFIXING </b><a class="embeddedlink" href="http://politiken.dk/sport/fodbold/ECE2375133/fakta-tre-danske-sager-om-matchfixing/">Tre danske sager om matchfixing</a></p><p>
Det var i den forbindelse, at han erkendte sin skyld. 
</p><p>
Men da politiets udlægning af sagen senere forelå i en såkaldt 
retsmødebegæring, trak han tilståelsen tilbage. 
</p><p>
»Når jeg kigger på rapporterne i dag, er jeg allerede blevet misforstået én 
gang«, siger den 28-årige, der mandag ikke ønsker at udtale sig yderligere. 
</p><h3>
Spiller kendte udfaldet 
</h3><p>
Af den grund ønsker anklager i sagen, advokaturchef i Københavns Politi, Per 
Justesen, at bruge mandens tidligere forklaring som bevismateriale, men det 
er forsvarsmyndigheden ikke meget for. 
</p><p>
Også en anden ung mand er tiltalt i sagen. Ifølge politiet skal han have 
spillet 10.000 kroner på en 1. divisionskampen mellem Vejle og Hvidovre 14. 
november 2010, som han ifølge politiet vidste, Hvidovre ville tabe. 
</p><p>
Heller ikke han ønsker at udtale sig i sagen. 
</p><p class=" bl-elem">
Domsmandsretten skal nu beslutte sig for, om mændenes forklaringer til 
politiet kan bruges imod dem. Senere skal to vidner fortælle retten om 
sagen. 
</p>	
</div>
</div></body></html>
