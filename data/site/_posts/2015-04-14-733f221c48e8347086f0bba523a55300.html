---
layout:     post
title: 	    "Forslag til vidtgående lov om sessionslogning skaber heftig debat i Frankrig"
post_author:	    Martin Bernth
post_date:	    Tue, 14 Apr 2015 07:01:28 +0000
post_site:	    www.version2.dk 
post_link:	    http://www.version2.dk/artikel/forslag-til-vidtgaaende-lov-om-sessionslogning-skaber-heftig-debat-i-frankrig-140927?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Efter terrorangrebet i Paris for mere end tre måneder siden, er det franske lovmaskineri begyndt at reagere med overvågningstiltag, der skal hjælpe efterretningstjenester med at holde øje med personer i fare for at blive radikaliserede.</p>



<p>Ifølge et nyt terror-præventivt lovforslag vil pålægge internetudbydere at logge metadata om deres kunder, som efterretningsagenter vil kunne tilgå uden en retskendelse. <a href="http://www.theguardian.com/world/2015/apr/13/french-surveillance-civil-liberty-criticisms">Det skriver The Guardian.</a></p>

<p>Lovforslaget skal angiveligt også give overvågere ret til at installere lyd- og billedeovervågning samt keylogger-udstyr ved mistænkte bopæle. Det fremgår dog ikke klart, hvilke retsinstanser denne skærpede form for overvågning vil skulle passere.</p>



<p>De vidtgående metoder i lovforslaget har skabt heftig debat i Frankrig, hvor forkæmpere for retssikkerhed har givet udtryk for bekymring omkring privacy, og teleselskaber har begrædt logningen, som de mener kan have afskrækkende virkning på kunderne. Af samme årsag har flere teleselskaber truet med at forlade landet, hvis loven går igennem.</p>

<p>I kølvandet på de frygtelige hændelser i Paris tilbage i januar har den franske regering øremærket godt tre milliarder kroner til en øget indsats i terrobekæmpelsen og overvåger angiveligt i øjeblikket omkring 1.400 mennesker mistænkte islamister.</p>
  </section>

      </div></body></html>
