---
layout:     post
title: 	    "Museer afviser lav selvtillid efter iPad og farvekridt-kritik"
post_author:	    
post_date:	    Thu, 19 Mar 2015 16:36:51 +0100
post_site:	    politiken.dk 
post_link:	    http://politiken.dk/kultur/kunst/ECE2594778/museer-afviser-lav-selvtillid-efter-ipad-og-farvekridt-kritik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danske museer halser efter højere besøgstal og går på kompromis med deres 
egentlige rolle, når brugerinddragelse bliver det vigtigste for dem. I 
stedet for at lefle for publikum burde man vende tilbage til fordybelsen. 
</p><p>
Sådan lyder kritikken fra Glyptotekets direktør, Flemming Friborg, der i 
gårsdagens Politiken kom med et opråb til de danske museer. 
</p><p><b class="ext-link">LÆS FLEMMING FRIBORGS KRONIK</b><a class="embeddedlink" href="http://politiken.dk/kultur/kunst/ECE2592578/opraab-fra-museumsdirektoer-frelsen-er-ikke-at-stikke-gaesterne-ipad-og-farvekridt/">Opråb fra 
museumsdirektør: Frelsen er ikke at stikke gæsterne iPad og farvekridt</a></p><p>
Han nævner ingen navne, men tendensen til mere brugerinddragelse ses på flere 
af landets største museer, blandt andet ARoS i Aarhus og Statens Museum for 
Kunst i København, som Politiken har talt med om kritikken. 
</p><p>
Museerne mener ikke, at der er et modsætningsforhold mellem fordybelse og høje 
besøgstal, som Flemming Friborg antyder. 
</p><h3>
Popularitet uden populisme 
</h3><p>
Man kan godt være populær uden at være populistisk, siger Erlend Høyersten, 
direktør for ARoS. 
</p><p>
»Det er en klassisk fejlslutning at sige, at der er en modsætning mellem det 
at være populær og det at holde en faglig standard«, siger han. 
</p><p>
»Flemming Friborg indtager en meget konservativ og ortodoks position«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2584318/kunstnersammenslutningernes-mastodont-fejrer-100-aar-med-manr/">Kunstnersammenslutningernes 
mastodont fejrer 100 år med manér</a></p><p>
I hans øjne er det også et meget indadvendt syn på, hvordan et museum bør 
drives. Den faglige tyngde er rigtig nok vigtig for at bibeholde museerne 
som noget betydningsfuldt, men hvis man ikke imødekommer publikum, kan det 
få konsekvenser. 
</p><p>
»Hvis vi er indadvendte, bliver vi i det lange løb irrelevante. Vi skal være 
forsigtige med at reducere museet til et arkiv for det allerede 
interessante«, siger han. Han ser dog ikke Glyptoteket reduceret til et 
arkiv inden for den tidshorisont. 
</p><h3>
En »intelligent fredagsbar«
</h3><p>
For at museerne fortsat kan have en plads i samfundet om 50 år, er det 
nødvendigt at ændre sig i takt med tiden. Publikum ændrer sig også og kommer 
eksempelvis på museerne med en langt større viden, fordi de over internettet 
kan finde information om det meste. 
</p><p>
Men kritikken fra Flemming Friborg går længere end til »målgruppehysteri«. Han 
mener også, at de danske museer lider af en »fundamental mangel på 
selvtillid«. Heller ikke det synspunkt møder applaus i kunstverdenen:
</p><div class="art-quote article-box">
<p class="quote"/>
<blockquote>
<p class="quote-txt">
Museerne er blevet fantastisk gode til at formidle
</p>
<p class="sender">
Marianne Jelved, kulturminister (R) 
</p>
</blockquote>
</div><p>
»Det er jeg helt uenig med ham i«, siger Mikkel Bogh, direktør for Statens 
Museum for Kunst, SMK.</p><p>
»Vi mener, at værkerne og udstillingerne har så meget værdi, at vi har lyst 
til at undersøge mulighederne for at møde værkerne på andre måder«. 
</p><p>
Det gør Statens Museum for Kunst blandt andet med sine SMK Fridays, hvor dj’s, 
gadekøkken og unge kunstpiloter bliver en del af museumsbesøget. En 
»intelligent fredagsbar«, som Mikkel Bogh siger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2548490/charlottenborg-krymper-og-skaerer-ned-paa-udstillinger/">Charlottenborg krymper og 
skærer ned på udstillinger </a></p><p>
»Jeg er enig med ham i, at museerne leverer rammerne for fordybelse, men jeg 
er ikke enig i, at fordybelse skal forstås som et langvarigt ophold på 
museet eventuelt koncentreret om ét værk. Det er ikke den eneste måde at gå 
på museum på«, siger han med en slet skjult henvisning til Glyptotekets nye 
koncept ’Slow’. 
</p><p>
En museumsoplevelse, hvor det langsomme står som det centrale. Hvor 
omvisningerne kun handler om et enkelt maleri, og hvor publikum får serveret 
simremad som en del af oplevelsen af det at tage sig tid. 
</p><h3>
Puljemidlerne 
</h3><p>
Det er ikke kun museerne, som Flemming Friborg er ude med riven efter. Han er 
også ude efter Kulturstyrelsens puljeordninger, hvor museer bl.a. kan søge 
penge til initiativer rettet mod børn og unge – for jagten på puljemidler 
bidrager også til, at museerne mister retningssansen, mener Friborg. 
</p><p>
Ole Winther, kontorchef i Kulturstyrelsen med ansvar for museumsområdet, ser 
det dog ikke helt på samme måde: Kulturstyrelsen uddeler 25 millioner årligt 
fra den strategiske museumspulje, mens staten og landets kommuner årligt 
bruger over 1 milliard kroner på museumsdrift, minder han om. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE2575631/oproer-mod-oproeret-er-ikke-for-sarte-sjaele/">Oprør mod oprøret er ikke for 
sarte sjæle</a></p><p>
»Derfor er det vigtigt at huske proportionerne. Spørgsmålet er, hvor meget 
opmærksomhed man skal give puljernes ganske få penge«, siger Ole Winther, 
der i øvrigt mener, at det er temmelig naturligt, at der følger krav med, 
hvis museer skal have fingrene i ekstra skattekroner. 
</p><p>
»Jeg har svært ved at se, hvordan pengene ellers skal forvaltes på en effektiv 
og transparent måde. Vi giver ikke penge ud uden et klart formål, og derfor 
er der opstillet kriterier, så vi kan behandle alle ens. Og så er der jo 
bestemt ikke noget krav om, at museerne skal søge puljemidler«. 
</p><h3>
Jelved: Det er altså ikke pop 
</h3><p>
Den pointe er kontorchefens øverste chef, kulturminister Marianne Jelved (R), 
med på:
</p><p>
»At lægge puljer for had er negativt. Han behøver jo ikke søge dem«, siger 
hun. 
</p><p>
Men når det kommer til andre af Friborgs overordnede pointer, er ministeren 
faktisk enig. Særligt i, at succes ikke skal måles i besøgstal. 
</p><p>
Det er glimrende at føre statistik, mener hun, men:
</p><div class="art-quote article-box">
<p class="quote"/>
<blockquote>
<p class="quote-txt">
Flemming Friborg indtager en meget konservativ og ortodoks position
</p>
<p class="sender">
Erlend Høyersten, direktør for ARoS 
</p>
</blockquote>
</div><p>
»Det er et problem, hvis det bliver et succeskriterium. For succes kan ikke 
måles kvantitativt. Det, jeg læser, er, at han ikke vil ligge under for 
kvantitetsjag, og det kan jeg tilslutte mig«, siger Marianne Jelved.</p><p>
I sin tid som kulturminister har Jelved slået til lyd for, at børn og unge i 
højere grad skulle møde kunstens og kulturens verden – hvad Flemming Friborg 
omvendt mener går over gevind, når museer indretter særlige børneafdelinger 
i stedet for at stole på, at museets råstof, selve kunstoplevelsen, er nok i 
sig selv.
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/kroniken/ECE2593846/kun-den-staerkeste-kunstner-overlever/">Kun den stærkeste kunstner 
overlever</a></p><p>
»Museerne skal gøre sig umage med at formidle deres kunst og give rum til 
fordybelse. Hvad ellers?«, spørger Marianne Jelved, der af samme årsag 
ønsker sig flere bænke og stole på museerne. Men at børneinitiativerne 
skulle være dårlige eller udtryk for manglende selvtillid, køber hun ikke: 
</p><p>
»I øvrigt synes jeg, at museerne er blevet fantastisk gode til at formidle. 
Til at udvikle en dialogbaseret pædagogik ved børns møde ved kunst, som jeg 
har oplevet på Statens Museum for Kunst. Og det er altså ikke pop, der sker 
der«. 
</p><p class=" bl-elem">
Det har ikke været muligt at få en kommentar fra de to andre store museer, 
Louisiana i Humlebæk og Arken i Ishøj. 
</p>	
</div>
</div></body></html>
