---
layout:     post
title: 	    "Venstre kan ikke sige, hvornår det kan betale sig at arbejde"
post_author:	    
post_date:	    Mon, 11 May 2015 10:33:04 +0200
post_site:	    politiken.dk 
post_link:	    http://politiken.dk/indland/politik/ECE2664171/venstre-kan-ikke-sige-hvornaar-det-kan-betale-sig-at-arbejde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
At det skal kunne betale sig at arbejde, er der ikke megen tvivl om i Venstre. 
Men præcis <i>hvornår</i> det kan betale sig at arbejde, er 
partiet til gengæld ikke sikker på. 
</p><p>
Partiets tidligere finansminister Claus Hjort Frederiksen (V) vil således ikke 
sætte et fast beløb på, hvor stor gevinsten skal være, hvis man går fra 
forsørgelse til et lønnet arbejde. 
</p><p>
Det skriver det politiske magasin <a href="http://http://raeson.dk/2015/hvornaar-kan-det-betale-sig-at-arbejde-det-har-vi-slet-ikke-taget-stilling-til-interview-med-claus-hjort-frederiksen-v/">Ræson</a>. </p><p>
»Det har vi slet ikke taget stilling til«, siger Claus Hjort Frederiksen til 
Ræson. 
</p><p><b class="ext-link">KAN DET BETALE SIG?</b><a class="embeddedlink" href="http://politiken.dk/indland/ECE2547372/ledige-faar-stor-gevinst-ved-at-tage-lavtloensjob/">Ledige får stor gevinst ved 
at tage lavtlønsjob</a></p><p>
Venstre har hele foråret kørt en kampagne, som slår på, at det i dag ikke kan 
betale sig at arbejde. Ifølge kampagnen kan et ægtepar på kontanthjælp med 
tre børn få 450.000 kroner om året, hvis man tæller børnebidrag, 
boligsikring og tilskud til daginstitution med. 
</p><p>
Og det er ifølge Venstre alt for meget, hvis det skal kunne betale sig at 
arbejde. 
</p><h3>
Kontanthjælpsloft er ikke nok 
</h3><p>
Hvis Venstre efter valget sætter sig i statsministerstolen, vil partiet derfor 
indføre et kontanthjælpsloft. Sådan et loft skal ikke skære i 
kontanthjælpen, men i de ydelser man får derudover. Men præcis hvor lavt et 
sådant loft skal ligge, kan Venstre altså ikke svare på. 
</p><p>
Claus Hjort Frederiksen mener i stedet, det er vigtigt, hvad danskerne synes: 
</p><p>
»Et flertal af danskerne mener, at man skal have 2.000 kr. mere om måneden, 
før det kan betale sig at arbejde. Hvis man går fra en overførsel – vi har 
det her famøse eksempel med et ægtepar med tre børn – og du så tager et job 
på en overenskomstmæssig mindstelønssats, vil du, efter 
transportomkostninger, have en gevinst på tre kroner i timen. Det er i hvert 
fald for lille et incitament«, siger han i interviewet med Ræson. 
</p><p>
Det er ikke kontanthjælpen i sig selv, der er et problem, understreger Claus 
Hjort Frederiksen, men de ydelser, der kommer udover. 
</p><p>
»Det er fordi, vi ikke synes kontanthjælpen er en fyrstelig ydelse i sig selv. 
Det er, når man akkumulerer børnetilskud, boligsikring, særlige børnetilskud 
og så videre, at du lige pludseligt passerer en grænse«. 
</p><h3>
Vil ikke skære i dagpenge 
</h3><p>
Beregninger fra Finansministeriet viser, at der lige nu er 17.700 danskere, 
for hvem det bedre kan betale sig at være på en form for offentlig 
forsørgelse frem for at arbejde. For langt størstedelen af dem er det dog 
ikke kontanthjælp, men derimod dagpenge der gør, at det ikke kan betale sig 
at arbejde. 
</p><p>
Dagpengene vil Venstre dog ikke skære i. 
</p><p>
I april skrev beskæftigelsesminister Henrik Dam Kristensen (S) og 
skatteminister Benny Engelbrecht (S) derfor i et debatindlæg i Politiken, at 
»selv hvis han (venstreformand Lars Løkke Rasmussen, red.) skærer 
kontanthjælpen helt ned til sokkeholderne, vil det for flere tusinde 
medlemmer af a-kasserne være sådan, at de ikke altid vil have en gevinst ved 
at tage et lavtlønsjob«. 
</p><p><b class="ext-link">DEBATINDLÆGGET</b><a class="embeddedlink" href="http://politiken.dk/debat/ECE2632677/hvor-meget-vil-venstre-mon-skaere-i-dagpengene/">Hvor meget vil Venstre mon 
skære i dagpengene?</a></p><p>
Alligevel tyder det på, at også regeringen er hoppet med på Venstres mantra 
om, at det skal kunne betale sig at arbejde. I går præsenterede 
finansminister Bjarne Corydon (S) og økonomi- og indenrigsminister Morten 
Østergaard (R) i hvert fald et nyt forslag, der skal give langtidsledige 
kontant- og uddannelseshjælpsmodtagere mulighed for at få op til 9.000 
skattefrie kroner i såkaldt jobbonus. 
</p><p><b class="ext-link">JOBBONUS</b><a class="embeddedlink" href="http://politiken.dk/indland/politik/ECE2663671/bonus-paa-op-til-9000-kroner-skal-lokke-langtidsledige-i-arbejde/">Bonus på op til 9.000 kroner skal lokke 
langtidsledige i arbejde</a></p><p class=" bl-elem">
Det har ikke været muligt at få en kommentar fra Venstres politiske ordfører, 
Inger Støjberg.
</p>	
</div>

</div></body></html>
