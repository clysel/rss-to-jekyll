---
layout:     post
title: 	    "Flere danskere får konstateret 'selvmordshovedpine'"
post_author:	    
post_date:	    Fri, 06 Mar 2015 09:12:38 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2575882/flere-danskere-faar-konstateret-selvmordshovedpine/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En kniv, der bliver boret ind i øjet og drejet rundt. 
</p><p>
Sådan beskrives det smertehelvede, som Hortons hovedpine-patienter gennemgår 
under et anfald. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2436382/ekspert-hovedpine-er-aarsag-til-en-femtedel-af-alt-sygefravaer/">Ekspert: Hovedpine er årsag 
til en femtedel af alt sygefravær</a></p><p>
Den svære migræne-agtige lidelse, som også kaldes 'selvmordshovedpine', fordi 
flere patienter undertiden har taget deres eget liv som følge af smerterne, 
plager flere end 5.000 danskere. Et antal, som stiger hvert år, skriver 
Metroxpress. 
</p><p>
Især blandt kvinderne, hvilket kaster nyt lys over sygdommen. 
</p><p>
»Vi kender ikke de nøjagtige tal fra Danmark, men data fra Tyskland og 
Italien, som vi kan overføre hertil, viser, at der hvert år kommer mellem 
125 og 500 nye Horton-tilfælde. Og blandt dem er der især flere kvinder«, 
siger professor på Dansk Hovedpinecenter på Glostrup Hospital Rigmor Højland 
Jensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2062155/stort-studie-afblaeser-frygt-migraene-giver-ikke-skader-paa-hjernen/">Stort studie afblæser frygt: 
Migræne giver ikke skader på hjernen</a></p><p>
Tidligere var en ud af fem patienter kvinder. I dag er det snarere en ud af 
tre, fortæller Rigmor Højland Jensen: 
</p><p>
»Vi ved ikke med sikkerhed, hvorfor flere kvinder får Hortons, men der forskes 
i, om livsstil kan være årsagen, da kvinder i dag i højere grad tilpasser 
sig den mandlige livsstil med udadvendthed, alkohol og rygning«, siger hun 
til Metroxpress. 
</p><p>
Gode behandlingsmuligheder 
</p><p>
Et studie udgivet af American Headache Society i 2011 viste, at 55 procent af 
1.134 amerikanske Horton-patienter gik med selvmordstanker. To procent havde 
forsøgt at tage deres eget liv. 
</p><p>
»Vi kender ikke omfanget af selvmordstruede Horton-patienter i Danmark, men vi 
ved, at der også er folk herhjemme, hvor lidelsen har været så 
invaliderende, at de har set sig nødsaget til at vælge den udvej«, siger 
formand for Hortonforeningen Christian Hansen, til Metroxpress. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE1824562/sandt-eller-falsk-her-er-otte-myter-om-hovedpine/">Sandt eller falsk: Her er otte 
myter om hovedpine</a></p><p>
Ifølge Rigmor Højland Jensen kan selvmords-statistikken i Danmark og USA 
heldigvis ikke sidestilles: 
</p><p class=" bl-elem">
»I modsætning til i USA har alle i Danmark gratis adgang til hjælp, og der 
findes heldigvis rigtig gode behandlingsmuligheder, som kan lindre sygdommen 
væsentligt«. 
</p>	
</div>
</div></body></html>
