---
layout:     post
title: 	    "Bus kørte i grøften nær Herning: 16 sendt på hospital"
post_author:	    
post_date:	    Mon, 04 May 2015 06:16:50 +0200
post_site:	    politiken.dk 
post_link:	    http://politiken.dk/indland/ECE2653380/bus-koerte-i-groeften-naer-herning-16-sendt-paa-hospital/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sent søndag aften kørte en passagerbus med i alt 39 mennesker om bord galt nær 
Herning.
</p><p>
Umiddelbart efter uheldet blev seks personer kørt på skadestuen. Fem af dem 
med nakkesmerter, mens den sjette havde brækket et ben.
</p><p>
Det tal steg dog i løbet af natten.
</p><p>
»Efterfølgende fik flere det dårligt på grund af den ubehagelige oplevelse, og 
yderligere ti er blevet sendt en tur forbi skadestuerne på hospitalerne i 
Viborg og Herning for at blive tjekket«, oplyser vagtchef Henrik Nielsen fra 
Midt- og Vestjyllands Politi til Ritzau tidlig mandag morgen.
</p><p>
Ved 5.30-tiden har alle endnu ikke forladt skadestuerne, tilføjer han.
</p><p>
De sidste mangler fortsat at blive undersøgt, hvorfor de ikke er blevet 
udskrevet.
</p><p>
»Klokken 23.37 kører en bus i grøften på vej til Esbjerg. Af endnu ukendte 
årsager ender bussen i rabatten og vælter delvist, så den står i en 45 
graders vinkel«, forklarede Henrik Nielsen tidligere til Ritzau.
</p><h3>
Svært at komme ud
</h3><p>
Hældningen gjorde det svært for passagererne at komme ud, men efterhånden 
lykkedes det at få alle ud af bussen.
</p><p>
Der er tale om en lejet bus, der skulle fragte de 38 passagerer fra Herning 
til Esbjerg.
</p><p>
Passagererne er både mænd og kvinder i alderen 18 til 35 år.
</p><p>
Uheldet skete nær Kibæk 12 kilometer syd for Herning på Vardevej.
</p><p>
På grund af kraftigt regnvejr blev de uheldige passagerer kørt til et 
plejecenter i Kibæk. Her kom de i tørvejr og fik varmen.
</p><p>
Tidligt mandag morgen står det endnu ikke klart, hvorfor bussen endte i 
grøften.
</p><p>
»Vi har endnu ikke overblik over årsagen til uheldet«, lyder det fra 
vagtchefen.
</p><p class=" bl-elem">
Chaufføren af bussen er ikke blandt de tilskadekomne.
</p>	
</div>

</div></body></html>
