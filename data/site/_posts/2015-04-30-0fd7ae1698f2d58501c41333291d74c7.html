---
layout:     post
title: 	    "Indberetninger om radikalisering boomer efter terror i København"
post_author:	    
post_date:	    Thu, 30 Apr 2015 19:41:58 +0200
post_site:	    politiken.dk 
post_link:	    http://politiken.dk/indland/ECE2649958/indberetninger-om-radikalisering-boomer-efter-terror-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I ugerne efter terrorangrebet i København 14. og 15. februar i år boomede 
antallet af indberetninger om såkaldt bekymrende adfærd i de danske 
fængsler. 
</p><p>
Når danske fængselsbetjente observerer, at en fange udviser en adfærd, som i 
øjeblikket eller på sigt vurderes at kunne udvikle sig radikaliserende, har 
fængselspersonalet pligt til at udarbejde en indberetning.
</p><p>
Bekymrende adfærd dækker i denne forbindelse over afvigende religiøs adfærd, 
forklarer formand for Fængselsforbundet, Kim Østerbye. 
</p><p>
»Det kan være støjende adfærd i form af racistiske tilråb rettet mod jøder 
eller indsatte, der jubler, hvis de ser noget i fjernsynet med en ekstrem 
islamistisk tilgang, eller indsatte, der skriver IS (Islamisk Stat, red.) 
eller taler om at rejse ned og kæmpe for IS. Det kan for eksempel også dække 
over indsatte, som ændrer påklædning eller får besøg af nogle, som vi mener 
er mistænkelige i denne sammenhæng«, siger han. 
</p><div class="art-fakta article-box">
<h4 class="">
Radikalisering i fængslet</h4>
<div class="fakta-body" data-buildingblock="embedded_factboxlink">
<p>
Disse tegn holder fængselspersonalet udkig efter:
</p><p>
Indsattes <b>udtalelser, adfærd, ændringer i udseende, litteraturvalg og brug 
af symboler og effekter </b>som leder tankerne i retning af ekstremisme. 
</p><p>
Fængselspersonalet indberetter deres observationer til Sikkerhedsenheden hos 
Kriminalforsorgen. Enheden vurderer derefter, hvilke indberetninger der skal 
sendes videre til PET.
</p><p>
27. januar 2015 afsatte Folketinget <b>60,9 millioner kroner til at styrke 
forebyggelse</b> af radikalisering og ekstremisme. Kriminalforsorgen satser 
på:
</p><ul><li class=" bl-elem">Fortsættelse og videreudvikling af særlig mentorordning for målgruppen.</li></ul><ul><li class=" bl-elem">Styrkelse af exitindsatser overfor målgruppen</li></ul><ul><li class=" bl-elem">Styrkelse af myndighedssamarbejde overfor målgruppen</li></ul><p class=" bl-elem"><i class=" bl-elem">Kilde: Kriminalforsorgen</i></p>
</div>
</div><p/><p>
Det er Kriminalforsorgen, der laver indberetningerne og sender dem videre til 
Politiets Efterretningstjeneste (PET). Fra uge 19 i 2013 og i hele 2014 blev 
der lavet i alt 15 indberetninger. I løbet af de første 15 uger i år har 
Kriminalforsorgen imidlertid sendt i alt 51 indberetninger til Politiets 
Efterretningstjeneste. 
</p><p>
15 af disse indberetninger blev udarbejdet i årets første syv uger - altså 
inden terrorangrebet. Siden angrebet har fængselspersonalet lavet i alt 36 
indberetninger. Særligt de første tre uger efter angrebet steg andelen af 
indberetninger. I ugerne 8, 9 og 10 indberettede Kriminalforsorgen således i 
alt 29 gange. 
</p><p>
Det viser en opgørelse, som Justitsministeriet har fået foretaget som svar på 
en forespørgsel fra Folketingets Retsudvalg. 
</p><h3>
Indberetter over en bred kam 
</h3><p>
Stigningen i antallet af indberetninger kan imidlertid ikke ses som udtryk 
for, at de danske fængsler vrimler med fanger, der er klar til at begå 
forbrydelser i stil med den, som den 22-årige Omar Abdel Hamid El-Hussein 
pådrog København i februar, påpeger Kim Østerbye. 
</p><p>
»Vi kan ikke ud fra disse tal tolke, at der er 40, 66 eller 80 Omar'er i 
fængslerne. Men vi kan sige, at der er en gruppe af primært unge fanger, som 
har en bekymrende adfærd i forhold til noget ekstremt religiøst«, siger han. 
</p><p class="art-ext-other">

</p><p/><p>
I kølvandet på terrorangrebet i hovedstaden er der blevet strammet op på 
procedurerne omkring indberetninger, vurderer Kim Østerbye. 
</p><p>
»Justitsministeren har sendt en klar besked til Kriminalforsorgen om, at det 
her skal være et prioriteringsområde. Og så skal man være lidt dum som 
fængselsbetjent, hvis ikke man indberetter over en bred kam. Hvis jeg var 
betjent i de lukkede fængsler, hvor der sidder mange fra de udsatte 
boligområder og fra bandemiljøerne, ville jeg også have et øje på hver 
finger, så ingen bagefter kunne sige, at jeg ikke har gjort det, jeg 
skulle«, siger han. 
</p><p><i class=" bl-elem">Siger du dermed, at der er lavet for mange indberetninger, som der ikke er 
noget i?</i></p><p>
»Nej. Det er mere rigtigt at sige, at vi indberetter stort og småt, som kan 
give anledning til bekymring, og så må nogen lægge de rigtige ting sammen og 
finde ud af, hvem der skal holdes øje med, og hvem der ikke skal«, siger 
han. 
</p><p>
Men opstramning i procedurerne er formentlig ikke eneste forklaring på boomet 
i antallet af indberetninger, vurderer Kim Østerbye. Alene i løbet af den 
første uge efter terrorangrebet lavede Kriminalforsorgen i alt 15 
indberetninger. 
</p><p>
»Jeg vil gætte på, at det er udtryk for, at der blandt fangerne er blevet 
taget stilling for og imod terrorhandlingerne, og at flere fra bandemiljøet 
omkring Mjølnerparken (hvor Omar Abdel Hamid El-Hussein holdt til, red.) 
kunne have opført sig lidt dumsmart og sagt »så fik vi ram på de jødesvin«, 
eller hvad de nu har fundet på«, siger han. 
</p><p><b class="ext-link">LÆS MERE</b><a class="embeddedlink" href="http://politiken.dk/fasttrack/article2646902.ece">EU vil nu bekæmpe radikalisering i 
Afrika og standse tilslutningen til terrormilitser.</a></p><p>
Efter angrebet på satiremagasinet Charlie Hebdo i Paris blev der iværksat en 
særig indberetningsordning fra Kriminalforsorgen til PET. Kriminalforsorgen 
har nu pligt til at indberette oplysninger om indsatte, som er i risiko for 
at blive radikaliserede, til PET. Herefter vurderer efterretningstjenesten, 
Kriminalforsorgen og en række andre myndigheder eventuelle forebyggende 
tiltag. 
</p><p>
Så længe fangerne, som vurderes at være i risiko for at blive radikaliseret, 
opholder sig i fængslet, er det Kriminalforsorgen, der har ansvaret for at 
gribe ind. Der kan for eksempel blive tale om overførsel til en anden 
afdeling, begrænsning af besøg, kontrol med brevveksling og bibliotekslån. 
</p><p>
Det er Dansk Folkepartis retsordfører, Peter Skaarup, der som medlem af 
Folketingets Retsudvalg har ønsket at få tal på radikaliseringstendensen i 
de danske fængsler. 
</p><p>
»Det er alarmerende, at der ikke har været større opmærksomhed på det her 
tidligere. Jeg er nødt til at sige, at når jeg ser disse tal, kan jeg ikke 
undgå at få den tanke, at der er nogen, som med baggrund i terrorangrebet er 
kommet i tanke om, at der måske er et problem i fængslerne, og at de ikke 
har har gjort deres arbejde godt nok før«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2631486/omar-overholdt-ikke-betingelserne-for-proeveloesladelse/">Omar overholdt ikke 
betingelserne for prøveløsladelse</a></p><p>
I årene før terrorattentaterne i februar var Omar Abdel Hamid El-Hussein på 
prøveløsladelse fra fængslet. Men han levede angiveligt ikke op til kravene 
for at være sat fri fra sin afsoning før tid. For eksempel dukkede han ikke 
op til de obligatoriske samtaler med Kriminalforsorgen. Det har TV 2 
beskrevet, efter at været kommet i besiddelse af Rigsadvokatens ventede 
redegørelse. På baggrund af blandt andet disse erfaringer, ønsker Dansk 
Folkeparti at stramme op omkring prøveløsladelser, forklarer Peter Skaarup. 
</p><p class=" bl-elem">
»Vi foreslår, at man sløjfer muligheden for prøveløsladelser for de indsatte, 
der har været indberetninger om«, siger han. 
</p>	
</div>

</div></body></html>
