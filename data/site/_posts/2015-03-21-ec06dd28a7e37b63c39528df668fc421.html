---
layout:     post
title: 	    "Hospitalsdirektør: Google Glass er en fremragende idé "
post_author:	    Anne Marie Lykkegaard
post_date:	    Sat, 21 Mar 2015 13:00:10 +0000
post_site:	    ing.dk 
post_link:	    http://ing.dk/artikel/hospitalsdirektoer-google-glass-er-en-fremragende-ide-174918
---
<html><body><div><div class="panel-panel panel-col-first container">
		    <section class="body"><p>Inden Google trak deres højteknologiske briller tilbage fra markedet, nåede læger og sygeplejersker på Odense Universitetshospital at lege lidt med dem.</p>
			<p>I et projekt, der løb henover efteråret i 2014, brugte medarbejdere Google Glass til at sende billeder og hjertemålinger fra patienter mellem hinanden for på den måde hurtigere at kunne få svar på presserende spørgsmål om behandling.</p>
			<p>Eksempelvis kunne en jordmoder på gynækologisk afdeling sende en graf med et ufødt barns hjerterytme til en læge, der havde Google Glass. Ud fra skærmen på brillen kunne lægen se, hvad jordmoderens næste skridt burde være uden at møde op på fødestuen og fortælle hende det. Det betød, at lægen blev mindre forstyrret i sit arbejde.</p>
			<p>Selvom der under projektet var en række tekniske problemer med Google Glass, vurderer hospitalsdirektør Peder Jest efter evalueringerne af projektet, at teknologien er oplagt i hospitalsregi.<br/><figure class="plugin full zoomable"><img data-original-image="http://ing.dk/sites/ing/files/google_glass_cimt_ouh.jpg" src="http://ing.dk/sites/ing/files/styles/article_inline/public/google_glass_cimt_ouh.jpg?itok=hkDrMM82" alt=""/><figcaption> Google Glass fungerede også nogenlunde, hvis sygeplejerskerne eller lægerne havde briller i forvejen. Foto: Center for Innovativ Medicinsk Teknologi. </figcaption></figure><br/>
			»Der er meget diskussion om brillerne, fordi de bliver varme og den slags, men det forhindrer mig ikke i at sige, at idéen er fremragende. Man kan have hænderne frie og få sendt advarselsværdier fra patienten, som lægen kan følge i det ene øje, samtidig med han kan arbejde,« siger Peder Jest, der er direktør for Odense Universitetshospital.</p>
			<p>Han understreger, at brillen er godt tænkt, fordi det er et meget hygiejnisk system, der kan sidde på øjnene og ikke behøver ret meget betjening.</p>
			<h2>Google Glass er gode – når de virker</h2>
			<p>Ud over at anvende Google Glass på gynækologisk afdeling på hospitalet blev de også brugt i akutmodtagelsen. Her kommer der hver dag 300 patienter igennem, hvor sygeplejerskerne skal vurdere, hvor grelt det står til, før patienterne bliver sendt videre i systemet.</p>
			<p>Sygeplejerskerne kunne via Google Glass og med patientens tilladelse sende billeder og optagelser til en speciallæges computer, hvor han over telefon kunne besvare spørgsmål og komme med råd ud fra optagelserne. Du kan i videoen se, hvordan sygeplejersken ved hjælp af Google Glass kan vise en læge i et andet lokale, hvilke skader patienten har.</p>
			<p><section class="video plugin"/></p>
			
			<p/></section>
			<p>Google Glass fungerede altså godt til disse formål, når de ellers virkede, for projektleder Eva Lund forklarer, at der var en række startproblemer.</p>
			<p>»De steder, hvor vi har prøvet det, har det været en god hjælp, når de ellers virkede. Google Glass er ikke helt klar til drift, da batteriet hurtigt løber tør og stellet bliver meget varmt. Men sygeplejerskerne og lægerne syntes, at de fungerede fint til streaming og featuren se-hvad-jeg-ser,« siger Eva Lund.</p>
			<h2>Ny teknologier skal afprøves</h2>
			<p>Google Glass var ikke helt klar på at blive inkorporeret i et hektisk hospitalsmiljø, men det betyder ikke, at projektet er spildt. Projektet med Google Glass har nemlig givet medarbejderne fokus på, hvordan arbejdet nemmere kan gøres, mener Eva Lund.</p>
			<p>»Det er altid en god idé at teste sådan nogle telemedicinske løsninger. For når man taler mere med hinanden om, hvad vi gør, og hvordan arbejdsgangene er, så finder man også ud af, at man med telemedicin kan gøre det på en mere snedige måde,« siger Eva Lund.</p>
			
			<p>Peder Jest håber, at der i fremtiden kommer en teknologi, som minder om Google Glass. Dog med lidt ekstra finesser.</p>
			<p>»Vi har været meget taknemmelige for at prøve noget, der tegner ind i fremtiden, og måske er det ikke lige Google-brillen i dens nutidige form, men noget andet vi kommer til at bruge. Jeg kunne godt drømme om, at vi fortsatte udviklingen og kombinerede teknologien med eyetracking, så man ikke skal røre ved brillen,« siger han.</p>
		
		  </div>
		  </div></body></html>
