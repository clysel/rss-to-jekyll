---
layout:     post
title: 	    "EU-aftale om asyl er tabu i Danmark"
post_author:	    
post_date:	    Fri, 24 Apr 2015 10:02:09 +0200
post_site:	    politiken.dk 
post_link:	    http://politiken.dk/indland/politik/ECE2641230/eu-aftale-om-asyl-er-tabu-i-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da Helle Thorning-Schmidt (S) i går drog til Bruxelles for at deltage i 
topmødet om flygtningestrømmen til EU, var det igen med håndfaste 
afvisninger af, at Danmark skal bidrage til en mere ligelig fordeling af 
asylansøgere: 
</p><p>
»Danmark kommer ikke under nogen omstændigheder til at bidrage til det«. 
</p><p>
Og den kontante afvisning fra statsministeren er helt forventelig, lyder det 
fra flere eksperter. 
</p><p>
For selv om det ellers kunne betyde færre asylansøgere til Danmark, hvis der 
blev lavet en fælles europæisk fordelingsnøgle ud fra kriterier som 
befolkningsstørrelse og økonomi, afviser Danmark og andre lande at være med 
til en mere ligelig fordeling af flygtninge i Europa. Det sker af frygt for 
at blive set som slappere i udlændingedebatten, lyder vurderingen fra blandt 
andre Bjarke Møller, der er direktør i den proeuropæiske tænketank Europa: 
</p><p>
»EU’s asyl- og indvandringspolitik er et tabu i Danmark, selv om de fælles 
EU-regler har betydet færre asylansøgere, og at en ny fordelingsnøgle i EU 
ville være en fordel for Danmark. Så det er besynderligt, at man ikke kan gå 
ind i den debat«. 
</p><h3>
Østeuropa burde tage flere 
</h3><p>
Danmark modtog i 2014 14.715 asylansøgere. Hvis EU havde valgt at fordele alle 
asylansøgere efter landenes befolkningsstørrelse i 2014, så havde Danmark 
modtaget under 7.000. Og hvis asylansøgerne var fordelt efter bnp, så havde 
Danmark modtaget 11.585. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2640691/eu-lande-lover-krigsskibe-til-indsatsen-i-middelhavet/">EU-lande lover krigsskibe til 
indsatsen i Middelhavet</a></p><p>
Omvendt ville en del lande i Østeuropa skulle tage en langt større andel af de 
mange asylansøgere, hvis EU kunne enes om en ny fordeling. Men trods 
skævheden i systemet, hvor for eksempel Tyskland og Sverige tager 
uforholdsmæssigt mange asylansøgere, er der ikke umiddelbart udsigt til en 
ny fordelingsnøgle i EU. 
</p><p>
»Bådflygtningene har en dårlig timing i forhold til den indenrigspolitiske 
situation i nogle lande, hvor partier fokuserer på et bestemt segment af 
vælgere og ikke vurderer, at der er stemmer i at gå ind for omfordeling i 
EU«, siger postdoc Martin Lemberg-Pedersen fra Københavns Universitet. Han 
henviser til Danmark, Frankrig og Storbritannien, hvor udlændingepolitik kan 
afgøre de kommende valg. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2638842/her-er-10-punkter-der-skal-redde-migranter-fra-at-drukne-i-middelhavet/">Her er 10 punkter, der skal 
redde migranter fra at drukne i Middelhavet</a></p>	
</div>

</div></body></html>
