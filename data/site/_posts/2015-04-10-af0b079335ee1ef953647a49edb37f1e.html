---
layout:     post
title: 	    "Finanstilsynet truer med særregler for det københavnske boligmarked"
post_author:	    
post_date:	    Fri, 10 Apr 2015 17:25:33 +0200
post_site:	    politiken.dk 
post_link:	    http://politiken.dk/oekonomi/bolig/ECE2622541/finanstilsynet-truer-med-saerregler-for-det-koebenhavnske-boligmarked/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Også Finanstilsynet melder sig nu som del af det bekymrede kor, der advarer 
om, at den historisk lave rente kan føre til en boligboble. 
</p><p>
»I lyset af den nuværende situation kigger vi på, hvordan vi kan tage farten 
af boligmarkedet, hvis det skulle blive nødvendigt«, siger direktør Ulrik 
Nødgaard. 
</p><p>
I fald den frygtede boligboble bliver til grum virkelighed, står tilsynet klar 
med nye, skrappere regler for realkredit. Og der kan blive tale om særlige 
regler kun for boligmarkedet i København, hvor prisstingningerne er særligt 
mærkbare. 
</p><p>
»Hvis tingene fortsætter på den måde, der tegner sig nu, så kan der komme en 
situation i nogle dele af landet – primært hovedstaden – hvor vi vurderer, 
at der er særlig høj risiko for en skarp korrektion i huspriserne. Så kan vi 
med vores nye beføjelser kræve, at realkreditinstitutterne polstrer sig 
ekstra i forhold til, hvad der gælder andre steder i landet«, siger Ulrik 
Nødgaard. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/ECE2603526/risikable-boliglaan-giver-pengepolitikkens-vogtere-graa-haar/">Risikable boliglån giver 
pengepolitikkens vogtere grå hår</a></p><p>
Allerede i dag skal realkreditinstitutterne sætte en vis del penge til side, 
når de låner penge ud. Men på baggrund af EU’s direktiv om kapitalkrav kan 
Finanstilynet altså egenhændigt skærpe kravene. Det primære formål vil i så 
fald være at polstre realkreditinstitutterne, så de er bedre rustede mod en 
boligboble. Hertil kommer, at de øgede krav som en afledt effekt kan få 
institutterne til at lægge en dæmper på lysten til at låne ud i de 
risikofyldte områder, fordi de øgede kapitalkrav vil gøre det til en 
dårligere forretning. 
</p><p><b>Branchen: Hvordan laver man en geografisk mur?</b></p><p>
Alene tanken får dog en kold skulder fra Realkreditrådet, der blandt andet 
repræsenterer Nykredit og Totalkredit. 
</p><p>
»Ingen ønsker en boligboble«, siger direktør Ane Arnth Jensen, »men det er 
ikke en blomst, der er groet i vores have«. 
</p><p>
I kølvandet på finanskrisen og boligboblen i anden halvdel af 00'erne er 
reglerne for realkredit gentagne gange blevet strammet. Det er blandt andet 
sket gennem større krav til kapital og en række pejlemærker for eksempelvis 
udlånsvækst og andelen af afdragsfrie lån. At stramme kapitalkravene 
yderligere vil være en ny omkostning for branchen, påpeger Arnth Jensen. 
</p><p>
»Det er endnu en regning. For det er ikke gratis for os at binde pengene, det 
koster, og der er kun et sted at sende regningen: Låntagerne«, siger hun. 
</p><p>
Især ideen om særlige regler for København vækker bekymring. Ane Arnth Jensen 
kalder det for en »geografisk mur«, der hurtigt kan vise sig uhyre vanskelig 
at føre ud i livet. 
</p><p>
»Hvor skal grænsen gå? Og efter hvilke kriterier?«, spørger Ane Arnth Jensen, 
der også fremhæver, at der selv på de enkelte veje kan være stor forskel på, 
hvordan boligerne stiger eller falder i værdi: »Der er trods alt tale om 
nogle forskellige ejendomme med forskellige karakteristika«. 
</p><div class="art-quote article-box">
<p class="quote"/>
<blockquote>
<p class="quote-txt">
Vores umiddelbare vurdering er, at det vil man kunne finde en løsning på uden 
at det bliver et administrativt cirkus. Det er ikke noget, der skal udmøntes 
på den enkelte bopæl. Det handler om instituttets samlede eksponering i 
hovedstadsområde
</p>
<p class="sender">
Ulrik Nødgaard, direktør i Finanstilsynet 
</p>
</blockquote>
</div><p/><p>
Hos Finanstilsynet afviser Ulrik Nødgaard at gå i detaljer med, hvordan man 
potentielt ville kunne indrette systemet. 
</p><p>
»Det er noget af det arbejde, vi sidder og kigger nærmere på lige nu. Vores 
umiddelbare vurdering er, at det vil man kunne finde en løsning på, uden at 
det bliver et administrativt cirkus. Det er ikke noget, der skal udmøntes på 
den enkelte bopæl. Det handler om instituttets samlede eksponering i 
hovedstadsområdet. Det kunne for eksempel være noget med, at al udlån 
indenfor hovedstadsområdet vil have en lidt højere kapitalbelastning end 
andre steder«, siger han. 
</p><p><b>Risikoråd har tændt de røde lamper </b></p><p>
I de seneste måneder har en cocktail bestående af ekstraordinært lave renter, 
stigende boligpriser og konjunkturfremgang fået flere økonomer til at advare 
om risikoen for en boligboble. 
</p><p>
Der er tale om en »usædvanlig kombination«, der risikerer at føre til 
»overdreven risikotagning og risikoillusion blandt låntagere og 
kreditinstitutter«, lød det i slutningen af sidste uge fra Det Systemiske 
Risikoråd, hvor Nationalbankdirektør Lars Rohde er formand, mens Ulrik 
Nødgaard er menigt medlem. 
</p><p>
Konkret fremhæver Det Systemiske Risikoråd, at de seneste års prisstigninger 
på især boligmarkedet i København har bragt de reale priser tæt på 
2005-niveauet, samtidig med at indikatorer for fremtidige prisforventninger 
ligger på landsplan på et relativt højt niveau. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/dkoekonomi/ECE2607162/risikoraad-de-roede-lamper-blinker-paa-boligmarkedet/">Risikoråd: De røde lamper blinker 
på boligmarkedet</a></p><p>
Med den rette forsigtighed forventer Ulrik Nødgaard dog, at en boligboble kan 
undgås. Derfor skal hans melding i første omgang ses som et opråb til 
branchen om at træde varsomt. 
</p><p>
»I første omgang opfordrer vi til, at realkreditinstitutterne træder varsomt 
og sørger for, at vi ikke ender i en uholdbar situation. Det er 
henstillingen nu og her«, siger han. 
</p><p><b>Frank Jensen: Vi skal glæde os over fremgang</b></p><p>
På Københavns Rådhus maner overborgmester Frank Jensen (S) til besindighed. 
</p><p>
»Først og fremmest er det vigtigt at understrege, at der faktisk ikke er nogen 
boligboble i øjeblikket. Der er gang i boligmarkedet i København efter flere 
års krise og det synes jeg, vi skal glæde os over. Jeg mener ikke, vi skal 
tage sorgerne på forskud. Samtidig arbejder vi jo målrettet på hele tiden at 
sørge for at skabe boliger i København, som alle har råd til, og kan vi se, 
at der også er rigtig godt gang i byggeriet af nye boliger i København. Det 
kan forhåbentlig også bidrage til at holde priserne lidt nede«, skriver han 
i en e-mail. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/bolig/ECE2582016/hoeje-boligpriser-i-koebenhavn-saa-skulle-du-bare-se-new-york-stockholm-og-oslo/">Høje boligpriser i København? Så 
skulle du bare se New York, Stockholm og Oslo</a></p><p>
Erhvervs- og vækstminister Henrik Sass Larsen (S) henviser til sin tale på 
Realkreditrådets møde i slutningen af marts, hvor han bemærkede, at der 
stadig er et stykke op til priserne fra niveauet i 2006, hvor boligmarkedet 
toppede. Regeringen vil gøre sit for at forhindre, at boligmarkedet igen 
kommer i »kogetilstand«. Men, sagde ministeren: 
</p><p class=" bl-elem">
»Måske skulle vi også for en stund lade opsving være opsving. Der er ingen 
grund til at slå det ned, når det nu endelig har meldt sin ankomst«. 
</p>	
</div>

</div></body></html>
