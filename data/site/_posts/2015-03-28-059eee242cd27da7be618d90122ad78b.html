---
layout:     post
title: 	    "Søren Ryge: Ny græsplæne bliver ikke grøn, men gul"
post_author:	    
post_date:	    Sat, 28 Mar 2015 06:00:20 +0100
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2605630/soeren-ryge-ny-graesplaene-bliver-ikke-groen-men-gul/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Søren Ryge Petersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00687/S_ren_Ryge_Petersen_687633g.jpg" alt="" border="0"/></span></p><p>
Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk">soren.ryge@pol.dk </a></p>
</div>
</div><p><b>Grethe Edenholm:</b></p><p>
Jeg købte en grund for otte år siden, ryddede den, byggede hus og begyndte at 
anlægge haven. 
</p><p>
Der blev sået græs over det hele. Græsfrøene havde jeg selv importeret. Det 
var en meget finbladet sort, der voksede meget, meget langsomt. En herlig 
grøn ’ældrevenlig’ plæne. Hvilket frømiks, der var i posen, er uvist. Jeg 
ved kun, at det blev kaldt ’garzon luxe’ og kom fra Holland. 
</p><p>
Det tog fem år, inden haven blev færdig. Der blev 500 m2 plæne, som skulle 
bibeholdes som plæne. For tre år siden fik jeg den pløjet op, renset og 
gjort jævn. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2349853/ryge-saadan-faar-du-en-paen-og-nem-plaene-uden-mos/">Ryge: Sådan får du en pæn og nem 
plæne uden mos</a></p><p>
Her kommer så det, der har kørt i mit hoved siden. Jeg bad om at få sået 
langsomt voksende græs igen. Der blev så <i>rabatgræs</i>! 
Det står der på posen, som jeg stadig har en rest frø i. Græsset bliver ikke 
grønt, holder sig ’pænt gult’ indtil nu, trods fuld sol. Sidste sommer var 
plænen stiv og stikkende at gå på. Slet ikke blød og behagelig som den gamle 
plæne. 
</p><p>
Plænen har fået gødning og kalk, som du foreskriver. Sidste forår rev jeg også 
dødt græs af plænen. Hvad er der galt? Skal jeg virkelig have den gravet op 
igen? 
</p><p><b>Søren Ryge Petersen:</b></p><p>
Det lyder som en grimme historie, som jeg ikke helt kan gennemskue. 
</p><p>
Jeg kender nemlig ikke nogen græssorter, der ikke er grønne, og jeg gad nok 
vide, hvad din ’rabatgræs’ dækker over. Endvidere lyder det, som om du har 
fået sået af en anlægsgartner eller lignende, og han burde da vide, hvad han 
gør. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2339460/ryge-mystisk-ring-af-doedt-graes-kaldes-heksering/">Ryge: Mystisk ring af dødt 
græs kaldes 'heksering'</a></p><p>
Så jeg kan ikke gøre andet end repetere de mest almindelige fakta om det, man 
bruger, når man sår græsplæner i Danmark. 
</p><p>
Der er typisk tre forskellige slags græs i blandingerne: 
</p><p>
Almindeligt rajgræs spirer hurtigst og er den mest slidstærke, men også den, 
der vokser hurtigst. Engrapgræs bliver meget tæt og meget grønt (!). 
Planterne danner underjordiske udløbere og er derfor gode til at lukke 
huller efter muldvarpe, frost og andet. Rødsvingel bliver også meget tæt og 
er desuden meget nøjsomt. Den anbefales på tør og næringsfattig jord. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2574427/soeren-ryge-saadan-skaber-man-et-gratis-taeppe-af-vintergaekker/">Søren Ryge: Sådan skaber man 
et gratis tæppe af vintergækker</a></p><p>
Det er abc’en, og den kan du nok ikke bruge til noget, for langt de fleste 
poser med græsfrø til plæner er blandinger af ovennævnte, og man opererer 
typisk med to modeller: den hurtige og slidstærke til en plæne, der bruges 
meget. Den skal også klippes mest. Og den langsomme tætte, der ikke skal 
klippes så ofte. Du har sikkert ønsket det sidste, og det er nok her, hunden 
ligger begravet. Du har fået en plæne, der vokser så langsomt, at den næsten 
ikke bliver grøn. 
</p><p>
Husk på, at det er de nye grønne blade, der giver farven. Det svarer helt til, 
at nogle lader være med at gøde græsset for dermed at skulle klippe mindre. 
Fint nok, bortset fra at en sulten græsplæne ikke er smukt grøn, men hurtigt 
bliver fesen i farven. 
</p><p class=" bl-elem">
Konklusion: Inden længe kommer foråret, og græsset begynder at vokse igen. 
Hvis du inden da har gødet den smukt og pænt, burde du få en grøn græsplæne. 
Hvis den fortsætter med at være gul og grim, skal du skrive til os igen, så 
sender vi eksperterne og verdenspressen af sted. 
</p>	
</div>
</div></body></html>
