---
layout:     post
title: 	    "Graham Greene spøger i baggrunden på dansk roman om Albanien"
post_author:	    
post_date:	    Tue, 24 Mar 2015 10:40:32 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2601727/graham-greene-spoeger-i-baggrunden-paa-dansk-roman-om-albanien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse: Et hvidt reb til Philippe Deprez</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Forfatter: Jens-Martin Eriksen
</p><p class=" bl-elem">
Info: Gyldendal, 200 sider, 249,95 kroner. 
</p>
</div>
</div><p>
Når man trisser omkring i Albanien, Serbien og omegn, kan den danske 
velregulerede velfærdsnormalitet unægtelig godt forekomme monstrøst 
kedsommelig: Mærkeligt, at vi ikke dør af kedsomhed. 
</p><p>
På den anden side er det måske bedre at dø af kedsomhed end ved et brutalt 
mord? 
</p><p>
Spørgsmålet rejser sig under læsningen af Jens-Martin Eriksens første roman i 
10 år (den sidste var passende betitlet 'Forfatteren forsvinder ind i sin 
roman’), men den har også brod mod Eriksen selv: for ganske vist er vi på 
det, der med håbløs eksotisme kan beskrives som det ’kulørte’, ’barokke’ og 
’brogede’ Balkan – men teksten selv har som største skavank, at den her og 
der er et kun let camoufleret læserbrev, der lige så godt kunne have stået i 
Weekendavisen og dermed alligevel er en del af den dødssyge danske 
velfærdsnormalitet, den ellers hævder at unddrage sig. 
</p><h3>
Det bizarre hjørne af Europa 
</h3><p>
Vi lader spørgsmålet svæve lidt, for retfærdigvis skal det med, at ’Et hvidt 
reb til Philippe Deprez’ over lange stræk <i>er </i>en vigtig og 
anfægtende litterær analyse fra en provins, vi ellers ikke kender så godt, 
det bizarre hjørne af Europa, der er benævnt Albanien, og hvor handlingen 
udspiller sig i det groteske ørkenlandskab efter kommunismens sammenbrud. Vi 
har lidt rammeleg. 
</p><p>
Den navnløse fortæller eller redaktør er kommet i besiddelse af sin ven 
Philippe Deprez’ dagbogsnotater og optegnelser fra sommeren 2002, hvor 
Deprez forsvandt efter rejser i Kosovo og Albanien. 
</p><p>
Vennen var korrespondent for The Sunday Times, og han vikledes ind i en 
kompliceret historie med en lokal kvinde, Tereza Halili. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2600452/bog-om-boerneopdragelse-overdriver-sit-fokus-paa-boerns-hjerner/">Bog om børneopdragelse 
overdriver sit fokus på børns hjerner</a></p><p>
I baggrunden pusler Graham Greene og Malcolm Lowry, alt er et sløret spil af 
løgne og fiktion, der placerer sig i paranoide lag på lag. Og hvor sandhed 
og virkelighed er væk, mens vold og død kun er alt for tæt på. 
</p><p>
Deprez mødes og tiltrækkes af Tereza, men efter »absurde hændelser« 
bortfjernes hun angiveligt til et psykiatrisk hospital, og dermed begynder 
Deprez’ eftersøgning. 
</p><h3>
Et indigneret essay i svøb 
</h3><p>
Slutningen skal selvsagt ikke røbes. Men kernen i det analytiske arbejde, den 
navnløse fortæller udfører, må vi godt løfte sløret for: I tomrummet efter 
Eksjugoslaviens sammenbrud og Sovjetunionens kollaps opstod der en uhellig 
alliance mellem ubegribeligt brutale og stupide lokale mafiaorganisationer, 
der overtog hele landområder, og FN’s og EU’s bureaukrater, der som 
hykleriske eksponenter for en lille affabel, banal ondskab lader det hele 
ske – mens der tales rørstrømsk om frihed og demokrati. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/skonlitteratur_boger/ECE2600447/finsk-drukkenbolt-og-kvindebedaarer-burde-vaere-verdensberoemt-for-sin-poesi/">Finsk drukkenbolt og 
kvindebedårer burde være verdensberømt for sin poesi</a></p><p>
For så vidt vi vender det blinde øje til, er vi selv medskyldige, foreslår 
fortælleren. Og de værste af os er de selvudnævnt gode, hyklerne par 
excellence – Eriksens fortæller løfter Lugeren mod ikke mindst Carsten 
Jensen et sted, og jeg er tilbøjelig til at sige »Amen«<i class=" bl-elem">.</i></p><p>
Men samtidig havde jeg under læsningen et fantom i baghovedet. Det var Henrik 
Nordbrandts ’Finckelsteins blodige bazar’ (1983), som jeg fortærede en lang 
nat i julen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2599856/underholdende-klassisk-eventyrroman-ude-i-ny-oversaettelse/">Underholdende, klassisk 
eventyrroman ude i ny oversættelse</a></p><p>
Det er den mest vilde, opfindsomme og morsomme agentroman, man kan tænke sig, 
og selv om det er dybt uretfærdigt – måske – at dunke den ene roman oven i 
hovedet med den anden, prikker Finckelstein til mig og minder mig om, at ’Et 
hvidt reb til Philippe Deprez’ sine steder fungerer bedre som indigneret 
essay i svøb end som litterær romankunst. 
</p><p class=" bl-elem">
Ikke fordi de tvende nødvendigvis behøver udelukke hinanden, men her blegner 
litteraturen altså en anelse. Deprez’ reb er hvidt, hvor Finckelsteins var 
dejlig blodigt. 
</p>	
</div>
</div></body></html>
