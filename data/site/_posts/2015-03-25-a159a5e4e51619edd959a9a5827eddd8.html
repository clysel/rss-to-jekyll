---
layout:     post
title: 	    "Uden klubben bliver de svage børn ensomme"
post_author:	    
post_date:	    Wed, 25 Mar 2015 22:45:25 +0100
post_site:	    politiken.dk 
post_link:	    http://politiken.dk/indland/ECE2604103/uden-klubben-bliver-de-svage-boern-ensomme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der kommer ikke lige så mange børn i dag på Klub Godset i Greve, som der 
gjorde for blot et år siden. Det forklarer Frank Sørensen, der er 
fællestillidsmand i Greve Kommune. 
</p><p>
Årsagen er simpel: Folkeskolereformen, som trådte i kraft i sommeren 2014, 
giver børnene en længere skoledag og kortere tid i fritidsklubben. 
</p><p>
»Forældrene har fået sværere ved at få pengepungen op, når det gælder tilbud 
om en sfo- og klubplads. De vil ikke betale samme pris for mindre tid. Det 
betyder, at vi mister børn«, siger Frank Sørensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2511875/legetimer-i-landets-sfoer-bliver-dyrere/">Legetimer i landets sfo'er 
bliver dyrere</a></p><p>
Det er ikke kun i Greve, at børn svigter institutionerne. En ny undersøgelse 
fra pædagogernes fagforening Bupl viser et gennemsnitligt fald på 5,8 
procent fra 0. til 3. klasse i fritidsinstitutionerne og 14,6 procent færre 
indskrevne børn i 4. til 9. klasse, når man sammenligner oktober 2013 med 
oktober 2014. 
</p><h3>
Kommer og går i flokke 
</h3><p>
Selv om en plads i en fritidsklub i Greve Kommune kun koster 503 kroner, 
melder forældre alligevel deres børn ud i stort tal. Det bekymrer 
fællestillidsmanden. 
</p><div class="art-quote article-box">
<p class="quote"/>
<blockquote>
<p class="quote-txt">
De sociale relationer til deres kammerater forsvinder. De mister venskaber på 
tværs af klasser
</p>
<p class="sender">
</p><p class=" bl-elem">Frank Sørensen, fællestillidsmand</p> 

</blockquote>
</div><p>
»De sociale relationer til deres kammerater forsvinder. De mister venskaber på 
tværs af klasser. Hvis en gruppe børn først melder sig ud, forsvinder resten 
hurtigt. De kommer og går sammen i flokke«, forklarer Frank Sørensen. <br/><br/>
»Det er et problem. Det er de svageste og mest udsatte børn, der ikke kommer i 
fritidshjem. Det er lettere for dem at gå alene hjemme nu, hvor den mindre 
tid kan blive et argument. Det betyder, at svage børn bliver ensomme«, siger 
han.</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2312215/foraeldre-sparer-tusinde-af-sfo-kroner-med-skolereform/">Forældre sparer tusinde af 
SFO-kroner med skolereform</a></p><p>
»Børnene har i forvejen sværere ved at skabe et netværk. Det bliver kun endnu 
værre nu, hvor de ikke kan få en hjælpende hånd i institutionen. Vi kan 
løfte dem socialt«. 
</p><p>
Især er Frank Sørensen bekymret for, at netværket forsvinder blandt de 
svageste børn. 
</p><p>
»De har brug for en pædagogisk støtte. De får en læring og en støtte i 
fritidsklubben, som de ikke får i klasselokalet«. 
</p><h3>
Pædagogiske fripladser 
</h3><p>
En af dem, som ikke var sikker på, om hun ville gå i fritidshjem, er 9-årige 
Agnete Olsen. Men da en af hendes veninder fra klassetrinnet over skulle 
starte i Klub Godset, forsvandt tvivlen. 
</p><p>
»Det ville være synd for hende, hvis hun skulle gå alene«, siger Agnete om sin 
veninde. 
</p><p>
De seneste to dage har Agnete Olsen besøgt Klub Godset for at se, om det var 
noget for hende. 
</p><p>
Hun er især fascineret af sine klassekammerater, der suser rundt på den nye 
skateboardrampe. Med tungen lige i munden forsøger de at lave tricks på 
rampen. Uden at falde. Agnete griner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2524310/koebenhavn-vil-indfoere-fritidstilbud-med-500-boern/">København vil indføre 
fritidstilbud med 500 børn</a></p><p>
»Det er virkelig sjovt at komme ud at lege. Jeg bestemmer jo selv, om jeg vil 
være her. Men det kan godt være dyrt at få en plads«, siger hun og 
fortæller, at to af hendes veninder overvejer slet ikke at gå her, fordi 
forældrene ikke har råd. 
</p><p>
Men for at børnene ikke bliver klemt, bør kommunerne kigge på 
forældrebetalingen, mener Frank Sørensen. En af løsningerne kunne være 
pædagogiske fripladser til børn med særlige behov, forklarer han. 
</p><p class=" bl-elem">
»Vi bliver nødt til at tænke kreativt for at løse problemet, hvis forældrene 
ikke kan betale. En friplads vil være en god investering på lang sigt. De 
svage børn må ikke efterlades. Vi skal tage hånd om dem«. 
</p>	
</div>
</div></body></html>
