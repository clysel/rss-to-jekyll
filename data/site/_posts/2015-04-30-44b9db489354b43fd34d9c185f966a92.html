---
layout:     post
title: 	    "Kom til Katrinebjerg Karrieredag i Aarhus"
post_author:	    Redaktionen
post_date:	    Thu, 30 Apr 2015 13:27:19 +0000
post_site:	    www.version2.dk 
post_link:	    http://www.version2.dk/artikel/kom-til-katrinebjerg-karrieredag-i-aarhus-165542?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>De 2.500 studerende, der læser på en it-uddannelse på Aarhus Universitet, får den 8. maj mulighed for at lære en kommende arbejdsgiver bedre at kende. Her kan virksomheder og studerende nemlig møde hinanden til Katrinebjerg Karrieredag, som er den første af sin art på stedet.</p>

<p>Aarhus Universitet, Verison2 og Ingeniøren er ud over Katrinebjerg Karrieredag partnere på Jobtræf Aarhus, som afholdes for alle, der læser til ingeniør, maskinmester eller teknisk specialist, den 4. november 2015 på Ingeniørhøjskolen, Aarhus Universitet, på Navitas.</p>

<p>Dagen på Katrinebjerg åbnes med ‘one-minute-madness’, hvor alle deltagende virksomheder og studier præsenterer sig på bare et (1!) minut i en hæsblæsende og underholdende seance i Peter Bøgh-auditoriet. De følgende to timer kan de studerende besøge virksomhederne ved stande i messeområdet i Nygaard Bygningen.</p>

<p>»Vi bruger lyn-præsentationen til at skabe en forbindelse med det samme til virksomheden. Vi tror, at det intense og kompakte format med one-minute-madness kombineret med traditionel messe kan være med til at give en ekstra dimension,« siger Søren Poulsen fra Institut for Datalogi på Aarhus Universitet, der står bag karrieredagen. j</p>

<p>Karrieredag 2015 på Katrinebjerg, Nygaard Bygningen, Finlandsgade 21, Aarhus N. 8. maj kl. 10.30-14.30.</p>
  </section>

  
  
  
  </div></body></html>
