---
layout:     post
title: 	    "Top Gear vært nægter at komme tilbage uden Jeremy Clarkson"
post_author:	    
post_date:	    Fri, 24 Apr 2015 11:22:59 +0200
post_site:	    politiken.dk 
post_link:	    http://politiken.dk/kultur/filmogtv/ECE2641286/top-gear-vaert-naegter-at-komme-tilbage-uden-jeremy-clarkson/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Umiddelbart ser skidt ud for fans af Top Gear. 
</p><p>
Først blev programmets stjernevært Jeremy Clarkson fyret efter i et skænderi 
at have slået en producer på programmet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2603679/jeremy-clarkson-er-fortid-paa-top-gear/">Jeremy Clarkson er fortid på 
'Top Gear'</a></p><p>
Nu siger en anden af programmets tre værter, James May, at han ikke har planer 
om at fortsætte på programmet. 
</p><p>
Med mindre, altså, at Jeremy Clarkson kommer tilbage. 
</p><p>
»Det skal være os alle tre. Du kan ikke sætte en surrogat-Jeremy ind og regne 
med, at det bliver ved. Det ville virke tvunget. Så dumme tror jeg ikke, de 
er«, siger han til Guardian med henvisning til BBC, hvor programmet kører. 
</p><h3>
Kommer måske igen 
</h3><p>
»Det betyder ikke, at jeg ikke kommer tilbage på arbejde, det gør vi måske 
allesammen engang i fremtiden. Måske vi bare skal have en pause, det ved jeg 
ikke«, siger værten, der fortæller, at han regner med at fortsætte på BBC, 
hvor han også laver en række populære videnskabsprogrammer. 
</p><p>
Top Gear er ifølge BBC's egne tal det mest populære faktaprogram i verden med 
350 millioner seere. Det har kørt siden 1970'erne, men i sin nuværende 
(eller nu daværende) form med tre værter siden 2002. De tre værter Jeremy 
Clarkson, James May og Richard Hammond testede ikke bare biler i 
programmerne, men drog ud på eventyr, hvor de tre og deres samspil var lige 
så meget i centrum som de biler, de kørte i. 
</p><p>
Over de seneste år er især Jeremy Clarkson kommet i uvejr, fordi hans 
bralrende attitude gang på gang virkede stødende på folk i de lande, 
programmet besøgte. Efter en række advarsler røg Clarkson i marts helt ud af 
Top Gear på grund af episoden med produceren. Siden har BBC fortalt, at de 
forsøger at finde en afløser, men det ønsker May altså ikke. 
</p><p>
I stedet håber han, at de tre kan vende tilbage sammen, når blæsten har lagt 
sig. 
</p><p>
»BBC har ikke fuldstændig lukket døren for, at Jeremy kan komme tilbage. De 
har ikke bortvist ham eller fyret, de har bare ikke forlænget hans kontrakt 
lige nu. Det er en hårfin forskel, men en vigtig forskel«
</p><p>
BBC har sagt, at de programmer af Top Gear, som er filmet, men endnu ikke 
sendt, ender i fjernsynet 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2638001/jeremy-clarkson-vender-for-en-kort-stund-tilbage-paa-top-gear/">Jeremy Clarkson vender for en 
kort stund tilbage på Top Gear</a></p>	
</div>

</div></body></html>
