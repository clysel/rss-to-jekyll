---
layout:     post
title: 	    "Riis og Tinkov sender mangemillionærerne op til skrap eksamen"
post_author:	    
post_date:	    Wed, 11 Mar 2015 09:08:01 +0100
post_site:	    politiken.dk 
post_link:	    http://politiken.dk/sport/cykling/ECE2582390/riis-og-tinkov-sender-mangemillionaererne-op-til-skrap-eksamen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For første gang lancerer den russiske rigmand Oleg Tinkov og hans danske 
sportslige chef Bjarne Riis fra i dag til og med tirsdag i én og samme 
kappestrid deres to superstjerner, slovakken Peter Sagan, der er erhvervet 
til en årsgage på angiveligt i nærheden af 30 mio. kr., og den etablerede 
spanske etapeløbskonge Alberto Contador, som netop har forlænget sin 
kontrakt med yderligere et år til et givetvis tilsvarende beløb.
</p><p>
Det sker, når den 50. udgave af Tirreno-Adriatico, den godt 1.000 km lange 
udfordring på tværs af den italienske støvle, indledes i badebyen Lido di 
Camaiore ved Middelhavet – ikke som oprindelig planlagt med et 22,7 km 
holdløb, men med en enkeltstart på 5,4 km.
</p><h3>
Voldsomt uvejr har nødvendiggjort en ændring
</h3><p>
Baggrunden for denne ændring er, at et voldsomt uvejr i området inden for de 
seneste dage har gjort en del af ruten ufremkommelig, men på det russiske 
mandskab ligger ambitionerne på samme høje niveai som før den kollektive 
dyst mod klokken blev lavet om til en individuel.
</p><p>
»Alberto er i glimrende form, og bade han og vi tror på, at han kan gentage 
sejren fra sidste lyder«, der det optimistisk fra Bjarne Riis.
</p><p>
»Selvfølgelig bruger han også Tirreno-Adriatico som forberedelse til Giro 
d’Italia, men for en rytter af Albertos format betyder det ikke, at 
muligheden for at vinde allerede her er udelukket«.
</p><h3>
Satser på at vinde hver eneste gang
</h3><p>
Den spanske hovedperson, der ellers sædvanligvis er meget forsigtig i sine 
forhåndsvurderinger, er selv af samme opfattelse,
</p><p>
»Jeg tænker konstant på Giroen i alt, hvad jeg foretager mig, men samtidig 
satser jeg på at vinde hvert eneste løb, jeg stiller op til«, konstaterede 
Contador på pressemødet op til dagens start.
</p><p><b class="ext-link">Milliardærens sensation:</b><a class="embeddedlink" href="http://politiken.dk/sport/cykling/ECE2581764/milliardaerens-sensation-contador-bliver-et-aar-mere/"> Contador bliver et 
år mere</a></p><p>
»Feltet i Tirreno-Adriatico har meget høj klasse, også selv om Chris Froome 
ikke kommer, så jeg er overbevist om, at jeg står over for en krævende 
opgave. Men jeg har et stærkt hold omkring mig, og jeg vil være fuldt 
koncentreret fra først færd, så løbet ikke glider mig at hænde«
</p><p>
»Det er svært at sige, hvor løbet bliver afgjort. Jeg kender ikke 
Terminillo-stigningen, hvor der er mål på søndag, men jeg forudser, at det 
kan blive nødvendigt at køre en rigtig god enkeltstart den sidste dag, for 
at jeg kan nå mit mål«.
</p><h3>
Kommer for at spille en vigtig rolle
</h3><p>
Foruden Contador og Sagan stiller Tinkoff-Saxo i Tirreno-Adriatico med den 
italienske trio Ivan Basso, Daniele Bennati og Matteo Tosatto, tjekken Roman 
Kreuziger, polakken Maciej Bodnar og danske Christopher Juul-Jensen.
</p><p>
»Selvfølgelig er Alberto og Peter de mest prominente navne, men ryttere som 
Kreuziger og Basso, ja hele holdet viser, at vi er her for at spille en 
vigtig rolle i begivenhederne«, understreger Bjarne Riis.
</p><p>
»Der er flere etaper, som ligger godt til Peter Sagan, og jeg betragter dette 
løb som en glimrende mulighed for at se, hvordan han og Alberto fungerer 
sammen i konkurrence. Det sker først igen i Tour de France, hvor der 
naturligvis er et helt andet pres på dem, men det skal blive interssant at 
følge, hvordan de går i spand sammen her«.
</p><h3>
Sagan har fire etapesejre i Tireeno-Adriatico
</h3><p>
Sagan har tidligere vundet fire etaper i Tirreno-Adriatico, og sidste år slog 
han således til i Arezzo, der også er målby i den aktuelle opgav, efter en 
kuperet færd, som minder meget om den rytterne udsættes for på 3. etape.
</p><p>
Sammenlagt dominerede Contador fuldstændig løbet i 2014 og sluttede efter to 
etapesejre med et forspring på 2.05 minutter til colombianeren Nairo 
Quintana (Movistar), mens Kreuziger besatte tredjepladsen 2.14 minutter 
bagude.
</p><p>
Ligesom i år var Tirreno-Adriatico ved den lejlighed sæsonens andet etapeløb 
for spanieren, der i Volta ao Algarve blev henvist til andenpladsen af den 
senere polske verdensmester Michal Kwiatkowski (Etixx-Quick Step). For et 
par uger siden blev Contador nr. 2 efter Froome i Ruta del Sol, men kun 
slået med to sekunder efter at have leveret en fornem og sejrrig opvisning 
på den hårdeste etape.
</p><h3>
Stjernebesætning uden sidestykke
</h3><p>
Det er længst fremhævet, at Tirreno-Adriatico kan præsentere en 
stjernebesætning uden sidestykke.
</p><p>
Naturligvis er det trist, at Toutr de France-kongen fra 2013 Chris Froome 
(Sky) i sidste øjeblik har måttet melde fra på grund af sygdom, men ryttere 
som sidste års italienske Tour-vinder Vincenzo Nibali (Astana), den aktuelle 
colombianske Giro d’Italia-hersker Nairo Quintana, dennes landsmand 
Rigoberto Uran (Etixx-Quick Step), spanieren Joaquim Rodriguez (Katusha) 
samt nr. 3 i Tour de France 2014, franskmanden Thibaut Pinot (FDJ), er nogle 
af de aktører, der vil gøre opgaven særdeles krævende for Contador og Co.
</p><p>
Tre tidligere vindere er at finde på startlisten. Foruden Contador drejer det 
sig om Nibali, der strøg til tops både i 2012 og 2013, italienerens 
landsmand og nuværende Astana-holdkammerat Michele Scarponi, som vandt i 
2009, samt schweizeren Fabian Cancellara, der hyldedes øverst på podiet i 
2008.
</p><h3>
Kongenetapen afvikles på søndag
</h3><p>
Efter dagens korte temporidt, hvor den tidligere firedobbelte verdensmester i 
enkeltstart Fabian Cancellara (Trek) møder op som fremtrædende favorit, står 
en sprinteretape på programmet i morgen .
</p><p>
En lignende venter næstsidste dag, og selv om en lang række af de skrappe 
afsluttere i øjeblikket boltrer sig i Paris-Nice, har flere af dem også 
fundet vej til Tirreno-Adriatico.
</p><p>
Det gælder således den britiske eksverdensmester Mark Cavendish (Etixx-Quick 
Step), der må forventes at få modstand ikke mindst af italienerne Elia 
Viviani (Sky), Sacha Modolo (Lampre-Merida) og Matteo Pelucchi (IAM).
</p><p>
Kongeetapen afvikles søndag, når rytterne sendes ud på 187 km fra Esanatoglia 
til målet på Monte Terminillo i 1.675 meters højde.
</p><h3>
Debutant på karrierens hidtil skrappeste opgave
</h3><p>
Foruden Christopher Juul-Jensen har Tirreno-Adriatico endnu en dansk deltager, 
eftersom det australske Orica-GreenEdge mandskab har valgt at sende 
debutanten Magnus Cort ud i denne krævende udfordring.
</p><p class=" bl-elem">
Den 22-årige dansker høstede mange roser på holdet for sin indsats i sidste 
lørdags Strade Bianche, og det skal blive spændende at se, hvordan han 
mestrer karrierens hidtil største udfordringring.
</p>	
</div>
</div></body></html>
