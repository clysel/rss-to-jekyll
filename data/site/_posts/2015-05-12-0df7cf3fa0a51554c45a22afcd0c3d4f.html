---
layout:     post
title: 	    "Lenovo i nyt stormvejr: Fyringer kan være på vej"
post_author:	    Martin Bernth
post_date:	    Tue, 12 May 2015 07:48:07 +0000
post_site:	    www.version2.dk 
post_link:	    http://www.version2.dk/artikel/lenovo-i-nyt-stormvejr-fyringer-kan-vaere-paa-vej-183951?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Den kinesiske pc-producent Lenovo har haft et umanerligt fjendtligt 2015, hvis man løbende følger med i medie-rapporteringerne om firmaets gøren og laden. Således nåede Superfish-skandalen fra februar knap at være overstået førend nye problemer bankede på døren, <a href="http://www.computerworld.com/article/2920983/malware-vulnerabilities/more-lenovo-woes-3-security-flaws-website-clerical-errors-maybe-layoffs.html#tk.rss_all">skriver amerikanske Computerworld.</a></p>



<p>Således var der endnu en gang meldinger om kompromittering af sikkerheden i firmaets medfølgende software, da sikkerhedseksperter fra IOActive via Lenovos opdateringsprogram kunne eskalere rettigheder, der blandt andet kunne få malware til at fremstå som godkendt og betroet software.</p>



<p>Dernæst var det en syngende lussing fra forbruger-magasinet Consumer Reports, som i en anmeldelse beklagede funktionaliteten bag Lenovos nye bærbar, LaVie Z 360, som lod til at have problemer med hardwaren alt afhængig af hvilken ‘mode’, man brugte pc’en i.</p>

<p>Men det skulle angiveligt have værer en fejl i produktinformationerne, der lovede mere en hardwaren kunne holde, har det siden lydt fra Lenovo.</p>



<p>Og som om det ikke var tumult nok for to måneder, er de seneste meldinger fra anonyme kilder i virksomheden, at en fyringsrunde blandt de tidligere IBM-medarbejder, som firmaet overtog i forbindelse med amerikanernes frasalg af x86-server-divisionen er undervejs, så moralen i den skandaleombruste virksomhed er - meget forståeligt - meget lav.</p>
  </section>

  
      </div></body></html>
