---
layout:     post
title: 	    "Wammen er optimist efter et halvt års dansk bomberegn over Islamisk Stat"
post_author:	    
post_date:	    Tue, 31 Mar 2015 13:55:51 +0200
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2611877/wammen-er-optimist-efter-et-halvt-aars-dansk-bomberegn-over-islamisk-stat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif. 
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak. 
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>. 
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak. 
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/>
</p>

</div>
</div>
<p>
I morgen er det et halvt år siden, at Danmark genoptog rollen som krigsførende 
nation ved at sendte syv kampfly af sted for at kæmpe mod Islamisk Stat (IS) 
i det nordlige Irak. 
</p><p>
Det danske bidrag til kampen har, som Ritzau mandag kunne beskrive, kostet 
cirka 213 millioner kroner, men pengene er givet godt ud, og der er grund 
til optimisme. 
</p><p>
Det vurderer forsvarsminister Nicolai Wammen (S) i en række skriftlige svar 
til Ritzau. 
</p><p>
»Danmarks og koalitionens indsats gør en forskel«, erklærer Wammen, som videre 
skriver: 
</p><p>
»Vi har bidraget til at beskytte den irakiske civilbefolkning mod ISIL’s 
(Islamisk Stat, red.) vanvittige forbrydelser. Og ISIL er mange steder 
blevet trængt i defensiven. Samlet set er der derfor grund til forsigtig 
optimisme i kampen mod ISIL«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2604094/offensiv-mod-islamisk-stat-rykker-mod-endnu-en-by/">Offensiv mod Islamisk Stat 
rykker mod endnu en by</a></p><p>
»Koalitionens - og Danmarks - militære indsats gennem det seneste halve år har 
påført ISIL betydelige tab, og ISIL står svagere i Irak i dag, end da vi i 
koalitionen indledte vores kampagne«. 
</p><p>
»Men der er ingen grund til at lægge skjul på, at der venter en lang og sej 
kamp forude«, konstaterer Wammen. 
</p><h3>
Træner soldater 
</h3><p>
Foruden de syv kampfly bidrager Danmark til træningen af kurdiske soldater, og 
bidraget kan mærkes, mener forsvarsministeren. 
</p><p>
»For eksempel er Bagdad ikke længere truet, og det er lykkedes at trænge ISIL 
væk fra flere af de områder, som var besatte i efteråret 2014«. 
</p><p>
»Jeg er imponeret over den indsats, som de udsendte danskere yder. Det er et 
arbejde i forreste linje i kampen mod terror. Det er en indsats, som hele 
Danmark skylder de udsendte soldater en stor tak og anerkendelse for«, 
skriver Nicolai Wammen. 
</p><p>
Han mener ikke, der er grund til at genoverveje den danske deltagelse i 
koalitionen. 
</p><p class=" bl-elem">
»Vi ryster ikke på hånden, men fortsætter stålsat kampen mod ISIL’s vanvid. 
Det gør vi for at beskytte den irakiske civilbefolkning mod ISIL’s uhyrlige 
forbrydelser. Men også fordi kampen mod ISIL handler om at beskytte Danmark 
mod terrorisme«, erklærer forsvarsministeren. 
</p>	
</div>

</div></body></html>
