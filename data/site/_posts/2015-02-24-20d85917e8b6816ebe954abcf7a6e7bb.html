---
layout:     post
title: 	    "Ny prisravage i bilernes mikroklasse"
post_author:	    
post_date:	    Tue, 24 Feb 2015 09:12:03 +0100
post_site:	    politiken.dk 
post_link:	    http://politiken.dk/forbrugogliv/biler/ECE2554350/ny-prisravage-i-bilernes-mikroklasse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Markedet for mikrobiler bliver jævnlig rusket op, når der kommer nye modeller 
eller prisfald på de biler, der allerede er til salg. 
</p><p>
Seneste bidrag til lidt ravage kommer fra Suzuki og Renault. Suzuki har en 
helt ny model på vej, og Renault har skåret i prisen på den lille Twingo, 
der er kommet skidt fra start i Danmark sådan rent salgsmæssigt. 
</p><h3>
Ny Suzuki afløser to modeller 
</h3><p>
I begyndelsen af marts er der premiere på Suzuki Celerio, som afløser to 
modeller, nemlig Alto og Splash. Den nye Celerio er blandt de lidt større af 
mikrobilerne. Den har et bagagerum på 254 liter. 
</p><p>
Desuden er Suzuki Celerio en af de få mikrobiler, der må køre med anhænger, og 
den må her veje op til 400 kg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2491961/her-er-de-biler-danskerne-koebte-flest-af-i-2014/">Her er de biler, danskerne 
købte flest af i 2014</a></p><p>
Startprisen på Suzuki Celerio er 90.000 kroner, og bilen fås udelukkende 
femdørs. Med i prisen i den billigste version er aircondition, bluetooth til 
håndfri betjening af mobiltelefon samt cd-radio. Forbrugstallet er opgivet 
til 27,8 km/l. 
</p><h3>
Renault Twingo uden succes 
</h3><p>
Renault Twingo kom til Danmark i efteråret, men den har ikke været en 
salgssucces. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/test/ECE2475238/test-bilens-stoerste-saerpraeg-er-ogsaa-dens-stoerste-svaghed/">Test: Bilens største særpræg 
er også dens største svaghed</a></p><p>
I nogle måneder er der kun solgt omkring 100 eksemplarer af Renault Twingo, 
mens de bedst sælgende mikrobiler som VW Up og Peugeot 108 har været oppe på 
800-1.000 solgte biler om måneden. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/renault_twingo_914676y.jpg" alt="" border="0"/><span class="caption"><span class="f-img-caption">nedsat. 
</span>Renault Twingo er nedsat med op til 10.000 kroner. Hidtil har salget skuffet. Foto: Allan Graubæk</span></span>
Renault i Danmark har ingen forklaring på det svigtende salg: 
</p><p>
»Twingo er en anderledes bil, da den har motoren liggende bagi. Det har vi 
måske ikke været gode nok til at forklare i markedsføringen af bilen«, siger 
Renaults pressechef, Søren Hyltoft. 
</p><p>
Men nu har Renault besluttet at skære i prisen på Twingo. Basismodellen, som 
stort set ingen køber, er faldet 10.000 kr. til 80.000 kr. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2407610/biler-er-blevet-sparedukse-paa-10-aar/">Biler er blevet sparedukse på 
10 år</a></p><p>
Den mest populære version er med det såkaldte Expression-udstyr. Den kostede 
hidtil ca. 103.000 kroner, men er nu nede på 97.000 kroner. 
</p><p>
Til marts kommer der yderligere liv i mikromarkedet med en faceliftet Kia 
Picanto. Trods enkelte forbedringer vil den stadig have en startpris på 
80.000 kroner. 
</p><h3>
Opel vil ind på mikromarkedet 
</h3><p>
Til juni bliver der med garanti rusket endnu mere op i mikromarkedet, når Opel 
er klar til at præsentere sin helt nye mikrobil, Karl. 
</p><p class=" bl-elem">
Opel har stået helt uden for den seneste bølge af mikrobiler, og man gætter 
næppe forkert ved at sige, at Opel har stor appetit på at nappe en solid 
luns af det marked. Det gøres bedst i Danmark med aggressive priser. 
</p>	
</div>
</div></body></html>
