---
layout:     post
title: 	    "Flere hundrede indere anholdt i skandale om eksamenssnyd"
post_author:	    
post_date:	    Mon, 23 Mar 2015 19:40:52 +0100
post_site:	    politiken.dk 
post_link:	    http://politiken.dk/udland/ECE2600648/flere-hundrede-indere-anholdt-i-skandale-om-eksamenssnyd/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I den indiske delstat Bihar har myndighederne sat politiet ind for at stoppe 
omfattende problemer med snyd ved afgangseksamen. 
</p><p>
Næsten 300 personer er i forbindelse med en større politiaktion på tværs af 
delstaten blevet anholdt, mens op mod 700 skoleelever er blevet smidt ud af 
deres skoler for at snyde ved eksamenen, skriver den engelske avis <a href="http://www.independent.co.uk/news/world/asia/hundreds-arrested-following-indian-exam-cheating-scandal-10125509.html">Independent</a>. </p><p>
Politiet affyrede i weekenden varselsskud og gennemførte masseanholdelser, da 
venner og familie til elever, som deltog ved en eksamen, klatrede op ad 
skolens murværk med notater til eleverne i hænderne. 
</p><p>
De klatrende personer forsøgte at række notaterne med svar ind gennem skolens 
vinduer til eleverne, der svedte til deres afgående eksamener. 
</p><p>
Foruden de mange anholdte forældre og elever er syv politibetjente blevet 
tilbageholdt for at tage imod bestikkelse, skriver Independent. 
</p><h3>
Delstatens minister til forældre: I ødelægger elevernes fremtid 
</h3><p>
Over den seneste uge har estimeret 1.4 millioner elever taget deres afgående 
eksamener i Bihar, der ligger i det nordøstlige Indien. 
</p><p>
Det er i forbindelse med de mange eksamener, at delstaten har sat politiet ind 
for at dæmme op for omfattende problemer med eksamenssnyd. 
</p><p>
I løbet af ugen er billeder fra skolen 'Vidya Niketan' i Bihar, der viser, 
hvordan en gruppe mennesker forsøger at kæmpe sig vej op til 
eksamenslokalerne, gået viralt i Indien. 
</p><p>
Personerne klatrer op i flere etagers højde på en gullig murstensbygning uden 
nogen form for sikkerhedsline og sætter således livet på spil i forsøget på 
at hjælpe eleverne med at snyde ved deres afgående eksamener. 
</p><p>
Delstatens minister Nitish Kumar fordømmer eksamenssnyden, skriver den indiske 
avis <a href="http://www.tribuneindia.com/news/nation/nearly-300-arrested-in-anti-cheating-operations-in-bihar/56671.html">Tribune</a>. </p><p class=" bl-elem">
»I ødelægger elevernes fremtid og Bihars fremtid«, lød hans besked til de 
familiemedlemmer og venner, som hjælper eleverne med at snyde. 
</p>	
</div>
</div></body></html>
