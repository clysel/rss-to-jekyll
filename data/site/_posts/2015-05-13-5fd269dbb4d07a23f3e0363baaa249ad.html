---
layout:     post
title: 	    "Glad chef: Maersk Line oplever »det største første kvartal nogensinde«"
post_author:	    
post_date:	    Wed, 13 May 2015 10:38:22 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2667233/glad-chef-maersk-line-oplever-det-stoerste-foerste-kvartal-nogensinde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den danske shipping- og oliekoncern Maersk Group - også kendt som A.P. Møller 
- er begyndt at se lys i horisonten efter mange måneder, hvor faldende 
oliepriser og hård konkurrence på containertransport har gjort det svært at 
tjene penge. Lidt overraskende er det olieområdet, der synes at være kommet 
bedre ud af årets første kvartal, end de fleste havde forventet. 
</p><p>
Resultatet efter skat blev en stigning i overskuddet på 30 procent til 10,4 
milliarder kroner. Det kan Maersk dog især takke lavere skattebetalinger på 
olieforretningen for. Hvis man ser på overskuddet før skat, faldt det med 16 
procent til 11,6 milliarder kroner. 
</p><div class="art-quote article-box">
<p class="quote"/>
<blockquote>
<p class="quote-txt">
Det er et rigtig godt første kvartal med fine resultater, når omstændighederne 
tages i betragtning
</p>
<p class="sender">
Nils Smedegaard Andersen, koncernchef, Maersk Group 
</p>
</blockquote>
</div><p>
Alligevel lyder koncernchef Nils Smedegaard Andersen tilfreds, da han 
fortæller om regnskabet på en pressekonference over telefonen. </p><p>
»Det er et rigtig godt første kvartal med fine resultater, når 
omstændighederne tages i betragtning«, siger koncernchef Nils Smedegaard 
Andersen på en pressekonference over telefonen. 
</p><p>
Især glæder han sig over, at resultatet i Maersk Line tordnede i vejret med 57 
procent til et overskud på 4,7 milliarder kroner, næsten halvdelen af hele 
koncernens overskud. Resultatet er »fantastisk«, siger Nils Smedegaard 
Andersen. 
</p><p>
»Det er det største første kvartal nogensinde«, siger han. 
</p><h3>
Olieprisfald gør ondt 
</h3><p>
Når koncernchefen bruger ordene »omstændighederne taget i betragtning«, dækker 
det især over de enorme udsving i oliepriserne. 
</p><p>
Sidste sommer kunne en tønde olie købes for 110 dollar på verdensmarkedet. På 
kun et halvt år dykkede prisen til under det halve, knap 50 dollar. Og i dag 
handles den til omkring 67 dollar. 
</p><p>
Det betyder enorme udsving i indtjeningen for et selskab, hvor en del af 
koncernen finder og sælger olie samt leverer udstyr til olieindustrien: Når 
olieprisen svinger med 10 dollar, betyder det en forskel på Maersk Oils 
bundlinje på 1,7 milliarder kroner, fortæller selskabet selv.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2492741/dramatisk-dyk-i-olieprisen-tvinger-maersk-til-ny-strategi/">Dramatisk dyk i olieprisen 
tvinger Mærsk til ny strategi</a></p><p>
Maersk Oil står derfor ikke overraskende for et stort tilbageslag i 
resultatet. Her er før skat-resultatet styrtdykket fra lidt over 8 
milliarder kroner i første kvartal sidste år til 1,9 mia. kr. i år. Til 
gengæld slap selskabet også væsentligt billigere i olieskatter i især 
Danmark, Qatar og Algeriet, og det betød, at det endelige resultat efter 
skat kun faldt med 40 procent til 1,38 milliarder kroner. 
</p><div class="art-quote article-box">
<p class="quote"/>
<blockquote>
<p class="quote-txt">
Umiddelbart et positivt regnskab
</p>
<p class="sender">
Jesper Christensen, aktieanalytiker, Alm. Brand Markets 
</p>
</blockquote>
</div><p>
Det er bedre end forventet, påpeger aktieanalytiker Jesper Christensen fra 
Alm. Brand Markets. Han hæfter sig ved, at både Maersk Oil og Maersk 
Drilling, der leverer udstyr til olieindustrien, klarede sig gennem 
priskrisen bedre end markedets gennemsnitlige forventninger. </p><p>
»Umiddelbart et positivt regnskab, der maner en betydelig del af usikkerheden 
omkring APM’s indtjening til jorden«, skriver han i en analyse. 
</p><h3>
Maersk Line taber markedsandel 
</h3><p>
Alt er dog ikke »rosenrødt«, påpeger aktieanalytikeren. For den store 
pengeindtjener, Maersk Line, fik ganske vist stor fremgang - til dels fordi 
denne del af koncernen nyder godt af de lave oliepriser, der sænker 
udgifterne til brændstof. Men resultatet er ikke helt så godt som forventet. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2561650/kaempen-paa-esplanaden-trodser-laeresaetningen-for-globale-virksomheder/">Kæmpen på Esplanaden trodser 
læresætningen for globale virksomheder</a></p><p>
Maersk skriver da også i regnskabet, at man klarede sig »mindre end 
tilfredsstillende«, når det gælder fragtvolumen og effektiv udnyttelse af 
skibene. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har tabt markedsandele i kvartalet. Men det er ikke noget der bekymrer os 
isoleret set
</p>
<p class="sender">
Nils Smedegaard Andersen, koncernchef, Maersk Group 
</p>
</blockquote>
</div><p> Verdens samlede containerfragtmængde steg nemlig med 1 procent i 
forhold til for et år siden, men Maersks andel faldt med 1,6 procent. Det 
affejer koncernchef Nils Smedegaard Andersen dog i telefonkonferencen. 
</p><p>
»Vi har tabt markedsandele i kvartalet. Men det er ikke noget, der bekymrer os 
isoleret set«. 
</p><h3>
Fremtiden ser lysere ud 
</h3><p>
I regnskabet opjusterer Maersk Group forventningerne til hele årets resultat 
en smule. Maersk opererer med begrebet 'underliggende resultat', der er 
udtryk for den del af resultatet, der for eksempel ikke skyldes frasalg. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2610532/43-milliarder-til-aktionaererne-maersk-roses-for-at-droppe-bilka-og-bank/">43 milliarder til aktionærerne: 
Mærsk roses for at droppe Bilka og bank</a></p><p>
Her steg resultatet efter skat med 18 procent til 1,3 mia. dollar (8,7 mia. 
kr.), og Maersk venter nu et helårsresultat på omtrent 4 mia. dollar (27 
mia. kr.). 
</p><p class=" bl-elem">
For tre måneder siden lød den samme forventning på »lidt under« 4 mia. dollar. 
</p>	
</div>
</div></body></html>
