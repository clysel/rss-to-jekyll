---
layout:     post
title: 	    "Tinkoff-Saxo revser danmarksmestren efter forspildt klassikermulighed"
post_author:	    
post_date:	    Tue, 21 Apr 2015 18:10:01 +0200
post_site:	    politiken.dk 
post_link:	    http://politiken.dk/sport/cykling/ECE2636874/tinkoff-saxo-revser-danmarksmestren-efter-forspildt-klassikermulighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Michael Valgrens rolle som kaptajn på cykelholdet Tinkoff-Saxo er udspillet 
for denne gang efter debuten i Amstel Gold Race i søndags. 
</p><p>
Med Rafal Majka tilbage på holdet må Valgren affinde sig med at være 
hjælperytter i onsdagens Fleche Wallone, hvor Majka sammen med Roman 
Kreuziger udgør spydspidserne. 
</p><p>
Den udskiftning er helt efter bogen, men holdets sportsdirektør Sean Yates 
lægger samtidig ikke skjul på, at den unge dansker i hans øjne forspildte 
sin chance for at køre sig til et topresultat i Amstel-klassikeren søndag 
eftermiddag. 
</p><p>
»Han svigtede sig selv og holdet, for han var ikke i den rigtige position for 
foden af Cauberg, hvilket var det første mål for ham. Uanset hvor stærk du 
er, er du ikke med i kampen, hvis du ikke sidder rigtigt før stigningen«, 
siger Yates om danmarksmesterens indsats i Holland. 
</p><p>
»Han var godt kørende, og derfor var det frustrerende for ham selv og 
holdkammeraterne. Han kunne have kørt sig selv på podiet, for han er hurtig. 
Det er en fejl, som jeg ikke håber, han laver i fremtiden«, lyder det fra 
sportsdirektøren. 
</p><p><b class="ext-link">REPORTAGE FRA AMTEL:</b><a class="embeddedlink" href="http://politiken.dk/sport/cykling/ECE2634612/fuglsang-tilkaemper-sig-flot-rolle-i-verdensmesters-successhow/">Fuglsang tilkæmper sig flot 
rolle i verdensmesters successhow</a></p><p>
Valgren selv erklærer sig »nogenlunde tilfreds« med præstationen i det store 
løb, hvor han sluttede som nummer 22. 
</p><p>
Men han erkender, at erfaringen nok manglede på de afgørende kilometer. 
</p><p>
»Jeg er lidt ærgerlig over, at jeg ikke sad længere fremme på den sidste 
bakke. Og jeg var ikke vild nok i positionskampen på den efterfølgende 
nedkørsel. Det var en dum fejl«, siger Michael Valgren. 
</p><p>
Sportsdirektør Yates slår fast, at Valgren er i en læreproces, og at det skal 
med i ligningen, at han var oppe imod ryttere med 10 års erfaring. 
</p><p>
»Det er noget, han lærer af. Jeg var skuffet, ligesom han selv. Han viste da, 
at han har potentiale, men det vidste vi i forvejen«, siger Sean Yates. 
</p><p>
»Alene det, at han var med favoritterne i afslutningen af et World Tour-løb på 
258 kilometer, som er virkelig hårdt, vil give ham moral. Jeg er ikke vred 
overhovedet. På den anden side er det en forspildt mulighed«. 
</p><p>
Hvornår Valgren igen får rolle som kaptajn, har sportsdirektøren endnu ikke 
overblik over. 
</p><p>
Det bliver formentlig ikke så ofte i denne sæson, fordi danskeren efter sit 
flotte debutår er forfremmet fra b-løbene til a-løbene på løbskalenderen. 
</p><p>
Efter debuten i Amstel Gold Race ligger det fast, at der skal arbejdes med 
hårdheden og kynismen. 
</p><p class=" bl-elem">
»Man skal være en dræber. I den sidste ende er det din karriere, der står på 
spil. Hvis du er blød, vil folk tromle hen over dig, som de også gør i det 
almindelige liv«, siger Sean Yates. 
</p>	
</div>

</div></body></html>
