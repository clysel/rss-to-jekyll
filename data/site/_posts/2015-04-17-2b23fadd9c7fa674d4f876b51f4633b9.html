---
layout:     post
title: 	    "Dødstallet i Middelhavet stiger drastisk efter drukneulykker på stribe"
post_author:	    
post_date:	    Fri, 17 Apr 2015 16:20:46 +0200
post_site:	    politiken.dk 
post_link:	    http://politiken.dk/udland/ECE2631976/doedstallet-i-middelhavet-stiger-drastisk-efter-drukneulykker-paa-stribe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forfærdeligt og tragisk. Rekordhøje dødstal. Og decideret flovt for EU. 
</p><p>
Nødhjælpsorganisationer på stribe har skruet op for retorikken i et forsøg på 
at få international opmærksomhed. 
</p><p>
Det sker, efter yderligere ulykker på Middelhavet i denne uge har kostet 
hundredevis af migranter livet, da de forsøgte at komme fra Afrika til 
Europa - en passage, som FN's Flygtningehøjkommissariat, UNHCR, har kaldt 
»den mest dødelige rute i verden«. 
</p><div class="art-fakta article-box">
<h4 class="">
Drukneulykker i 2015</h4>
<div class="fakta-body" data-buildingblock="embedded_factboxlink">
<p>
900 mennesker er omkommet på vej over Middelhavet i 2015. Her er en oversigt 
over de største ulykker. Oplysningerne er behæftet med en vis usikkerhed, da 
det er umuligt at føre præcis kontrol med, hvor mange der omkommer.
</p><ul><li>8. februar: Forlis. 29 mennesker druknet på vej fra Libyen til Italien.</li><li>11. februar: Forlis. 300 mennesker druknet på vej fra Libyen til Italien.</li><li>10.-12. april: Forlis. Ni mennesker druknet på vej fra Libyen til Italien.</li><li>15. april: Forlis. 400 Frygtes druknet på vej fra Libyen til Italien.</li><li class=" bl-elem">16. april: Sammenstød. 12 mennesker smidt over bord på vej fra Libyen til 
Italien.</li></ul><p class=" bl-elem"><i class=" bl-elem">Kilde: Dansk Flygtningehjælp</i></p>
</div>
</div><p/><p>
I går aftes var der i italienske medier meldinger om, at op mod 41 migranter 
var druknet i Middelhavet, efter at deres båd gik ned på vej fra Libyen til 
Italien. På en anden migrantbåd blev 12 passagerer samme dag smidt over 
bord, da deres medpassagerer fandt ud af, at de var kristne. Italiensk 
politi har efterfølgende arresteret 15 mulige gerninsmænd fra gummibåden, 
der i alt havde 105 personer om bord. Og i mandags forliste en tredje båd, 
hvorfor yderligere 400 personer frygtes omkommet. Ifølge Red Barnet var 
mange af dem unge mænd, formentlig mindreårige. 
</p><p><b class="ext-link">SAMMNENSTØD</b><a class="embeddedlink" href="http://politiken.dk/udland/int_europa/ECE2631445/italien-anholder-flygtninge-for-at-smide-kristne-over-bord/">Italien anholder flygtninge for 
at smide kristne over bord</a></p><p>
Med tabstallene fra denne uge medregnet har omkring 900 migranter mistet livet 
i løbet af årets første måneder. På samme tidspunkt sidste år lød dødstallet 
på 47 personer, viser tal fra International Organization for Migration, IOM. 
</p><p>
2015 tegner dermed til at slå en trist rekord som det år med flest dødsfald på 
flytningeruten over Middelhavet. 
</p><p class="art-ext-other">

</p><p/><p>
»Vi er nødt til at indse, at vi er inde i en periode med menneskelige 
katastrofer og nødsituationer uden fortilfælde. Vi har en række konflikter, 
som vi aldrig har set det før, i hvert fald ikke i mine 50 år i diplomatiet, 
og der er ingen politiske processer eller aktive forhandlinger i gang lige 
nu, der efterlader noget håb om, at der snart kommer en løsning«, siger 
William Swing, generaldirektør i IOM, i et interview med CNN. 
</p><p>
I Dansk Flygtningehjælp er generalsekretær Andreas Kamm »fortvivlet over, at 
vi næsten ugentligt lægger tal til antallet af druknede«, siger han: 
</p><p>
»Det er en tragedie, og jeg mener, at det er helt uacceptabelt, at der ikke 
svares på den tragedie i forhold til, at EU ikke gør sig umage med at 
overvåge Middelhavet og redde folk«. 
</p><h3>
Italien efterlyser hjælp 
</h3><p>
Ifølge Andreas Kamm må førsteprioriteten lige nu være at redde liv på vandet. 
Men de migranter, der klarer turen over Middelhavet efter at være flygtet 
fra Afrika og Mellemøsten, og som ankommer til især Italien, er også et 
heftigt debatteret emne på både europæisk og nationalt plan. 
</p><p><b class="ext-link">LÆS I MAGASINET</b><a class="embeddedlink" href="http://politiken.dk/magasinet/fortaelling/ECE2456634/hvis-vi-ikke-redder-de-her-mennesker-saa-doer-de-sgu/">»Hvis vi ikke redder de her 
mennesker, så dør de sgu«</a></p><p>
Italien kræver mere hjælp fra de øvrige EU-lande, som ifølge udenrigsminister 
Paolo Gentiloni lader Italien i stikken med menneskestrømmen, der af 
geografiske årsager ofte ender ved de kyster, hans regering er ansvarlig 
for. 
</p><p>
»Italienske fartøjer har stået for mere end 90 procent af redningsaktionerne. 
Vi mangler en passende reaktion fra EU«, sagde Gentiloni på et pressemøde i 
går. Ifølge IOM er næsten 8.000 migranter blevet reddet og bragt til 
Italien i de første uger af april. Godt vejr og gode forhold på havet har 
fået flere til at tage turen, og den tendens vil kun være stigende i de 
kommende måneder, vurderer man. 
</p><p>
»Nødsituationen handler ikke kun om Italien. Vi har en pligt til at redde liv 
og til at byde folk velkomne på en civiliseret måde, men vi har også en 
pligt til at søge en international forpligtelse«, sagde han ifølge The 
Guardian. 
</p><p><b>EU må opgradere solidariteten</b></p><p>
Fra november sidste år stoppede Italien redningsmissionen Mare Nostrum, da 
andre EU-lande afviste at være med til at dække udgifterne, der ifølge den 
italienske regering svarede til 850 millioner kroner årligt. Lukningen 
betyder, at der ikke længere sendes flådefartøjer med plads til hundredevis 
af mennesker under dækket ud på redningsaktioner nær den libyske kyst. I 
stedet har EU iværksat indsatsen Triton, der kun skal patruljere langs den 
italienske kyst. 
</p><div class="art-quote article-box">
<p class="quote"/>
<blockquote>
<p class="quote-txt">
Man er nødt til at opgradere solidariteten mellem de europæiske lande
</p>
<p class="sender">
Andreas Kamm, generalsekretær, Dansk Flygtningehjælp 
</p>
</blockquote>
</div><p/><p>
»Mare Nostrum er afløst af noget, der er ringere, og der var større behov for 
at udbygge det«, siger Andreas Kamm. 
</p><p><b class="ext-link">MINISTEREN</b><a class="embeddedlink" href="http://politiken.dk/indland/politik/ECE2458166/mette-frederiksen-redning-af-baadflygtninge-er-italiens-ansvar/">Mette Frederiksen: Redning af 
bådflygtninge er Italiens ansvar</a></p><p>
Og EU skal ikke kun tage ansvar for at redde liv, de overlevende flygtninge er 
også et fælles ansvar, der skal fordeles mellem de europæiske lande, mener 
han: 
</p><p>
»Europa må stå sammen om at fordele de mennesker, der grundlæggende ankommer 
til Italien, og som dermed af Dublin-forordningen bliver Italiens ansvar. 
Det duer ikke. Man er nødt til at opgradere solidariteten mellem de 
europæiske lande, så Italien med sindsro kan bistå - og så Europa kan give - 
et program, der redder mennesker, uden at man synes, det etablerer et 
problem, der hviler på én nation frem for en anden«. 
</p><p>
Der har været stor debat om, hvorvidt en bedre kystbevogtning kan få flere til 
at tage turen over Middelhavet, hvilket også er et argument, som europæiske 
politikere har brugt. 
</p><p>
Men det argument hverken holder eller er menneskeligt forsvarligt, mener 
Andreas Kamm. 
</p><p class=" bl-elem">
»Det betyder, at man opererer med en formel, der hedder: Vi skal lade dem 
drukne, så skræmmer de andre fra at komme vores vej. Det er skrækkeligt, 
kynisk og helt ueuropæisk at tænke sådan om menneskeliv«. 
</p>	
</div>

</div></body></html>
