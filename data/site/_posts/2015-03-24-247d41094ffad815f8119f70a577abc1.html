---
layout:     post
title: 	    "IBM satser på vidensdeling med Kina"
post_author:	    Adam Fribo
post_date:	    Tue, 24 Mar 2015 07:03:39 +0000
post_site:	    www.version2.dk 
post_link:	    http://www.version2.dk/artikel/ibm-satser-paa-vidensdeling-med-kina-113866?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>IBM vil indlede en øget vidensdelingen og samarbejdet med kinesiske virksomheder. Det skal hjælpe med opbygningen af den kinesiske it-industri, ligesom det også er en strategi fra IBMs side om at positionere sig på et marked, der har en vis skepsis overfor udenlandsk teknologi.</p>

<p>Det skriver <a href="http://www.reuters.com/article/2015/03/23/us-china-tech-ibm-idUSKBN0MJ14X20150323">Reuters</a>.</p>

<p>IBMs nye strategi betyder blandt andet, at kinesiske leverandører kan begynde at bygge alt fra chips og servere baseret på IBM struktur, og i sidste uge blev det da også annonceret, at kinesiske Suzhou PowerCore Technology Co begynder at producere en version af IBMs Power8-chip.</p>

<p>»Hvis man er et land med 1,3 milliarder indbygger, som Kina er, så vil man også gerne have en it-industri. Nogle virksomheder finder det måske skræmmende, men for os ligner det en stor mulighed,«siger Virginia Rometty, der er CEO hos IBM.</p>

<p>Flere andre aktører fra den amerikanske it-sektor arbejder også på partnerskaber med kinesiske virksomheder netop for at komme lettere ind på markedet.</p>


  </section></div></body></html>
