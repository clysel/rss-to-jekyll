---
layout:     post
title: 	    "Dagbog fra Cannes: Fransk film udnytter hjemmebanefordele"
post_author:	    
post_date:	    Wed, 13 May 2015 10:40:49 +0200
post_site:	    politiken.dk 
post_link:	    http://politiken.dk/kultur/filmogtv/cannes/cannes_2015/ECE2667402/dagbog-fra-cannes-fransk-film-udnytter-hjemmebanefordele/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Cannes 2015</h4>
<div class="fakta-body"><p>
Dette års Cannes-filmfestival bliver den 68. i rækken og kommer til at foregå 
fra 13. til 24. maj. 
</p>
<p>
De nominerede film til Guldpalmen samt instruktøren af de enkelte film: 
</p>
<ul class="rt-ul-list">
<li>'Carol'. USA, af Todd Haynes. </li>
</ul>
<ul class="rt-ul-list">
<li>'Macbeth'. England/USA, af Justin Kurzel. </li>
</ul>
<ul class="rt-ul-list">
<li>'Dheepan'. Frankrig, af Jacques Audiard. </li>
</ul>
<ul class="rt-ul-list">
<li>'The Measure of Man'. Frankrig, af Stéphane Brizé). </li>
</ul>
<ul class="rt-ul-list">
<li>'Marguerite and Julien'. Frankrig, af Valerie Donzelli. </li>
</ul>
<ul class="rt-ul-list">
<li>'The Tale of Tales'. Italien, af Matteo Garrone. </li>
</ul>
<ul class="rt-ul-list">
<li>'The Assassin'. Kina, af Hsiao-Hsien Hou. </li>
</ul>
<ul class="rt-ul-list">
<li>'Mountains May Depart'. Kina, af Jia Zhangke. </li>
</ul>
<ul class="rt-ul-list">
<li>'Our Little Sister'. Japan, af Hirokazu Koreeda. </li>
</ul>
<ul class="rt-ul-list">
<li>'The Lobster'. Grækenland, af Yorgos Lanthimos. </li>
</ul>
<ul class="rt-ul-list">
<li>'Mon roi'. Frankrig, af Maïwenn. </li>
</ul>
<ul class="rt-ul-list">
<li>'Mia madre'. Italien, af Nanni Moretti. </li>
</ul>
<ul class="rt-ul-list">
<li>'Son of Saul'. Ungarn, af Laszlo Nemes. </li>
</ul>
<ul class="rt-ul-list">
<li>'Youth'. Italien, af Paolo Sorrentino. </li>
</ul>
<ul class="rt-ul-list">
<li>'Louder Than Bombs'. Norge/Frankrig/DK/USA, af Joachim Trier. </li>
</ul>
<ul class="rt-ul-list">
<li>'Sea of Trees’. USA, af Gus Van Sant. </li>
</ul>
<ul class="rt-ul-list">
<li>'Sicario'. USA, af Denis Villeneuve. </li>
</ul>
<ul class="rt-ul-list">
<li>‘Cronic’, Mexico, af Michel Franco. </li>
</ul>
<ul class="rt-ul-list">
<li>‘Valley of love’, Frankrig, af Guillaume Nicloux.</li>
</ul>
</div>
</div>
<p>
Appelsinerne hænger orange og tunge på træerne i Cannes. De første 
langlemmmede piger poserer håbefuldt foran Grand Theatre Lumière. 
</p><p>
Jeg har givet mit første interview til japansk fjernsyn, hvor jeg har udtalt 
mine forhåbninger til Kore-Edas nye japanske familiefilm, der som den første 
konkurrencefilm skal i ilden i dag. 
</p><p>
I Indien og Afrika må tigre, løver og elefanter klemme sig sammen på stadig 
mindre områder. At løven kaldes Dyrenes Konge må nu være en nominel titel. 
Det bliver løven ikke mindre flot af, men målt på antal og indflydelse i den 
moderne verden burde det nok snarere være chihuahuaen eller den franske 
bulldog, der havde titlen.</p><h3>
Vigtigste filmkunstfestival 
</h3><p>
Begge er rigt repræsenteret i Cannes, hvor filmkunsten stadig er den ædle 
konge, selv om art cinema efterhånden spiller en beskeden rolle i 
virkelighedens verden. 
</p><p>
I hvert fald når man ser på den filmiske realpolitik, som den udspiller sig i 
den globaliserede verdens Multiplex Megacity. Hvor action til det hastigt 
voksende og bravt underholdningssyge kinesiske marked sammen med 
tv-serie-epidemien er kongen. 
</p><p>
Men som reservat betragtet trives Cannes aldeles glimrende. Cannes er den 
indiskutabelt vigtigste filmkunstfestival. De nysgerrige turister strømmer 
til i både sandaler og limousiner, og filmkunstens adfærdsbiologer – 
filmskribenterne – tropper som altid talstærkt op. 
</p><h3>
Som fodbold og atletik 
</h3><p>
Det kan godt være, at farisæerne har ret, når de påpeger, at vinderfilmene i 
Cannes ofte er megasmalle. Sidste år vandt en tre en halv time lang tyrkisk 
snakkefilm. De 19 film, som de næste to uger skal kæmpe om Guldpalmen, vil 
sandsynligvis sælge færre billetter tilsammen end ’Fast &amp; 
Furious 7’ høvlede ind på sin åbningsweekend. 
</p><p>
Mesterværker måles imidlertid ikke på antal solgte billetter. Æstetiske 
landvindinger kan ikke puttes i popcornbægre, og det dybe indtryk, en stærk 
og vigtig film afsætter, kan ikke gøres op med målebånd. Hvilke film vil i 
år sætte ild i mit hår? Hvilke vil gribe mig dybt om hjertet, pirre min 
nysgerrighed eller måske irritere mig grænseløst? 
</p><p><b class="ext-link">LÆS ANMELDELSE </b><a class="embeddedlink" href="http://politiken.dk/kultur/filmogtv/filmanmeldelser/ECE2656615/viggo-mortensen-er-suveraent-roerende-i-dansk-argentinsk-westerndrama/">Viggo Mortensen er suverænt 
rørende i dansk-argentinsk westerndrama</a></p><p>
Men måske alligevel rumstere videre i baghovedet som et lille summende insekt, 
der med små kløende stik vil gøre opmærksom på, at der eret eller andet, jeg 
har overset. 
</p><p>
Det handler om filmkunst, men det er <i>også</i> en konkurrence. Uanset 
hvor mange gange seriøse filminstruktører melder ud, at det er helt absurd 
at lade kunstværker konkurrere, som var der tale om fodbold eller atletik, 
ser de nu som regel ret glade ud alligevel, hvis de vinder. 
</p><p>
Hvem det end bliver, som juryen under ledelse af den tohovedede præsident Joel 
og Ethan Coen vil overrække Guldpalmen 25. maj. 
</p><h3>
De franske kvinder 
</h3><p>
Her i 2015 er det ikke helt let at udpege forhåndsfavoritter i konkurrencen i 
et varieret og bredt felt. Svækkelsen af den amerikanske independent-film 
slår kraftigt igennem i Cannes, hvor europæisk film de senere år har spillet 
en meget dominerende rolle. 
</p><p>
Det gælder mildest talt også i år, hvor fransk film synes opsat på at udnytte 
hjemmebanefordelen. Der er fem franske film i hovedkonkurrencen, og både 
åbningsfilm og afslutningsfilm er franske. 11 af de 19 film er europæiske. 
</p><div class="art-quote article-box">
<p class="quote"/>
<blockquote>
<p class="quote-txt">
Festivalchef Thierry Fremaux virker også opsat på at lukke munden på 
den voksende kritik af de få kvindelige instruktører i 
hovedkonkurrencen 
</p>
<p class="sender">
Kim Skotte 
</p>
</blockquote>
</div><p>
Festivalchef Thierry Fremaux virker også opsat på at lukke munden på den 
voksende kritik af de få kvindelige instruktører i hovedkonkurrencen. Tæller 
man Emmanuelle Bercot, der har lavet åbningsfilmen ’La Tete Haute’, med, er 
der tre kvindelige instruktører i hovedprogrammet. Alle franske.</p><p>
Foruden Berzot er det Valérie Donzelli (’Marguerite &amp; Julien’) 
og Maïwen (’Mon Roi’). Men skal man på forhånd udpege en fransk 
guldpalme-favorit, må det være Jacques Audiard, som med ’Dheepan’ skal prøve 
at erobre den palme, mange mente, han burde have haft i 2009 for ’Profeten’. 
</p><h3>
Relationen til Oscar tørrer ud 
</h3><p>
Blandt de øvrige forhåndsfavoritter i et meget åbent felt vil jeg pege på de 
to italienske neosværvægtere Matteo Garrone og Paolo Sorrentino og 
konkurrencens to eneste amerikanske film. 
</p><p>
Gus Van Sant stiller op med ’The Sea of Trees’ og må altid regnes for en 
favorit i Cannes. Og så vender Todd Haynes med ’Carol’ tilbage med sin 
første spillefilm siden Dylan-filmen ’I’m Not There’ fra 2007. ’Carol’ er en 
filmatisering af en Patricia Highsmith-fortælling og forventningerne er 
store, skulle jeg hilse at sige fra mig selv. 
</p><p>
Uden for konkurrence er der både plads til Woody Allens nye og de to 
amerikanske animationsfilm ’Inside Out’ og ’The Little Prince’. Men den 
tidligere logiske tilknytning mellem Cannes og amerikanske oscarkandidater 
er tilsyneladende ved at tørre ud. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/cannes/cannes_2015/ECE2666988/det-skandinaviske-cannes-haab-ligger-i-aar-paa-skuldrene-af--norge/">Det skandinaviske Cannes-håb 
ligger i år på skuldrene af ... Norge</a></p><p>
Bag eurosmilene, der vil stråle i blitzlysene de næste to uger, vil en 
sveddråbe eller to bliver tørret af panden bag kulissen. Den europæiske 
filmkunst, som man vil se den stolt og selvgratulerende udfoldet i Cannes, 
kan nemlig hurtigt få endnu mere reservatpræg, end den har i forvejen. 
</p><p>
Et nyt forslag fra EU-kommissionen lægger op til et fælleseuropæisk digitalt 
marked. Et forslag, som kritikerne mener vil kunne indebære, at der på sigt 
stort set kun vil blive lavet engelsksprogede film. Da det vil være de 
eneste, som vil kunne nå bredt nok ud. Hvis det bliver tilfældet, vil den 
europæiske filmkunst bortset fra den rent statsstøttede være en død sild, 
mener kritikerne. Og den døde sild er ikke en dyreart, der indtil videre har 
noget reservat. 
</p><h3>
Det danske islæt 
</h3><p>
Når jeg står ved siden af busten af kong Christian X (der var vældig populær 
her i Cannes, hvor han var æresborger og ikke kun for sin lokalpatriotiske 
indsats ved kasinoernes spilleborde) foran Filmpaladset, står jeg samtidig 
sandsynligvis klos op ad den dansker, som kommer tættest på den røde løber i 
år. 
</p><p>
O.k., en dansk koproducent eller to skal nok snige sig til en tur på den røde 
løber, men ellers vil man i år spejde forgæves efter danske filmfolk, når 
filmene fra de prestigiøse konkurrencer præsenteres. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2638899/vinterbergs-periodedrama-er-unoedvendigt-for-filmkunsten/">Vinterbergs periodedrama er 
unødvendigt for filmkunsten</a></p><p>
Der er store reservater og små reservater, og i år må dansk film indtil videre 
nøjes med at bryste sig af sejre i Göteborg, København og Tribeca. På en 
måde passende på et tidspunkt, hvor små, nysgerrige film er området, hvor vi 
netop nu rykker. 
</p><p>
Vakse gnavere er vigtige aktører i fødekæden, men bliver sjældent kåret til 
Dyrenes Konge! 
</p><h3>
Norges tur 
</h3><p>
Nej, skal Guldpalmen gå til Norden, er der kun én mulighed. Den er til gengæld 
ikke så dårlig og mere end en lille smule dansk. Den anden Trier med 
fornavnet Joachim er da <i>mindst</i> halvt dansk, når nu han er født i 
København og blandt andet er uddannet på Filmhøjskolen i Ebeltoft. 
</p><p><b class="ext-link">LÆS MERE OM TRIER </b><a class="embeddedlink" href="http://politiken.dk/kultur/ECE2630554/halvdansker-i-spil-til-guldpalme-i-cannes/">Halvdansker i spil til 
Guldpalme i Cannes</a></p><p>
Joachim Trier har med ’Reprise’ og ’Oslo, 31. august’ lavet to af de sidste 
mange års fineste nordiske film. Nu har han så også gjort, hvad så mange 
nordiske instruktører før ham har knækket den filmkunstneriske hals på. 
Nemlig taget til udlandet og indspillet med berømte amerikanske 
skuespillere. 
</p><p>
Men måske fordi han har beholdt sit faste hold omkring sig, er Triers ’Louder 
Than Bombs’ med Jesse Eisenberg blevet udtaget til hovedkonkurrencen. I 
stedet for at blive diskvalificeret for at fraternisere med filmfjenden er 
Trier blevet forfremmet til guldpalme-kandidat. 
</p><p>
Norge, der så længe har stået og sukket uden for reservatet i Cannes, mens 
danskerne kroede sig med deres løvekonge Trier og kronprinserne Vinterberg 
og Winding Refn, står nu alene inde i varmen. 
</p><p class=" bl-elem">
Det er blevet Norges tur til at gå amok i den sælsomme sportsdisciplin 
filmkunst og drømme søde drømme om, at filmkunstreservatets næste konge 
bliver norsk. 
</p>	
</div>

</div></body></html>
