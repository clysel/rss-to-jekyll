---
layout:     post
title: 	    "Havvindmøller kan vokse ind i himlen "
post_author:	    
post_date:	    Thu, 09 Apr 2015 07:07:28 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2613123/havvindmoeller-kan-vokse-ind-i-himlen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den er overvældende at se på, prøvemøllen ved testområdet i Østerild. Når en 
vingespids peger lige op, er den mere end 200 meter over jorden. Og når den 
kører, kan den spytte 8 Megawatt (MW) elektricitet ud – nok til at drive 
omtrent 7.500 husholdningers normale strømbehov. 
</p><p>
Vindmøllen, som er opstillet på testcenteret af det dansk-japanske selskab MHI 
Vestas, er det tydeligste eksempel på et kapløb, der i bogstaveligste 
forstand strækker sig mod skyerne. En række store koncerner har sluttet sig 
sammen i partnerskaber i forsøget på at gøre havvindmøller endnu større og 
stærkere. Det er en vigtig måde at gøre møller så billige, at de for alvor 
kan tage konkurrencen op med billige energiformer som kul. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2491647/vestas-vinder-den-foerste-ordre-paa-sin-nye-flagskib-vindmoelle/">Vestas vinder den første ordre 
på sin nye flagskib-vindmølle</a></p><p>
Det er grunden til, at de 30 meter høje standardvindmøller, der for 30-35 år 
siden ragede op i landskabet, er dværge i forhold til de nyeste 
havvindmøller. Men allerede nu – kun få uger efter, at MHI Vestas fik sin 
første ordre på den nye mølle fra Dong Energy – er selskabet allerede i gang 
med at spekulere i en mølle på 10 MW, sagde Vestas-bestyrelsesformand Bert 
Nordberg ved selskabets generalforsamling sidste uge.
</p><h3>
Ønskes: 20 Megawatt 
</h3><p>
Der er i princippet ingen øvre grænse for, hvor høje og hvor kraftige møllerne 
kan blive, siger en af de førende forskere på området, Peter Hjuler Jensen, 
der er viceinstitutdirektør for DTU Vindenergi. 
</p><p>
»Det er muligt, at der er en øvre grænse, men vi har ikke set den grænse 
endnu. Lige nu ser vi på, hvad der kræves for at køre op mod 20 MW. Den dag 
vi kan det, så finder vi os nogle nye mål«, siger Peter Hjuler Jensen. 
</p><div class="art-quote article-box">
<p class="quote"/>
<blockquote>
<p class="quote-txt">
Det er muligt, at der er en øvre grænse, men vi har ikke set den grænse endnu
</p>
<p class="sender">
Peter Hjuler Jensen, viceinstitutdirektør, DTU Vindenergi 
</p>
</blockquote>
</div><p> Han er ikke i tvivl om, at den langsigtede skæbne for 
havvindmøllebranchen står og falder med evnen til at gøre dem mere 
priseffektive, ikke mindst ved at gøre dem større og dermed relativt 
biligere at opstille. 
</p><p>
»Man er ude på ukendte farvande. Vi ved ikke, om vi kan udvikle den teknologi, 
der skal til, men vi tror på det. Og hvis vi kan, så har hele branchen en 
konkurrencefordel i forhold til andre industrier«, siger han. 
</p><h3>
Prisen på strøm betyder alt 
</h3><p>
Det er Anders Søe-Jensen enig i. Han er tidligere Vestas-chef og blev forrige 
år ansat til at blive leder franske Alstoms havvindmøllesatsning. Selskabet 
er i øjeblikket ved at blive overtaget af verdens største industriselskab, 
General Electric, der dermed for alvor har meldt sig ind i kampen om 
havvindmøllemarkedet. Overtagelsen afventer lige nu godkendelse fra 
myndighederne. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis denne her branche ikke formår at drive prisen for offshorestrøm ned, så 
slår man sin egen industri ihjel
</p>
<p class="sender">
Anders Søe-Jensen, vice president, Alstom 
</p>
</blockquote>
</div><p> »Der er en ting, der driver konkurrencen: Det er, hvad det koster at 
levere strøm til nettet. Det er det, der driver vores kunder, og det er det, 
der driver politikerne. Og hvis denne her branche ikke formår at drive 
prisen for offshorestrøm ned, så slår man sin egen industri ihjel«, siger 
han. 
</p><p><b class="ext-link">SE TV-INDSLAG</b><a class="embeddedlink" href="http://politiken.dk/tv/ECE2193353/se-verdens-kraftigste-vindmoelle-blive-sat-i-sving/">Se verdens kraftigste vindmølle 
blive sat i sving</a></p><h3 class="tvheader">Se verdens kraftigste vindmølle blive sat i sving</h3>
<p>
I den sammenhæng er netop størrelsen af vindmøllerne en af de afgørende 
parametre, siger han.</p><h3>
Haves: For høje omkostninger 
</h3><p>
En af de vigtigste måder er at gøre møllerne endnu større. For 
grundomkostningerne ved at sætte hver enkelt havvindmølle op er enorme – for 
eksempel leje af kranskibe, der let løber op i en million kroner om dagen. 
</p><p>
»Størrelsen betyder rigtig meget, hvis Cost of Energy – COE – skal ned. Og det 
skal den: branchen har forpligtet sig til, at COE skal ned med 40 procent i 
2020, så vind reelt kan konkurrere med andre energityper«, siger Ole 
Ingrisch, der er direktør for Esbjerg Havn, Danmarks største offshorehavn.. 
</p><div class="art-quote article-box">
<p class="quote"/>
<blockquote>
<p class="quote-txt">
Størrelsen betyder rigtig meget
</p>
<p class="sender">
Ole Ingrisch, direktør, Esbjerg Havn 
</p>
</blockquote>
</div><p> »I den sammenhæng er størrelsen på møllen afgørende, for selvom vi 
skal bygge større skibe og have længere lastbiler, så er omkostningen per 
produceret kilowatttime i sidste ende langt lavere, jo større møllen er«, 
siger han. 
</p><p>
Ud over MHI Vestas og Alstom er de to andre store aktører tysk-danske Siemens 
Wind Power og fransk-spanske Adwen, der blev dannet for en måned siden af 
det franske energiselskab Areva og den spanske mølleproducent Gamesa. Begge 
er på vej med møller, der kan yde mellem 6 og 8 MW. 
</p><h3>
Jumbojet-syndromet 
</h3><p>
Lige nu er det dog MHI Vestas, der ligger først. Og her advarer senior product 
manager Anders Bach Andersen mod at tro, at det er let at gøre møllerne 
større. 
</p><div class="art-quote article-box">
<p class="quote"/>
<blockquote>
<p class="quote-txt">
Du kan sammenligne det med jumbojets. Da de blev lavet, virkede det som om fly 
blev ved med at blive større
</p>
<p class="sender">
Anders Bach Andersen, senior product manager, MHI Vestas 
</p>
</blockquote>
</div><p>»Du kan sammenligne det med jumbojets. Da de blev lavet, virkede det 
som om fly blev ved med at blive større. Men siden da er der kommet meget, 
meget få nye større fly til«, siger han – og peger på, at omkostningerne kan 
være for store, når møllerne vokser. 
</p><p>
»Så der er nok et maksimum. Men jeg er enig i, at vi ikke er der endnu«, siger 
han. 
</p><p>
For ham at se, handler det i første omgang om at sikre, at der er politisk 
vilje og økonomisk fundament til at satse på vind. Så skal de teknologiske 
gennembrud nok følge efter, mener han. 
</p><p>
Anders Søe-Jensen fra Alstom mener, at grænsen lige nu ligger omkring 8 MW. 
Derefter bliver møllerne for dyre til at give mening. 
</p><p class="art-ext-other">

</p><p class=" bl-elem">
»Men om nogle år kommer vi på forkant med det og finder en ny størrelse«, 
siger han.</p>	
</div>

</div></body></html>
