---
layout:     post
title: 	    "Tysklands største kamp afgjort efter 22 afbrændere"
post_author:	    
post_date:	    Sat, 28 Feb 2015 17:37:23 +0100
post_site:	    politiken.dk 
post_link:	    http://politiken.dk/sport/fodbold/1bundesliga/ECE2568013/tysklands-stoerste-kamp-afgjort-efter-22-afbraendere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Bundesliga</p>
<p class="last-res">Seneste kampe</p>
<p class="period">Stillingen</p>





</div>
<div class="art-fakta article-box">
<h4 class="">
Tilskuertal</h4>
<h5>
Gennemsnit til hjemmekampe</h5>
<div class="fakta-body" data-buildingblock="embedded_factboxlink">
<ul><li><b>1. Bundesliga: </b>Dortmund (80.437)</li><li><b>1. Bundesliga:</b> Schalke (61.569)</li><li><b>2. Bundesliga: </b>Bochum (17.171)</li><li><b>3. Bundesliga: </b>Duisburg (11.624) </li><li class=" bl-elem"><b>Regionalliga West: </b>Rot-Weiss Essen (9.322) </li></ul><p class=" bl-elem">
Til sammenligning er tilskuersnittet i Danmarks mest besøgte klubber - FCK og 
Brøndby - 15.875 og 14.963
</p>
</div>
</div><p>
Ingen steder på det europæiske fastland går der så mange tilskuere til fodbold 
som i smeltedigelen Ruhr i det vestlige Tyskland, hvor byerne Dortmund, 
Gelsenkirchen, Bochum, Essen og Duisburg ligger side om side. 
</p><p>
I gamle dage - dengang shortsene var små, håret langt og skinner var noget, 
tog kørte på, og ikke noget grønsværstyper havde på benene - var samtlige de 
fem byer repræsenteret i Bundesligaen. Men i takt med en stigende 
professionalisering og fodboldens forvandling fra lokal klubkultur til 
international big business, er det kun Dortmund og Gelsenkirchen-klubben 
Schalke, der har formået at overleve i den bedste tyske række. 
</p><p>
Derbyet mellem de to giganter fra Ruhrpott, hvor der bor over 5 millioner 
mennesker på et areal, der svarer til mindre end en 1/10 af Danmark, kaldes 
derfor med rette for Tysklands største fodboldkamp. En kamp Dortmund vandt 
3-0 trods af hav af misbrugte muligheder. 
</p><h3>
Fuldt hus 
</h3><p>
Lørdag eftermiddag var der 79.500 på lægterne på Dortmunds hjemmebane og 
millioner ved tv-skærme verden over, da styrkeforholdet og håneretten i 
lokalsamfundet skulle afgøres i det 168. derby, hvor Dortmunds 
Pierre-Emerick Aubameyang og Marco Reus var de store syndere med en række 
enorme afbrændere før pausen. 
</p><p>
Billedet var det samme frem til 78. minut, hvor Pierre-Emerick Aubameyang på 
Dortmunds 23. afslutning omsider fik bolden ind bag den velspillende 
Schalke-keeper Timon Wellenreuther, mens oplæggeren Hendrik Mkhitaryan 
minuttet efter kom stormende ind i det lille felt og fik prikket 2-0-målet 
ind. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/1bundesliga/ECE2565415/bombe-paa-250-kilo-rykker-storklubs-pressemoede/">Bombe på 250 kilo rykker 
storklubs pressemøde</a></p><p>
Marco Reus, der trods de mange brændte chancer var den toneangivende 
Dortmund-mand, cementerede 3-0-sejren små fem minutter før tid, da han 
pressede Timon Wellenreuther i en sådan grad, at teenagemålmanden begyndte 
at fumle foran eget mål, hvor den energiske Reus tacklede bolden i kassen. 
</p><h3>
Har CL-potentiale 
</h3><p>
Med sejren, der er Dortmunds fjerde i træk, forstummer snakken om nedrykning 
formentlig endegyldigt. Klubben er oppe på 28 point og dermed tilbage i 
Bundesligaens bedste halvdel for første gang siden femte spillerunde for et 
lille halvt års tid siden. 
</p><p>
Med 11 runder tilbage af sæsonen er der 33 point at spille om for Dortmund. De 
har otte point op til den fjerdeplads, der giver adgang til Champions 
League-kvalifikationen. Holdet rummer kvalitetsspillere på samtlige pladser 
og træner Jürgen Klopps nye mål må være en lang stime af sejre, så 
Leverkusen og Mönchengladbach måske kan få gummiben. Bayern München er 
stukket af i toppen og Wolfsburg ligner en lige så sikker kommende tysk 
vicemester. 
</p><p class=" bl-elem"><b class="ext-link">CL</b><a class="embeddedlink" href="http://politiken.dk/sport/fodbold/championsleague/ECE2561969/effektive-italienere-straffer-slap-tysk-defensiv/">Effektive italienere straffer slap tysk 
defensiv</a></p>	
</div>
</div></body></html>
