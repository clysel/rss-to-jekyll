---
layout:     post
title: 	    "USA vil ikke længere blande sig i latinamerikanske forhold"
post_author:	    
post_date:	    Sat, 11 Apr 2015 13:41:50 +0200
post_site:	    politiken.dk 
post_link:	    http://politiken.dk/udland/int_usa/ECE2624106/usa-vil-ikke-laengere-blande-sig-i-latinamerikanske-forhold/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Den tid, hvor vore planer for denne halvkugle så ofte byggede på opfattelsen 
af, at USA straffrit kunne blande sig, er ovre.
</p>
<p class="sender">
Barack Obama 
</p>
</blockquote>
</div><p>
Syd for Rio Grande - grænsefloden mellem USA og Mexico - har synet på den 
store nabo i nord ikke altid været lige positivt. 
</p><p>
I mange år har amerikanerne regelmæssigt grebet ind i de latin- og 
mellemamerikanske landes interne forhold. 
</p><p>
Men det er slut nu, erklærer præsident Barack Obama i en <a href="https://www.whitehouse.gov/the-press-office/2015/04/10/remarks-president-obama-civil-society-forum" target="_blank">tale</a> 
i forbindelse med Det Amerikanske Topmøde i Panama, hvor stats- og 
regeringsledere fra nord og syd mødes. 
</p><p>
»Den tid, hvor vore planer for denne halvkugle så ofte byggede på opfattelsen 
af, at USA straffrit kunne blande sig, er ovre«, erklærer præsidenten i et 
udsagn, der udløste klapsalver fra tilhørerne, et forum af civile ledere. 
</p><h3>
Mangeårig tradition for indblanding 
</h3><p>
USA har gennem årene flere gange grebet direkte ind i latin- og 
mellemamerikanske forhold. Det mest berygtede eksempel er landets støtte til 
et kup mod den demokratisk valgte socialistiske præsident Salvador Allende i 
Chile. I stedet tog Augusto Pinochet magten og indførte et særdeles brutalt 
diktatur, som varede i mange år. 
</p><p><b class="ext-link">FOTOS</b><a class="embeddedlink" href="http://politiken.dk/fotografier/historiskefoto/ECE2071831/foto-chiles-tragiske-11-september/">Chiles tragiske 11. september</a></p><p>
Andre steder har amerikanerne aktivt støttet diktatorer, der blev truet af 
oprør. Det skete blandt andet i Nicaragua, hvor amerikanerne sendte penge 
til militser, der bekæmpede oprøret mod Somozaregimet. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/CHILE_PINOCHET_OBIT_927617y.jpg" alt="" border="0"/><span class="caption"><span class="f-img-caption">KUP. 
</span>Røgen står ud fra vinduerne i La Moneda-præsidentpaladset i Chiles hovedstad Santiago, hvor et USA-støttet kup væltede den første folkevalgte socialistpræsident i landet i 1973. FOTO: ALBERTO BRAVO / AP</span></span>
Udtalelsen falder på et tidspunkt, hvor den amerikanske præsident er 
fotograferet i færd med at trykke hans cubanske kollega Raul Castros hånd. 
Det møde illustrerer den forbrødring, der er på vej mellem USA og Cuba efter 
et halvt århundredes afbrudte forbindelse mellem de to lande. 
</p><p>
Den røg, da kommunister væltede den amerikanskstøttede og stærkt korrupte 
diktator Fulgencio Batista i 1959. Et par år senere mislykkedes et 
USA-finansieret forsøg på at invadere Cuba ved en landgang i Svinebugten, 
der blev slået tilbage. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Obama_og_Castro_try_927620y.jpg" alt="" border="0"/><span class="caption"><span class="f-img-caption">Håndtryk. 
</span>På dette billede, stillet til rådighed af det panamanske præsidentskab ved Summit of Americas, ses Barack Obama, der trykker hånd med Cubas præsident Raul Castro. Til højre i billedet FN's generalsekretær Ban Ki-moon. Foto: DET PANAMANSKE PRÆSIDENTSKAB.</span></span>
Nu er forbindelsen mellem de to lande ved at blive genetableret. 
</p><p><b class="ext-link">GRAFIK</b><a class="embeddedlink" href="http://politiken.dk/udland/ECE2623539/grafik-faa-styr-paa-cuba---og-de-55-aar-i-usas-dybfryser/">Få styr på Cuba - og de 55 år i USA's 
dybfryser</a></p><p>
I sin tale til de forsamlede civile ledere roser Obama det civile samfunds 
styrke. Det er afgørende for kampen mod uretten og har - forklarer han i 
Panama - væltet apartheid i Sydafrika, givet den polske fagbevægelse 
Solidaritet held til at styrte diktaturet og Jerntæppet og givet fremskridt 
i USA i kampen for at sikre sortes, kvinders, arbejderes og homoseksuelles 
rettigheder. 
</p><p class=" bl-elem">
»Takket være civilsamfundenes indsats, er der i dag stort set en fælles 
opfattelse af demokrati og menneskerettigheder, at sociale fremstridt og 
inkludering i Nord- og Sydamerika«, siger præsidenten. 
</p>	
</div>

</div></body></html>
