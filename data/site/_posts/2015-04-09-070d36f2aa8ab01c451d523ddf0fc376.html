---
layout:     post
title: 	    "Hver fjerde S-vælger dumper hele regeringens sundhedsindsats"
post_author:	    
post_date:	    Thu, 09 Apr 2015 18:40:47 +0200
post_site:	    politiken.dk 
post_link:	    http://politiken.dk/indland/politik/ECE2620950/hver-fjerde-s-vaelger-dumper-hele-regeringens-sundhedsindsats/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På reklamesøjler bryster Socialdemokraterne sig med sine resultater på 
sundhedsområdet: 
</p><p>
»Historisk korte ventelister og vi skal videre«, står der akkompagneret med en 
storsmilende Helle Thorning-Schmidt. 
</p><div class="art-fakta article-box">
<h4 class="">
UNDERSØGELSEN </h4>
<h5>
Ud af i alt 1.002 respondenter havde 247 stemt S ved sidste valg. Her er deres 
svar: </h5>
<div class="fakta-body" data-buildingblock="embedded_factboxlink">
<p><b>Er det danske sundhedsvæsen samlet set bedre eller dårligere i dag, end det 
var for 5 år siden?</b></p><p>
Meget bedre: 3 pct. 
</p><p>
Bedre: 26 pct. 
</p><p>
Hverken/eller: 35 pct. 
</p><p>
Dårligere: 20 pct. 
</p><p>
Meget dårligere: 6 pct 
</p><p class=" bl-elem">
Ved ikke: 10 pct. 
</p>
</div>
</div><p>
Men budskabet er ikke helt sivet ind blandt partiets egne vælgere. </p><p>
For hver fjerde socialdemokratiske vælger vurderer, at det danske 
sundhedsvæsen er dårligere i dag end for fem år siden - altså før det gamle 
arbejderparti overtog regeringsmagten. 
</p><p><b class="ext-link">LÆS MERE</b><a class="embeddedlink" href="http://politiken.dk/forbrugogliv/sundhedogmotion/ECE2200431/hvert-tredje-minut-bliver-der-begaaet-fejl-i-det-danske-sundhedsvaesen/">Hvert tredje minut bliver der 
begået fejl i det danske sundhedsvæsen</a></p><p>
29 procent vurderer, at sundhedsvæsenet har det bedre, mens 35 procent af 
vælgerne hverken synes, det er blevet værre eller bedre. Det viser en 
Megafon-måling foretaget for Politiken og TV 2. 
</p><p>
»Jeg tror, at de mange problemer med akuttelefonen, som er det, borgeren først 
møder, fylder meget i bevidstheden hos danskerne«, siger professor ved 
Institut for Folkesundhedsvidenskab, Karsten Vrangbæk. 
</p><p>
»Men kigger man på de store behandlingsområder som hjerte- og kraftbehandling, 
har Danmark været inde i en positiv udvikling de seneste år. Eksempelvis er 
din chance for at overleve kræft og hjerteproblemer bedre i dag end førhen«. 
</p><h3>
Sænk farten, og fokusér på kvalitet 
</h3><p>
Beth Lilja, der er direktør i Dansk Selskab for Patientsikkerhed, er også godt 
tilfreds. Hun fremhæver kvaliteten af behandlingen og patienternes sikkerhed 
som to områder, hvor udviklingen de sidste fem år har været positiv. 
</p><p>
»Men dermed ikke sagt, at der ikke er kvalitets- og patientsikkerhedsproblemer 
- det er der stadigvæk. Vi mener godt, at forbedringerne kunne være kommet 
endnu hurtigere«, siger Beth Lilja. 
</p><p>
»Eksempelvis er produktiviteten i sundhedsvæsenet steget rigtig meget, og vi 
så gerne, at man i højere grad havde fokus på kvalitet frem for 
produktivitet«. 
</p><h3>
Overflytninger under kritik 
</h3><p>
Hos Lægeforeningen mærker man også travlheden. Det er blevet svære at nå de 
mange ting, patienten har krav på, og det præger sundhedsvæsenet meget, 
mener formand Mads Koch Hansen. 
</p><p>
»Vi har stadig overbelægning på de medicinske afdelinger og meget travle 
akutafdelinger i hele landet. Når man har brug for at få en akutvurdering, 
kommer man stadig til at ligge i lang tid, før man bliver set til af en 
læge. Og når man kommer på medicinsk afdeling, kommer folk stadig meget ofte 
til at ligge på gangen. Det er uværdigt«, siger han. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE1689584/udgifterne-til-sundhedsvaesenet-falder-for-foerste-gang-i-10-aar/">Udgifterne til sundhedsvæsenet 
falder for første gang i 10 år </a></p><p>
Formanden kritiserer også manglen på samspil mellem sygehus, ældrepleje og de 
praktiserende læger, som «stadig ikke fungerer godt nok«. 
</p><p>
»Det at blive overflyttet fra et sygehus til et andet, oplever folk som noget 
negativt, og at tingene ikke rigtig fungerer, og det må man desværre give 
dem ret i«, siger han. 
</p><p><i class=" bl-elem">Hvad går galt? </i></p><div class="art-quote article-box">
<p class="quote"/>
<blockquote>
<p class="quote-txt">
Jeg erkender, at den en gang imellem går for stærkt
</p>
<p class="sender">
Flemming Møller Mortensen, sundhedsordfører (S) 
</p>
</blockquote>
</div><p>
»Der er mange ting galt. Men overordnet mister man meget viden om patienterne 
i kommunikationen, når man bliver udskrevet. Der opstår ofte fejl i 
forbindelse med skiftene, og det vil man som patient opleve som noget 
negativt i forbindelse med et behandlingsforløb«. </p><p><b class="ext-link">LÆS MERE</b><a class="embeddedlink" href="http://politiken.dk/indland/ECE1689955/laeger-patientpleje-lider-under-sparekniv/">Læger: Patientpleje lider under 
sparekniv</a></p><p>
Men Lægeforeningen har også ros til regeringen. Indførelsen af en 
udredningsret og behandlingsgaranti har gjort, at syge danskere i dag får en 
mere bedre, målrettet og tidligere behandling. 
</p><p>
»Det har betydet, at folk i langt højere grad kommer hurtigere ind, får en 
vurdering og bliver undersøgt og - om muligt - får en diagnose, og at der 
derefter tages stilling til, hvor hurtig man skal behandles«. 
</p><h3>
Kritik skyldes høje forventninger 
</h3><p>
Den socialdemokratiske sundhedsminister Nick Hækkerup svarer i en mail til 
Politiken ikke på spørgsmålet, om partiet har et forklaringsproblem overfor 
sine vælgere. Men hæfter sig i stedet ved, at der også er S-vælgere, der 
vurderer sundhedsvæsenet som bedre. 
</p><p>
»Jeg er først og fremmest glad for at så mange danskere mener, at vores 
sundhedsvæsen er bedre i dag, end da vi overtog regeringsmagten i 2011. At 
næsten hver tredje kvitterer for, at regeringen har investeret massivt i 
sundhedsvæsnet, så vi blandt andet kan forbedre kræftbehandlingen og styrke 
indsatsen over for de mange mennesker, der har diabetes eller en anden 
kronisk sygdom, er flot«, skriver ministeren. 
</p><p>
Samme positive fokus har Socialdemokraternes sundhedsordfører, Flemming Møller 
Mortensen. Han mener, at det danske sundhedsvæsen ikke er dårligere i dag 
end for fem år siden. Tværtimod, faktisk. 
</p><p>
»Vi har fokuseret meget på kvalitet og faglighed, og at der skal være den 
kapacitet på sygehusene og i lægepraksis, der er behov for. Vi har i en svær 
tid, hvor Danmark har været meget fattigere, end det er gået op for de 
fleste, tilført penge til sundhedsvæsenet på hver eneste finanslov. Og hver 
eneste gang, vi har lavet aftaler med kommuner og regioner, har sundhed 
været prioriteret«. 
</p><p><i class=" bl-elem">Hvad tror du ligger til grund for, at jeres vælgere ikke deler samme 
opfattelse? </i></p><p>
»Jeg tror, det hænger sammen med, at forventningerne er så store til det her 
område«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2224893/ny-rapport-afliver-myten-om-dyre-danske-sygehuse/">Ny rapport afliver myten om dyre 
danske sygehuse </a></p><p>
»Og så tror jeg - og det er noget, der gør ondt på mig - at vi har en rigtig 
stor udfordring med et underskud af praktiserende læger i provinsen. Det 
betyder, at lægerne har mange patienter og lange ventetider. Det er virkelig 
en stor udfordring, der kan holde mig søvnløs, og som ikke bare kan løses 
med flere penge«. 
</p><p><i class=" bl-elem">Men har I ikke et forklaringsproblem, hvis hver fjerde af jeres vælgere 
mener, at en af jeres helt store kerneopgaver, sundhedsvæsenet, er blevet 
dårligere med jer i regeringen? </i></p><p>
»Jeg lytter altid til det, vælgerne siger, og går gerne i dialog med dem. For 
sundhedsvæsenet er et sted, hvor det er svært at indfri alle forventninger, 
fordi de er så tårnhøje. Men det skal vi«. 
</p><h3>
Erkender at det går stærkt 
</h3><p><i class=" bl-elem">Både Dansk Selskab for Patientsikkerhed og Lægeforeningen peger på travlhed 
som et problem. Løber personalet i sundhedsvæsenet for hurtigt? </i></p><div class="art-quote article-box">
<p class="quote"/>
<blockquote>
<p class="quote-txt">
Sundhedsvæsenet er et sted, hvor det er svært at indfri alle forventninger, 
fordi de er så tårnhøje. Men det skal vi
</p>
<p class="sender">
Flemming Møller Mortensen, sundhedsordfører (S) 
</p>
</blockquote>
</div><p>
»Det går <i>for </i>travlt i nogle sammenhænge. Både de 
praktiserende læger i provinsen og personalet på sygehusene ville med mere 
tid kunne forøge kvaliteten. Men det handler om at finde den rigtige balance 
mellem at få mest sundhed for pengene, til den rette tid og med den rigtige 
kvalitet, så patienten ikke skal ind mere end én gang«. </p><p><i class=" bl-elem">Når du siger det går for stærkt, siger du vel også, at kvaliteten er blevet 
forringet?</i></p><p>
»Nej, det gør jeg ikke. Jeg erkender, at den en gang imellem går for stærkt. 
Og jeg forstår de faglige grupper, når de siger, de løber rigtig stærk en 
gang imellem. Derfor er det helt afgørende at finde det rigtige 
balancepunkt«. 
</p><p><b class="ext-link">LÆS MERE</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2199989/hospitalerne-begaar-de-samme-fejl-igen-og-igen/">Hospitalerne begår de samme fejl 
igen og igen</a></p><p><i class=" bl-elem">Har I fundet det? </i></p><p>
»Nej, det tror jeg ikke. Men vi har et klart syn på, hvor vores udfordringer 
er. Og vi har forsøgt at fokusere og få de faglige miljøer til at hjælpe med 
at anskue problemerne og finde løsninger. Udfordringerne vil altid stå i 
kø«. 
</p><p><i class=" bl-elem">Er I lykkedes med de udfordringer? </i></p><p>
»På nogle af de fokuspunker, vi har haft, ja. Men en fireårig periode er en 
meget kort periode i sundhedsvæsenet, der er meget kompliceret og med så 
mange elementer«. 
</p><h3>
Resten af befolkningens dom 
</h3><p>
Spørger man også dem, der ikke stemte på Socialdemokraterne ved sidste valg, 
fordeler svarene sig en smule anderledes. 
</p><p>
24 procent vurderer, at det danske sundhedsvæsen samlet set er bedre i dag, 
end det var for fem år siden. 37 procent mener, at det hverken er bedre 
eller værre. 
</p><p class=" bl-elem">
Endeligt vurderer 30 procent, at sundhedsvæsenet har det dårligere end 
tidligere. 
</p>	
</div>

</div></body></html>
