---
layout:     post
title: 	    "To våde dage afløses af kold og solrig søndag"
post_author:	    
post_date:	    Fri, 20 Feb 2015 06:45:25 +0100
post_site:	    politiken.dk 
post_link:	    http://politiken.dk/indland/vejret/ECE2555124/to-vaade-dage-afloeses-af-kold-og-solrig-soendag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Gem udendørsaktiviteterne til søndag. Så behøver du kun varmt tøj og ikke det 
vandafvisende af slagsen. Det sidste er til gengæld en god idé at have med 
sig både fredag og lørdag.
</p><p>
Ifølge DMI er der nedbør i sigte de næste dage, og temperaturen betyder, at 
det formentlig kommer til at falde som regn.
</p><p>
»Det bliver to halvvåde dage fredag og lørdag. Regnen er fredag morgen 
allerede i store dele af Jylland og på Fyn, og det kommer til at brede sig 
til resten af landet i løbet af formiddagstimerne«, siger Klaus Larsen, 
vagtchef ved DMI, til Ritzau.
</p><p>
»Bornholm får som det eneste sted en tør dag med solskin. Til aften bliver det 
forholdsvist tørt vejr landet over, men i løbet af natten kommer endnu et 
system med regn, slud og måske tøsne. Det breder sig til hele landet, så 
alle får på et tidspunkt nedbør«, siger han.
</p><h3>
Sol søndag
</h3><p>
I dag falder der mest nedbør med 10-15 millimeter regn. Lørdag kan regnmåleren 
vise op til 10 millimeter.
</p><p>
Først søndag kan man tage en tur i skoven eller tage hul på Superligasæsonen 
på stadion rundt om i landet uden at skulle væbne sig med regnjakke eller 
paraply.
</p><p>
»Det klarer op i løbet af natten, så der bliver mulighed for sol og kun en 
enkelt byge eller to. Søndag får alle solen at se. Til gengæld bliver det 
blæsende, så fem grader kommer ikke til at føles så lunt«, siger Klaus 
Larsen.
</p><p>
Vinden rusker allerede fra i dag og kan ved kysterne nå op til hård vind.
</p><h3>
Kold weekend
</h3><p>
Temperaturerne holder sig i løbet af dagtimerne på termometrets positive side, 
men det er ikke en varm weekend, vi går i møde.
</p><p class=" bl-elem">
»Der er skruet ned for temperaturerne. Vi kommer ikke meget over to til fem 
grader landet over«, lyder det fra vagtchefen.
</p>	
</div>
</div></body></html>
