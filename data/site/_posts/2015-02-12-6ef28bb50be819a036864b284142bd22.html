---
layout:     post
title: 	    "Fald i stjålne iPhones efter lancering af ‘tyveri-knap’"
post_author:	    Elías Christian Lundström
post_date:	    Thu, 12 Feb 2015 14:34:40 +0000
post_site:	    www.version2.dk 
post_link:	    http://www.version2.dk/artikel/fald-i-stjaalne-iphones-efter-lancering-af-tyveri-knap-77164?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>I amerikanske storbyer som San Francisco og New York er antallet af stjålne iPhones faldet med henholdsvis 40 og 25 pct. i de 12 måneder efter, at Apple lancerede en særlig ‘kill-switch’ til iPhone-styresystemet iOS i 2013. Det skriver nyhedsbureauet <a href="http://uk.reuters.com/article/2015/02/11/uk-usa-smartphone-killswitch-idUKKBN0LF09320150211">Reuters</a>.</p>

<p>Funktionen gør det muligt for brugere, der har fået stjålet deres iPhone, at låse og deaktivere telefonen ved at logge ind via iCloud, så den bliver ubrugelig for tyvene. Når funktionen er aktiveret, kan tyven ikke geninstallere styresystemet, så telefonen kan sælges videre med fabriksindstillingerne.</p>

<p>Apple er ifølge teknologimediet TechCrunch et af de første mobilselskaber, som gør tyveri-knappen til en obligatorisk feature på telefonen.</p>

<p>I skrivende stund har både Apple, Samsung og Google lagt tyveri-funktioner ind på deres smartphones, og det forventes, at Microsoft vil lancere en lignende funktion i en kommende opdatering til Windows telefonerne ifølge Reuters.</p>
  </section></div></body></html>
