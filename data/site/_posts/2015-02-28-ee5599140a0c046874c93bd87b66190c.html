---
layout:     post
title: 	    "Norwegian-piloter strejker fra lørdag morgen"
post_author:	    
post_date:	    Sat, 28 Feb 2015 07:31:16 +0100
post_site:	    politiken.dk 
post_link:	    http://politiken.dk/rejser/nyheder/ECE2567692/norwegian-piloter-strejker-fra-loerdag-morgen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En række af Norwegians skandinaviske piloter kommer ikke til at sætte sig i 
cockpittet i selskabets fly fra lørdag morgen. 
</p><p>
Piloterne strejker, efter at forhandlinger mellem dem og flyselskabet er brudt 
sammen kort efter midnat natten til lørdag, skriver det norske nyhedsbureau 
NTB. 
</p><p>
70 af Norwegians piloter bliver ramt af strejken, der indtil videre vil vare 
frem til tirsdag. Fra onsdag vil strejken muligvis blive optrappet og ramme 
op mod 650 piloter. 
</p><p>
Nils Dalseide, der som forligsmand har mæglet i konflikten, har tidligere 
fredag oplyst, at afstanden mellem parterne YS-forbundet Parat og NHO 
Luftfart var for stor. 
</p><h3>
Vil undgå aflysninger 
</h3><p>
Parterne sad sammen ved forhandlingsbordet, da den officielle tidsfrist for at 
finde en aftale blev overskredet. Kort tid efter valgte man at afbryde 
forhandlingerne uden en løsning. 
</p><p>
Norwegian håber at kunne undgå flyaflysninger, men selskabet opfordrer 
passagerer til at tjekke hjemmesiden for at få oplysninger om en specifik 
afgang. 
</p><p>
»Hvis parterne mod forventning ikke når til enighed, vil målet være at 
gennemføre det planlagte flyprogram lørdag og søndag. Flyvninger til USA og 
Thailand kommer efter planen til at blive gennemført som normalt«, lyder det 
i en udtalelse fra Norwegian. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2566361/sas-tjek-din-sms-hvis-du-skal-ud-at-flyve/">SAS: Tjek din sms, hvis du 
skal ud at flyve</a></p>	
</div>
</div></body></html>
