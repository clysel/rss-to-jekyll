---
layout:     post
title: 	    "Over 200 skeletter er fundet under supermarked"
post_author:	    
post_date:	    Wed, 04 Mar 2015 13:21:37 +0100
post_site:	    politiken.dk 
post_link:	    http://politiken.dk/viden/ECE2572863/over-200-skeletter-er-fundet-under-supermarked/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Omkring 200 skeletter er blevet gravet frem under et supermarked på Boulevard 
Sébastopol i Paris. 
</p><p>
Fundet blev gjort af en gruppe håndværkere og bygningsarbejdere, der var i 
gang med at grave ud i kælderen under supermarkedet, som er en del af 
Monoprix-kæden. 
</p><p>
Her fandt håndværkerne til at begynde med en enorm bunke knogler. Og da 
menneskeknoglerne blev ved med at dukke frem fra jorden, tilkaldte 
håndværkerne et hold af arkæologer fra Inrap, det nationale institut for 
arkæologisk forskning i Frankrig. 
</p><p>
Pascal Roy, som er butikschef i Monoprix-supermarkedet, fortæller ifølge flere 
franske medier, at filialen er bygget på den grund, hvor byens gamle 
Trinité-hospital lå. 
</p><p>
»Vi havde forudset, at der nok ville være et par knogler, fordi grunden engang 
har været en kirkegård, men vi havde ikke forventet at finde disse 
massegrave«, siger Pascal Roy. 
</p><h3>
Kirkegård har ligget på stedet 
</h3><p>
Arkæologerne har siden gravet dybere ned i jorden på stedet og fundet syv 
underjordiske kamre, der indeholder omkring 20 skeletter hver, og et 
yderligere kammer, hvor 150 skeletter blev fundet. Samtlige skeletter var 
stablet oven på hinanden, formentlig for at spare plads. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/viden/ECE2249493/arkaeologer-loeser-londons-makabre-pestmysterium/">Arkæologer løser Londons 
makabre pestmysterium </a></p><p>
Trinity-hospitalet blev grundlagt i 1202, og eksperterne har fastslået, at de 
mange skeletter er blevet begravet på det, der engang var en kirkegård med 
tilknytning til hospitalet. 
</p><p>
Arkæologerne fra Inrap kalder fundet »ekstraordinært«. De mener, at de 
skeletter, der er fundet, har været ofre for en epidemi, der ramte Frankrig 
for mindst fem århundreder siden. 
</p><p>
»Det faktum, at skeletterne er så tæt pakket sammen i en massegrav, tyder på, 
at de var ofre for en epidemi som pesten, der ramte Frankrig i hele det 14., 
15. og 16. århundrede. Graven giver os en glimrende mulighed for at lære om, 
hvordan døden blev håndteret dengang, og hvordan begravelsespraksis var for 
århundreder siden«, siger eksperter til det engelske medie Daily Mail. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00917/819x613xmonop_jpg_p_917968y.jpg" alt="" border="0"/><span class="caption"><span class="f-img-caption">Frankrig. 
</span>Det er i jorden under supermarkedet her i Paris, at over 200 skeletter er blevet fundet. Foto: Denis Gliksman/Inrap</span></span></h3><h3>
Handlende fortsætter med at købe ind 
</h3><p>
Arkæologerne har under Monoprix-supermarkedet også fundet fragmenter af 
middelalderlig keramik og keramik fra dette århundrede. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2151606/400000-aar-gammelt-dna-saar-tvivl-om-menneskets-historie/">400.000 år gammelt dna sår 
tvivl om menneskets historie</a></p><p>
Ifølge et andet engelsk medie, The Guardian, fortsætter de handlende i 
supermarkedet - meter oven på massegraven - deres daglige gøremål, uden at 
vide, hvad der ligger under dem. 
</p><p>
Som avisen beskriver det, så står indbyggerne i denne del af den franske 
hovedstad i kø til baguetter og croissanter i Monoprix-filialens bager, mens 
arkæologerne samtidig børster sand og jord væk fra hundredvis af skeletter 
nær derved. 
</p><p class=" bl-elem">
»Det er en lidt bizar tanke. Men på den anden side, så er masser af mærkelige 
ting jo begravet under Paris«, som Pierre, en pensioneret embedsmand, siger 
til The Guardian. 
</p>	
</div>
</div></body></html>
