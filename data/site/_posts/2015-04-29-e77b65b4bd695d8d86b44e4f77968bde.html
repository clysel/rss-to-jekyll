---
layout:     post
title: 	    "Overvågningsekspert udgiver manual til frihedskamp på nettet"
post_author:	    
post_date:	    Wed, 29 Apr 2015 10:47:45 +0200
post_site:	    politiken.dk 
post_link:	    http://politiken.dk/kultur/boger/ECE2647521/overvaagningsekspert-udgiver-manual-til-frihedskamp-paa-nettet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p><b>Bruce Schneier: Data and Goliath: The Hidden Battles to Collect Your Data 
and Control Your World</b>. 
</p><p class=" bl-elem">
W.W. Norton &amp; Company, 400 sider, 27,95 dollars. 
</p>
</div>
</div><p>
Det var nemt, bekvemt og gratis. Du kunne få en e-mail-adresse, som ikke 
kostede noget. Du fik en fantastisk søgemaskine, så du med få bevægelser med 
fingrene kunne finde informationer, du ellers skulle bruge timer på 
biblioteket på at søge efter. Og du fik en praktisk og effektiv kalender. 
</p><p>
Uden at betale noget fik du alt det af Google. Det var sikkert ikke noget, du 
tænkte særlig meget over, for mange, du kender, valgte akkurat det samme. 
Det var en bevægelse, og du fulgte med. Google blev en del af dit liv. 
</p><p>
Pludselig opdager du, at Google er mere fortrolig med dine tanker, dine drømme 
og dine lyster end din familie og dine venner. Man lyver nemlig ikke for sin 
søgemaskine, man tænker slet ikke på den som én, man skal skjule noget for: 
</p><p>
»Google ved mere om, hvad jeg tænker, end jeg selv gør, for Google husker 
alting for altid«, skriver den amerikanske sikkerhedsekspert Bruce Schneier 
i sin nye bog ’Data and Goliath’. 
</p><p>
Han er forfatter til flere bøger om overvågning, forsker ved Harvard 
University, og ved høringer i Den Amerikanske Kongres bliver han brugt som 
overvågningsekspert. 
</p><h3>
Frygten 
</h3><p>
Hans nye bog er en suveræn afdækning af vor tids overvågningssamfund. Han 
beskriver det ikke som et ondt regimes hemmelige overvågning af vores 
privatliv eller som de grimme efterretningstjenesters tyveri af vores 
personlige data. 
</p><p>
Vores overvågningssamfund er resultatet af en aftale, som vi frit har indgået. 
Schneier gengiver de store firmaers logik: 
</p><p>
»Hvis du lader os få alle dine data, vil vi give dig de reklamer, du vil have, 
og vi smider gratis netsøgning, e-mail og en masse andre services oveni. Det 
er grundlæggende let og bekvemt. Vi er sociale dyr, og der er intet så 
tilfredsstillende som at kommunikere med andre mennesker«.
</p><div class="art-quote article-box">
<p class="quote"/>
<blockquote>
<p class="quote-txt">
Schneier opfordrer til frihedskamp og præsenterer en strategi
</p>
<p class="sender">
Rune Lykkeberg 
</p>
</blockquote>
</div><p/><p>
Vi har til gengæld givet dem alle oplysninger om os selv. 
</p><p><b class="ext-link">LÆS MAGASINET</b><a class="embeddedlink" href="http://politiken.dk/magasinet/feature/ECE2172327/big-data-vil-vende-op-og-ned-paa-din-verden/">Big data vil vende op og ned 
på din verden</a></p><p>
Siden fik regeringerne adgang til vores data. Demokratisk valgte ledere bruger 
med folkelig opbakning data til at bekæmpe terrorisme og forsvare os mod 
alle mulige fjender. Edward Snowden afslørede, hvor meget 
efterretningstjenesterne kan vide om os, men det førte ikke til folkelige 
protestbevægelser. Vi accepterer, at de bruger vores oplysninger. Vi er 
bange. 
</p><div class="art-fakta article-box">
<h4 class="">
blå bog</h4>
<h5>
Bruce Schneier</h5>
<div class="fakta-body" data-buildingblock="embedded_factboxlink">
<p><b>Amerikansk it-sikkerhedsekspert.</b> Født 15. januar 1963 i New York, USA. 
Uddannet i <b>datalogi</b> ved American University i Washington, D.C. 
</p><p>
Har arbejdet med kryptografi for det amerikanske søværn. Etableredei 
1999 it-sikkerhedsfirmaet Counterplane, som siden er solgt videre. Schneier 
har skrevet to algoritmer Blowfish og Twofish, som benyttes til kryptering.
</p><p>
Schneier debuterede i 1996 med 'Applied Cryptography' og har siden skrevet 
flere bøger om it-sikkerhed, senest 'Data and Goliath. The Hidden Battles to 
Collect Your Data and Control Your World' (2015). 
</p><p>
Skriver også blogs og essays og underviser.
</p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p/><p>
»Fordi vi er bange for terrorister, fordi vi er bange for fremmede, som vil 
bortføre vores børn, fordi vi er frygter narkohandlerne, og fordi vi er 
bange for en hvilken som helst ond forbryder, der på et givet tidspunkt er 
på mode at frygte«, konstaterer Schneier. 
</p><h3>
En dårlig handel for os 
</h3><p>
Vi har givet noget og fået noget andet til gengæld. Det er en handel. 
Problemet er ifølge Schneier, at det er en dårlig handel for os. Vi har 
givet alt for meget uden at kende konsekvenserne. 
</p><p>
Nu er Google den største søgemaskine i verden; to tredjedele af alle søgninger 
i USA foregår på Google, og det vil for de fleste være besværligt og 
udmattende at gøre sig fri af Google. Det er en af de ting, som mange ved, 
at de burde gøre, men som man ikke får taget sig sammen til. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/rasmus-jarlov/ECE2562671/hvorfor-skal-vi-overvaages-hvis-vi-ikke-har-noget-at-skjule/">Hvorfor skal vi overvåges, 
hvis vi ikke har noget at skjule?</a></p><p>
Det er ikke kun en Google, der tilbyder den slags handler om vores personlige 
data. For nylig lavede Buzzfeed en quiz med rubrikken: ’Hvor privilegeret er 
du?’. Det er sjovt og nemt, og 2 millioner gennemførte quizzen. 
</p><p>
De gav oplysninger om deres økonomi, formue, indtægt, ferievaner, hobbyer, 
mentale sundhed og fysiske tilstand. Brugerne fik et hurtigt svar, og 
Buzzfeed samlede værdifulde oplysninger, de kunne sælge videre til 
annoncørerne. 
</p><h3>
Vi er sammen, når vi er alene 
</h3><p>
Facebook har lavet en tilsvarende handel, og nu har næsten to tredjedele af 
verdens internetbrugere en facebookkonto med billeder af dem selv, børn og 
venner og en ufattelig mængde kommunikation. 
</p><p>
Hver tredje bog, som bliver solgt i USA, og næsten tre fjerdedele af alle 
e-bøger bliver solgt over Amazon.com. Ikke alene ved Amazon, hvad folk 
læser, men via e-bøgerne ved de også, hvad der bliver streget under, og 
hvornår læserne snyder og springer frem til slutningen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2602735/facebook-vil-overvaage-alle-dine-telefonopkald/">Facebook vil overvåge alle 
dine telefonopkald</a></p><p>
Igen pointerer Schneier, at overvågningen ikke kun er negativ. Amazon bruger 
vores data til at tilbyde os bøger, vi gerne vil læse, men som vi ikke 
vidste eksisterede. Og vi kan i vores e-bøger se, hvad andre læsere har 
streget under og fundet væsentligt. 
</p><p>
Vi er for første gang nogensinde sammen med mennesker fra hele verden, når vi 
sidder alene og læser: 
</p><p>
»Der er ikke noget lys, der blinker eller en boks, som dukker op på skærmen 
for at fortælle dig, at Kindle sender Amazon oplysninger om dine læsevaner. 
Det finder bare sted, lydløst og konstant«, bemærker Schneier. 
</p><p>
Det virkede uskyldigt, da vi startede med at give Facebook, Google og Amazon 
alle vores oplysninger, og det var for sent, da vi fandt ud af, hvor meget 
de har på os. Nu er vi blevet så afhængige af dem, at det vil være en kamp 
at slippe fri. 
</p><h3>
Latterligt at sige nej 
</h3><p>
Som Schneier bemærker: Hvis den amerikanske regering krævede, at alle borgere 
skulle gå rundt med et apparat, så man altid kunne lokalisere dem, ville 
folk protestere fanatisk og massivt. Men hvis man giver folk en telefon, som 
de kan bære med sig overalt, sker det helt af sig selv. 
</p><p>
De store tech-giganter har lavet et tilbud, som passer perfekt til frie 
menneskers behov i kapitalistiske og demokratiske samfund. Det virker 
latterligt at sige nej. Og på den måde får giganterne noget, som passer 
perfekt til deres behov for at drive forretning i en globaliseret 
informationsøkonomi. 
</p><p>
De har gennem vores frihed opnået noget, som ingen diktatorer har præsteret: 
et fuldstændigt indblik i vores tanker, sociale liv, kommunikation og 
bevægelsesmønster. 
</p><h3>
Panoptikon 
</h3><p>
’Data and Goliath’ er delt ind i tre afsnit. Det første og bedste redegør for, 
hvordan den enestående masseovervågning er blevet udviklet. Alle væsentlige 
funktioner bliver varetaget af computere, som gør vores liv lettere, og gør 
det, der tidligere var utænkeligt, til en reel mulighed. Men biproduktet af 
den proces er en enorm mængde data, som vi ikke selv kontrollerer. 
</p><p>
Det næste afsnit handler om, hvordan de data bliver brugt af virksomheder og 
regeringer til at overvåge os. Der er fine iagttagelser, men også 
gentagelser af kulturkritikkens klicheer og fjendebilleder. 
</p><p><b class="ext-link">LÆS DEBAT</b><a class="embeddedlink" href="http://politiken.dk/debat/kroniken/ECE2599318/sladrehanken-er-vigtig-i-et-demokratisk-samfund/">'Sladrehanken' er vigtig i et 
demokratisk samfund</a></p><p>
Som mange andre sammenligner Schneier vores overvågningssamfund med den 
engelske filosof Jeremy Benthams teori om ’panoptikon’: en overvågning i et 
fængsel, hvor overvågerne er placeret i et tårn over de overvågede, så de 
ved, de bliver overvåget. 
</p><p>
Parallellen til panoptikon er polemisk effektiv, fordi den mobiliserer til 
kamp, men den er analytisk forkert, fordi vi til daglig netop ikke tænker på 
Google, Facebook og Amazon som overvågere. 
</p><p>
Det sidste afsnit er til gengæld fortræffeligt: Schneier opfordrer til 
frihedskamp og præsenterer en strategi for, hvad vi kan kræve af 
virksomhederne, hvad regeringen bør gøre, og hvad vi hver især kan gøre for 
at genvinde vores privatliv. 
</p><h3>
Kulturel revolution 
</h3><p>
Schneier er ikke principiel modstander af overvågning. Han erkender, at 
amerikanerne og europæerne har behov for efterretningstjenester, og at vi 
som borgere ikke kan kræve, at vores regeringer skal indstille 
overvågningen. 
</p><p>
Uanset hvad vi gør, vil kineserne og russerne blive ved med at overvåge deres 
egne borgere og forsøge at få adgang til vores data om os selv. Og han 
minder om, at autoritære regimer bruger de nye overvågningsmuligheder 
langt mere vidtgående end de vestlige regeringer. 
</p><p>
Han fører således ikke kamp mod overvågningen som sådan, men erklærer, at vi 
bør genforhandle vores handel med overvågerne. 
</p><p>
Af regeringen skal vi kræve, at de nedbryder store efterretningsinstitutioner 
som NSA i mindre enheder. Det fører ifølge Schneier til farlige 
magtkoncentrationer, når enkelte offentlige institutioner får så meget magt 
over borgernes data, at ingen kan udfordre dem. 
</p><p><b class="ext-link">BAGGRUND: </b><a class="embeddedlink" href="http://politiken.dk/forbrugogliv/digitalt/internet/ECE2128588/overblik-det-ved-vi-om-digital-overvaagning/">Overblik: Det ved vi om digital 
overvågning</a></p><p>
Det næste er, at vi skal kræve, at terrorisme ikke er en juridisk 
undtagelseskategori. Det åbner for omfattende overvågning, at terrorister 
har status som militære fjender. Schneier anbefaler, at terrorisme bliver 
behandlet ligesom andre former for organiseret kriminalitet. 
</p><p>
Endelig skal vi kræve rum på internettet, som ikke er ejet af private 
virksomheder. Der er ikke noget frit offentligt forum på nettet, men det bør 
vores regeringer levere, hævder Schneier. 
</p><p>
Af de private virksomheder skal vi selv være opmærksom på, at vi har noget de 
gerne vil have, som vi ikke skal give dem for en gratis e-mail-adresse. 
</p><p>
Det forudsætter en kulturel revolution, hvor vi gennem oplysning bliver 
opmærksom på, at vi faktisk indgår konstante handler med gratis ydelser og 
personlige data. 
</p><h3>
En storartet manual 
</h3><p>
Det sjoveste er Schneiers opfordringer til os selv: Han anbefaler en blanding 
af højteknologisk modstandskamp og gammeldags antiteknologisk afholdenhed. 
Vi skal gøre alt, hvad vi kan teknologisk for at forvirre, forstyrre og 
forvrænge overvågerne. 
</p><p>
Bruge udvalgte søgemaskiner, installere vores eget plug-in, købe ind med 
gæstekort på nettet, slette vores cookies og angive falske adresser. Og så 
skal vi betale kontant, når vi kan, og efterlade vores telefon derhjemme så 
ofte som muligt. 
</p><p>
Endelig skal vi lade os inspirere af borgerne i autoritære samfund, som ved, 
at deres data kan bruges imod dem. 
</p><p>
Kinesiske dissidenter affotograferer således politiske breve og mailer dem 
efterfølgende, så ordene ikke kan spores. 
</p><p>
Schneiers bog er storartet som manual til den nye modstandskamp. Han minder os 
om det, som borgere i autoritære stater ved: 
</p><p class=" bl-elem">
Frihed er ikke bare frihed til at leve lettere og mere bekvemt, men også 
frihed fra stærke kræfters indblanding i vores liv. 
</p>	
</div>

</div></body></html>
