---
layout:     post
title: 	    "Nødhjælpschef: Man dør ikke af jordskælv, men af sammenstyrtede bygninger"
post_author:	    
post_date:	    Sat, 25 Apr 2015 22:04:38 +0200
post_site:	    politiken.dk 
post_link:	    http://politiken.dk/udland/ECE2643386/noedhjaelpschef-man-doer-ikke-af-jordskaelv-men-af-sammenstyrtede-bygninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da et jordskælv lørdag ramte Nepal med 7,8 i styrke, var flere 
nødhjælpsorganisationer forberedte. 
</p><p>
Efter efter jordskælv i 2010 ramte Haiti og kostede 70.000 mennesker livet, 
har de gransket, hvilket sted der skulle blive det næste. 
</p><p>
Derfor kiggede de på, hvilke andre fattige eller fejlslagne stater der havde 
en seismologisk historie, der tydede på, at store jordskælv vil komme i 
fremtiden. 
</p><p>
Her dukkede Nepal op. Et af verdens fattigste lande, der samtidig ligger, hvor 
den Indoaustralske og Den Eurasiske Kontinentalplade støder sammen. Det er 
medvirkende til, at Himalayabjergene er blevet verdens højeste, men 
pladernes møde skaber også mange jordskælv. 
</p><p><b class="ext-link">FÅ OVERBLIKKET</b><a class="embeddedlink" href="http://politiken.dk/udland/ECE2643031/det-ved-vi-om-jordskaelvet-i-nepal/">Det ved vi om jordskælvet i 
Nepal</a></p><p>
Mens jordskælvet i Haiti havde epicenter tæt ved landets hovedstad, havde 
dagesn jordskævl i Nepal epicenter et godt stykke fra storbyerne, og det er 
medvirkende til, at tabstallet i Nepal indtil videre - godt 1.300 - ligger 
langt lavere end katastrofen i Haiti. 
</p><p>
»Vi har lavet planer, hvor vi regnede med 250.000, hvis det ramte lige under 
Kathmandu (Nepals hovedstad med omkring en million indbyggere, red.). Det er 
et sådan scenario, der kan holde en nødhjælpsarbejder vågen om natten«, 
fortæller Jonas Keiding Lindholm, der er vicegeneralsekretær i Red Barnet. 
</p><p>
Med hans egne ord har der »stort set ikke været et jordskælv de seneste 10 
år«, hvor han ikke har været involveret i det efterfølgende 
nødhjælpsarbejde. Derfor ledte han også det hold fra Red Barnet, der i 2011 
udformede en plan for, hvordan man skulle reagere på et katastrofalt 
jordskælv i Nepal. 
</p><p>
»Mennesker dør ikke af jordskælv, men af sammenstyrtede bygninger«, forklarer 
han for at understrege, hvorfor det er nødvendigt i netop Nepal. 
</p><p class="art-ext-other">

</p><p/><p>
Derfor har Red Barnet siden 2011 trænet folk, lært skolebørn og lokalsamfund, 
hvad de skulle gøre i tilfælde af jordskælv og forsøgt at få skærpet kravene 
til bygninger i Nepal. 
</p><h3>
Først skal der reddes liv 
</h3><p>
Selvom man har lagt planer, er det desværre ikke altid nok, for som Jonas 
Keiding Lindholm siger: 
</p><p>
»Ingen plan er god nok til at rumme virkeligheden«. 
</p><p><b class="ext-link">ØJENVIDNE TIL JORDSKÆLV</b><a class="embeddedlink" href="http://politiken.dk/udland/ECE2643327/oejenvidne-til-jordskaelv-de-solide-stenmure-blaevrede-som-gl/">De solide 
stenmure blævrede som gélé</a></p><p>
Alligevel er der allerede sat et stort maskineri i gang i Nepal. Red Barnet 
har 700 medarbejdere, der i første omgang har meldt ind, at de er i live, og 
nu skal i gang med at redde andre: 
</p><p>
»Vi er en børnefaglig organisation, men de første 72 timer handler om at redde 
liv«, siger Jonas Keiding Lindholm. 
</p><p>
De liv skal især reddes i Nepals bjerglandsbyer. Her kan efterskælvene giver 
laviner og jordskred, og derfor handler det om at få beboerne i sikkerhed, 
samt at få dem, der allerede er såret, tilset. 
</p><h3>
Medarbejdere, penge og nødforsyninger 
</h3><p>
Ifølge Jonas Keiding Lindholm er der tre ting, et land har brug for at vide, 
når det er blevet ramt af en katastrofe. Hvordan de får penge, medarbejdere 
og nødforsyninger. 
</p><p>
Derfor er enhver plan bygget op om at træne og mobilisere folk, tiltrække 
midler og skaffe nødforsyninger frem til de ramte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2643288/danmark-frigiver-fem-millioner-til-noedhjaelp-i-nepal/">Danmark frigiver fem millioner 
til nødhjælp i Nepal</a></p><p>
Red Barnet har flere lagre med nødforsyninger i Nepal, som de allerede er i 
gang med at tømme. Her er det især afgørende med medicinske forsyninger de 
første dage, men mange folk har også mistet deres hjem og har derfor brug 
for et telt, tæpper og andre ting til at klare sig. 
</p><p>
Udover Nepal har Red Barnet lagre i nabolandene, og en af de store 
udfordringer er logistikken i at få bragt forsyningerne til Nepal. Derfor 
flyver Red Barnet nogle specialarbejdere ind til at håndtere netop det. 
</p><h3>
Hjælp til børnene 
</h3><p>
Efter de første dage begynder Red Barnet i højere grad at fokusere på børnene. 
De skal have sundhedsmæssig, social og psykosocial hjælp. Mange er blevet 
væk fra deres forældre og skal finde hjem. Andre har mistet deres forældre 
og skal finde et nyt hjem. De fleste er traumatiseret på den ene eller anden 
måde og har brug for hjælp. 
</p><p>
Samtidig skal de beskyttes fra det kaos, der per definition venter efter en 
katastrofe: 
</p><p class=" bl-elem">
»Nepal er allerede fattigt og kendt for børnehandel og -prostitution. Med det 
kenskab, jeg har, så tror jeg også, det vil opstå i et kaos efter en sådan 
katastrofe. Derfor skal de beskyttes mod overgreb«, forklarer Jonas Keiding 
Lindholm. 
</p>	
</div>

</div></body></html>
