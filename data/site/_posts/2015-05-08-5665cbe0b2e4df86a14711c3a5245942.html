---
layout:     post
title: 	    "Generalstrejke i Island truer landets opsving"
post_author:	    
post_date:	    Fri, 08 May 2015 22:14:15 +0200
post_site:	    politiken.dk 
post_link:	    http://politiken.dk/oekonomi/ECE2661884/generalstrejke-i-island-truer-landets-opsving/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
33 procent i lønstigning. 
</p><p>
Det er det simple, men ekstreme krav, flere fagforeninger i disse dage 
fremsætter i Island sammen med et varsel om en generalstrejke, der risikerer 
at slå landets nylige og hårdt tiltrængte økonomiske opsving i stykker. 
</p><p>
Omkring 75.000 islændinge står klar til at deltage i den generalstrejke, som 
fagforeningerne truer med at sætte i gang 28. maj. Det er omkring en 
tredjedel af landets arbejdsstyrke, og vil især ramme turismen, som er en af 
landets vigtigste brancher og udgør 26,8 procent af landets eksport. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2585407/island-traekker-sin-eu-ansoegning-tilbage/">Island trækker sin 
EU-ansøgning tilbage</a></p><p>
Desuden bakker hele 30,1 procent af de islandske vælgere ifølge en ny 
meningsmåling nu op om de politiske rebeller fra Piratpartiet - et parti med 
rødder i det teknologiske, der har slået sig op på en skarp kritik af det 
økonomiske system og en mærkesag om direkte demokrati, hvor borgernes idéer 
bliver sendt direkte til parlamentet via internettet. 
</p><p>
»De er selv overraskede over opbakningen. De har ikke en stor sammenhængende 
politik, og sammenlignet med de øvrige partier gør de ikke meget for at 
komme ind i den politiske varme. Men de oplever en helt uhørt stor 
opbakning, fordi islændingene er frustrerede over den økonomiske situation 
og de hårde besparelser fra regeringen«, fortæller Lars Hovbakke Sørensen, 
der er ph.d. i internationale studier fra Aalborg Universitet og ekspert i 
politik og historie i Norden. 
</p><p><b>Tilbage til højre </b></p><p>
Økonomisk har Island ellers læget sine sår overraskende hurtigt. Siden 
centrum-venstre-regeringen overtog landets politiske tøjler efter krakket, 
er økonomien kun gået i den rigtige retning, og siden 2011 har man oplevet 
ganske fornuftige vækstrater omkring to procent. 
</p><p>
Men islændingene selv har følt alt andet end succes i de seneste år. Vejen til 
en sundere økonomi har været brolagt med besparelser, og den hårde kurs 
kostede i 2013 regeringen livet. Tilbage i sædet kom med overvældende 
flertal den borgerlige regering, der sad på magten op til krisen og af mange 
blev stemplet som årsagen til det islandske krak. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2655396/norsk-ekspert-norge-er-traet-af-at-vaere-den-rige-faetter/">Norsk ekspert: Norge er træt 
af at være den rige fætter </a></p><p>
Ifølge Lars Hovbakke Sørensen kom der med den nye borgerlige regering også 
håbet om, at alt ville blive godt igen. Derfor blev de islandske vælgere 
også slemt skuffede, da den nye regering valgte at fortsætte den stramme 
politik, som den forrige regering havde ført. 
</p><p>
»Der er en opgivende holdning, der bare bliver større og større, og vreden 
bliver rettet mod politikerne. Særligt når man kan se, at krisen ikke er nær 
så slem i andre europæiske lande«, siger han. 
</p><h3>
Svært at se en løsning 
</h3><p class=" bl-elem">
Lars Hovbakke Sørensen har svært ved at se en løsning, der ikke på den ene 
eller anden måde vil blive modarbejdet. Landets eneste måde at klare sig ud 
af krisen er højst sandsynligt at fortsætte den hårde politik og spare, som 
de sidste par regeringer har gjort. Men det er der ikke særlig stor 
forståelse for hos befolkningen, vurderer han. 
</p>	
</div>

</div></body></html>
