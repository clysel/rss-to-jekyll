---
layout:     post
title: 	    "Opera: Når stemmerne skiftes ud"
post_author:	    
post_date:	    Fri, 01 May 2015 13:44:57 +0200
post_site:	    politiken.dk 
post_link:	    http://politiken.dk/kultur/scene/ECE2650773/opera-naar-stemmerne-skiftes-ud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>
Premierer 2015/16
</p>
<p>
Opera 
</p>

<div class="fakta-body" data-buildingblock="embedded_factboxlink">
<p>
Hans Werner Henze: <b>Boulevard solitude</b>, 1.10.2015. 
</p><p>
Weber:<b>Jægerbruden</b>, 7.11.2015.
</p><p>
Wagner: <b>Lohengrin</b>, 22.1.2016. 
</p><p>
Mozart: <b>Figaros bryllup</b>, 28.2.2016. 
</p><p>
Thomas Adès: <b>Powder her face</b>, 19.3.2016. 
</p><p class=" bl-elem">
Richard Strauss: <b>Salome</b>, 17.4.2016.
</p>
</div>
</div><p>
Interessante titler, spændende instruktører – og et kongeligt ensemble af 
fastansatte operasolister i frit fald. 
</p><p>
Nogenlunde sådan kan ikke bare den igangværende, men også den kommende 
operasæson på Det Kongelige Teater sammenfattes.
</p><p>
Med 6 nye forestillinger og 4 repremierer står Den Kongelige Opera efter 
sommerferien for 10 egenopsætninger, og værkerne er godt valgt ud. 
</p><p>
Blandt repremiererne er det især overbevisende at gentage Kasper Holtens og 
Steffen Aarfings visuelt stærke tegneseriegenfortælling af Richard Strauss’ 
’Kvinden uden skygge’, hvor det enorme orkester denne gang dirigeres af 
musikchef Michael Boder. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/ECE2648332/kommentar-operafestival-har-knaekket-koden/">Kommentar: Operafestival har 
knækket koden</a></p><p>
Det skal blive interessant – og sikkert spektakulært – i et samarbejde med 
Londons Royal Opera House at se Holtens og scenografen Es Devlins take på 
Carl Maria von Webers ærkeromantiske ’Jægerbruden’ »uden tyske skove og 
vildsvin«, som operachef Sven Müller formulerede det ved 
sæsonpræsentationen. 
</p><p>
At supplere på premierefronten med hovedværker som Strauss’ ’Salome’, Mozarts 
’Figaros bryllup’ og Wagners ’Lohengrin’ bør sikre et vist antal solgte 
billetter, selv om de dyreste billetter i operaen i København stadig er 
kostbare målt mod omkringliggende operabyer som Oslo og ikke mindst Berlin.
</p><p>
Mindre interessant bliver det ikke, efter at Sven Müller ved 
sæsonpræsentationen kunne fortælle, at den norske mesterinstruktør og 
provokatør Stefan Herheim har tænkt sig – glup! – at gøre bibelgyseren 
’Salome’ morsom i en forestilling skabt i samarbejde med netop operaen i 
Oslo, mens Elisa Kragerup vil behandle ’Figaro’ som skuespil, og Nicola 
Raab, der stod for en minimalistisk ’Otello’ under Verdi- og 
Shakespearefejringen i 2013, vil tage sig af ’Lohengrin’ i selskab med den 
stærke russiske dirigent Alexander Vedernikov.
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/ECE2650693/det-kongelige-teater-goer-klar-til-fornyet-kritik/">Det Kongelige Teater gør klar 
til fornyet kritik</a></p><p>
Det er fint nok, at vi lige nu har en operachef, der tør tilbyde publikum en 
enakter som Hans Werner Henzes ’Boulevard solitude’ fra 1950’erne, som 
sikkert vil overraske mange ved sin tilgængelighed. 
</p><p>
At sæsonens sidste premiere så er en slidt, gammel nyhed inden for 
samtidsmusikken, nemlig briten Thomas Adès i 1990’erne så skandaleombruste 
blowjobopera ’Powder her face’, der har været oppe i København allerede for 
mange år siden, må tilskrives, at den ellers ikke længere videre aktuelle 
Adès i år får Léonie Sonnings musikpris.
</p><p>
Det, der stikker stadig mere i øjnene, her mens Den Kongelige Opera fejrer 
Carl Nielsen med en skævt besat ’Saul og David’, er måden, huset forvalter 
sit solistensemble på. 
</p><div class="art-quote article-box">
<p class="quote"/>
<blockquote>
<p class="quote-txt">
Hvor høje ambitioner har Den Kongelige Opera i det hele taget med sit 
solistensemble, når man ser frem mod de kommende år?
</p>
</blockquote>
</div><p>
En del af de bedste stemmer er forsvundet til udlandet efter de besparelser, 
Operaen har været udsat for. Nyansættelserne har ikke ligefrem været 
spektakulære, og lige nu forlyder det, at to sopraner, Inger Dam-Jensen 
inklusive, ikke får deres kontrakter forlænget.</p><p>
Stemningen blandt solisterne er forståeligt nok ikke den bedste, og når man 
blader gennem programmet for den kommende operasæson, undres man også denne 
gang hyppigt over, hvilke sangere der er sat til at synge hvilke roller.
</p><p>
Repremierer som Verdis ’Falstaff’ og ’La traviata’ plus Puccinis ’Il trittico’ 
er i sig selv udmærkede valg. Men de er ikke lige lette at besætte jævnt og 
tilfredsstillende med de operasolister, Det Kongelige Teater nu råder over, 
og spørgsmålet rejser sig: 
</p><p class=" bl-elem">
Hvor høje ambitioner har Den Kongelige Opera i det hele taget med sit 
solistensemble, når man ser frem mod de kommende år?
</p>	
</div>

</div></body></html>
