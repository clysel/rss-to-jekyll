---
layout:     post
title: 	    "Danske Erhvervsskoler: Inaktive praktikansøgere skal streges fra praktiklister"
post_author:	    
post_date:	    Fri, 27 Mar 2015 16:31:12 +0100
post_site:	    politiken.dk 
post_link:	    http://politiken.dk/indland/uddannelse/ECE2606731/danske-erhvervsskoler-inaktive-praktikansoegere-skal-streges-fra-praktiklister/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De praktiksøgende elever på landets erhvervsskoler, som ikke møder op, når 
skolen indkalder dem til samtaler, skal slettes fra listen over 
praktiksøgende. 
</p><p>
Det mener direktør for foreningen Danske Erhvervsskoler Lars Kunov. 
</p><p>
Det var nemlig kun 800 ud af knap 2.900 elever, der mødte op, da 
erhvervsskolerne i novmber indkalde de praktiksøgende til en samtale. Det 
skriver Altinget.dk. 
</p><p>
De resterende 2.100 elever meldte enten afbud eller mødte simpelthen ikke op. 
Samtidigt havde cirka halvdelen af eleverne ikke været i kontakt med en 
virksomhed for at finde en praktikplads inden for de seneste to uger. En 
fjerdedel havde ikke søgt en plads i en måned. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/ECE2571424/smedeunderviser-jeg-har-svaert-ved-bare-at-vaere-betina/">Smedeunderviser: »Jeg har 
svært ved bare at være Betina«</a></p><p>
Dansk Arbejdsgiverforenings chefkonsulent på uddannelsesområdet, Simon 
Neergaard-Holm, siger til Altinget, at skolerne bør strege de elever fra 
listen, som ikke er aktive. Og det er Lars Kunov fra Danske Erhvervsskoler 
enig i. 
</p><p>
»Vi synes også, at man skal til en fornyet samtale, så de skal kaldes ind 
igen. Og den her gang skal der stå i brevet, at hvis man ikke møder op, så 
bliver man slettet som værende praktikpladssøgende. På den måde kan vi finde 
ud af, om de, der ikke møder op, reelt ikke er interesseret i en 
praktikplads, eller om det bare var fordi, at de ikke kunne finde ud af, at 
det var alvorlig ment. Hvis vi kunne få det, kunne vi få et klarere billede 
af, hvem der faktisk er søgende«, siger Lars Kunov. 
</p><h3>
Vil ændre reglerne for et nej til skolepraktik 
</h3><p>
Dansk Arbejdsgiverforening mener, at eleverne bør have et tilbud om at starte 
i skolepraktik, og skrives ud af uddannelsen og praktikpladskøen, hvis de 
takker nej til det. 
</p><p>
Men det er Lars Kunov fra erhvervsskolerne ikke enig i. 
</p><p>
»Jeg hører DA’s forslag sådan, at hvis de siger nej til skolepraktik, så kan 
de blive slettet af køen. Den går ikke. Man skal have lov til at sige nej 
til et praktikcenter og stadig være praktiksøgende. Der er også et økonomisk 
issue, for en del fremhæver, at grunden til, at de har fravalgt 
skolepraktikken, er økonomien. Den (lønnen red.) er også lavere end det, man 
kan tjene, hvis man går ud og får arbejde som ufaglært eller får en 
praktikplads«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/danmark_tv/ECE2586905/erhvervsskole-har-knaekket-koden-for-elevfrafald-det-handler-om-succesoplevelser/">Erhvervsskole har knækket 
koden for elevfrafald: »Det handler om succesoplevelser«</a></p><p>
Men selvom Lars Kunov ikke vil afskrive de elever, der siger nej til 
skolepraktik, vil han gerne ændre lidt på reglerne. 
</p><p>
»Der er rigtig mange af dem, der har været til samtale, som faktisk gerne vil 
i skolepraktitk. Men de fravalgte det første gang, de fik det tilbudt, fordi 
de troede, at de selv kunne finde en praktikplads eller ikke syntes, at det 
var så attraktivt. Nu har vi faktisk fået lavet praktikcentre, hvor 
kvaliteten er væsentligt øget, og samtidig er der en del, der har fundet ud 
af, at de faktisk ikke kunne finde en praktikplads selv. Derfor er de 
interesseret i at komme på praktikcenter nu. Der har reglerne været, at har 
man en gang sagt nej, så har man sagt nej. Og det er ærgerligt, når vi ved, 
at vi kommer til at mangle faglært arbejde i fremtiden«, siger han. 
</p><h3>
Praktikcenterchef: »Unge mennesker finder finder nye«
</h3><p>
Praktikcenterchef på Tech College Aalborg Per Dennis Kristensen kan godt 
genkende billedet af de mange praktiksøgende, der ikke møder op. I Aalborg 
mødte kun 25 procent af eleverne op til samtalen. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg tror umiddelbart, det skyldes, at de unge mennesker i dag er fornuftige
</p>
<p class="sender">
Per Dennis Kristensen, praktikcenterchef 
</p>
</blockquote>
</div><p>
Men det får ikke panderynkerne frem hos praktikcenterchefen. </p><p>
»Jeg tror umiddelbart, det skyldes, at de unge mennesker i dag er fornuftige 
og ikke bare sætter sig på hænderne og venter på, at vi finder noget til 
dem. Unge mennesker finder nye veje. Så prøver de et job i Fakta eller 
bliver arbejdsmand et sted. Det er sådan, unge agerer i dag. Så er de 
stadigvæk praktikpladsøgende i vores system, men når de får en indkaldelse 
til et møde, tænker de, at det går fint og kommer ikke til samtalen«, 
forklarer Per Dennis Kristensen. 
</p><p>
Hvis det at strege eleverne fra listen over praktiksøgende kan give et mere 
reelt billede af, hvor mange der faktisk mangler en praktikplads, synes han, 
at det vil være positivt. 
</p><p>
»Det er fornuftigt nok at få nogle reelle tal på bordet. Men det er ikke 
altid, at den hele sandhed kommer frem, for der kan godt sidde nogle ved 
kassen nede i Netto, som stadigvæk godt kunne tænke sig en praktikplads«, 
siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2588975/kritik-regeringen-sminker-tallene-for-praktiksoegende/">Kritik: Regeringen sminker 
tallene for praktiksøgende </a></p><p>
Også på Syddansk Erhvervsskole i Odense bekræfter kommunikationschef Lars 
Havelund, at omkring 60 procent af de praktiksøgende ikke mødte op, da 
skolen indkaldte dem til samtale. Han vil helst ikke gætte på årsagen, men 
fortæller, at eleverne vil blive indkaldt igen, og hvis de heller denne gang 
møder op, vil de bliver streget som praktiksøgende. 
</p><p>
I Østjylland er problemet langt mindre, og her kan uddannelsesdirektør på 
Aarhus Tech Ib Kronborg ikke genkende billedet af de inaktive 
praktiksøgende. Han indkaldte ligesom de andre erhvervsskoler på 
Undervisningsministeriets opfordring de elever, som på papiret søgte 
praktik, til en samtale. Ud af 54 elever havde 7 fået en praktikplads, mens 
4 ikke mødte frem. 
</p><p>
»Vi er normalt i dialog med dem hver tredje måned enten på mail eller telefon 
for at høre, hvor mange uddannelsesaftaler, de har søgt, og hvad har de 
gjort. Nogle har for eksempel fået en lærerplads og glemmer at melde sig ud 
af praktik-køen«, siger Ib Kronborg. 
</p><p>
De fire elever, der ikke mødte op til samtalen, vil blive kaldt til møde igen. 
Hvis de fortsat ikke viser sig, vil Ib Kronborg formentlig strege dem fra 
listen. 
</p><p class=" bl-elem">
»Jeg tænker, at vi ikke vi kan have dem stående som praktikpladssøgende. Man 
skal jo gøre noget aktivt undervejs i forløbet, så når vi indkalder dem og 
hvis de udebliver, tænker jeg, at de ikke kan være søgende«, siger Ib 
Kronborg. 
</p>	
</div>
</div></body></html>
