---
layout:     post
title: 	    "Professor støtter Ekstra Bladet: Politiets sag imod avisen skal til EU"
post_author:	    
post_date:	    Thu, 07 May 2015 16:15:29 +0200
post_site:	    politiken.dk 
post_link:	    http://politiken.dk/kultur/medier/ECE2659153/professor-stoetter-ekstra-bladet-politiets-sag-imod-avisen-skal-til-eu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Har Ekstra Bladet overtrådt loven ved at trykke og vise annoncer, som 
reklamerer for udenlandske spilfirmaer - målrettet danske spillefugle? 
</p><p>
Ja, mener politiet. 
</p><p>
Avisen har nemlig tjent penge på at annoncere for udenlandske spilfirmaer som 
Betfair, Ladbrokes og Unibet, der indtil 2012 ikke måtte sælge spil i 
Danmark - Ekstra Bladets lovovertrædelse skete ifølge politiet i perioden 
fra 2003 til 2011, skriver Ritzau. 
</p><p>
Og dén lovovertrædelse skal JP/Politikens Hus - der huser Ekstra Bladet - bøde 
for, mener politiet. 
</p><p>
Eller bløde for. 
</p><p>
Det er i hvert fald hele 415 millioner, som politiet kræver konfiskeret hos 
JP/Politikens Hus A/S, bekræfter politiet. Også nuværende chefredaktør for 
Ekstra Bladet, Poul Madsen, risikerer sammen med avisens tidligere 
chefredaktør Bent Falbert bødestraf i sagen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2658748/politiet-kraever-415-millioner-kroner-af-jppolitikens-hus-for-spilannoncer/">Politiet kræver 415 millioner 
kroner af JP/Politikens Hus for spilannoncer</a></p><p>
I en pressemeddelelse siger koncernøkonomidirektør Henrik Schjerbeck fra 
JP/Politikens Hus, at der efter mediehusets opfattelse »ikke er tale om en 
ulovlig aktivitet« og at sagen udelukkende drejer sig om, hvorvidt et 
reklameforbud i den danske tip- og lottolov er i strid med EU-retten. Ifølge 
Ritzau ønsker Ekstra Bladets chefer at høre de europæiske dommeres mening, 
mens politiet er imod. 
</p><p>
Nu skal Københavns Byret afgøre, om sagen skal skippes videre til EU. Eller om 
de hjemlige domstole kan fælde dom i sagen. 
</p><p>
Men det kan de hjemlige domstole <i>ikke</i>. Det vurderer professor Søren 
Friis Hansen fra CBS over for Politiken. 
</p><p>
»Det er efter min opfattelse <i>udelukket</i>, at en dansk domstol 
idømmer en straf eller en konfiskation i denne sag, uden at den bliver 
forelagt for EU-domstolen«, siger Søren Friis Hansen, der har skrevet flere 
videnskabelige artikler om det danske spillemarked og EU's regler. 
</p><p>
»Og det er det, fordi det er <i>udelukket</i>, at man kan straffe for 
overtrædelse af en dansk regel, hvis den daværende danske regel var i strid 
med EU-retten. Det har Højesteret slået fast«. 
</p><p><b>Danske Spil havde monopol</b></p><p>
Men hvad er det for regler for spil i Danmark, der har ført til den aktuelle 
straffesag? 
</p><p>
Jo. Frem til 2012 havde Danske Spil monopol på det danske spilmarked. Ingen 
andre virksomheder måtte udbyde spil i Danmark, og det var også i strid med 
den danske lovgivning at annoncere for udenlandske spiludbydere eller 
målrette annoncer mod det danske marked – som politiets sag mod Ekstra 
Bladet handler om. Men det monopol var altså i strid med EU's regler, 
vurderer Søren Friis Hansen. 
</p><p>
»EU har haft masser af sager om nationale monopoler på spilmarkedet og har for 
længst slået fast, at spil er omfattet af EU's regler for tjenesteydelsernes 
fri bevægelighed - og så er et fuldstændigt monopol naturligvis ikke 
tilladt«. 
</p><p><i class=" bl-elem">Så den daværende danske spillelov, som politiets sag mod Ekstra Bladet 
handler om, var efter din opfattelse i strid med EU-retten?</i></p><p>
»Ja, efter min opfattelse er det relativt klart, at det var den«. 
</p><p><i class=" bl-elem">Og Danske Spils daværende monopol var i strid med EU's regler?</i></p><p>
»Ja. EU-domstolen har dog anerkendt, at det er tilladt for de enkelte nationer 
at opstille <i>restriktioner </i>for spil - men kun ud fra hensynet til at 
bekæmpe ludomani og kriminalitet. Ikke for at opretholde et monopol, der i 
årevis sikrede den danske stat en gigantisk indtægt via spilleafgifter og 
sit ejerskab af Danske Spil«, siger Søren Friis Hansen og fortsætter: 
</p><p>
»Enhver kan jo se, at det daværende danske monopol ikke handlede om at bekæmpe 
ludomani. Alle ved, at det her handlede om indtægter til staten fra 
spilleafgifterne«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2658964/skrald-pelsdyr-og-skattely---fire-prekaere-sager-for-ekstra-bladet/">Skrald, pelsdyr og skattely - 
fire prekære sager for Ekstra Bladet</a></p><p>
Fra 2012 trådte den danske spillelov i kraft, så det blev muligt for 
udenlandske spilfirmaer at søge om licens til at udbyde spil i Danmark. 
Søren Friis Hansen hæfter sig ved, at de udenlanske firmaer, som Ekstra 
Bladet i den periode, sagen dækker, har solgt annoncer til, alle har licens 
til at udbyde spil i Danmark i dag. 
</p><p>
»Dermed er det jo tydeligt, at der er tale om lovlige udbydere af spil - det 
her er ikke brodne kar. Så at de er blevet holdt ude af markedet, har 
hverken med ludomani eller kriminalitet at gøre. De regler, der sikrede 
Danske Spil sit monopol, udelukkede alle fra at komme ind på det danske 
marked. Reglerne var uproportionale. Og det kommer til at være en del af 
prøvelsen, hvor EU-domstolen skal vurdere, om den danske lovgivning var i 
strid med EU's regler«, siger Søren Friis Hansen. 
</p><p><i class=" bl-elem">Og hvis du har ret i din vurdering - at den tidligere danske spillelov var 
i strid med EU's regler - så kan man ikke straffe nogen for at overtræde 
dem? Eller for at tjene penge på at sælge annoncer for spilfirmaer, som 
Ekstra Bladet bliver anklaget for? </i></p><p class=" bl-elem">
»Præcis. Det kan man så ikke. Det er jo en straffesag, det her. Det er 
alvorligt. Og der <i>skal </i>være hjemmel i loven til at straffe folk. Den 
hjemmel findes i den daværende spillelov. Og den er i bedste tilfælde 
tvivlsom. Ved at rejse denne her straffesag har man så at sige påtvunget en 
forelæggelse af den daværende danske spillelov for EU«. 
</p>	
</div>

</div></body></html>
