---
layout:     post
title: 	    "Danske Dreamliner-klager er afgjort: Ingen erstatning til passagerer "
post_author:	    
post_date:	    Tue, 24 Mar 2015 22:59:32 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2601868/danske-dreamliner-klager-er-afgjort-ingen-erstatning-til-passagerer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kan man få erstatning, hvis man ikke har fløjet med Norwegians Dreamliner-fly, 
som man var blevet lovet, men i stedet er kommet af sted i et 
erstatningsfly? 
</p><p>
Nej. Sådan lyder vurderingen fra det danske Forbrugerklagenævn i fem 
principielle afgørelser, der netop er blevet offentliggjort. 
</p><p>
Afgørelserne har været ventet med spænding, fordi de kan danne præcedens for 
samme type sager. Og Forbrugerklagenævnet har i alt modtaget 30 klager af 
samme type. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2449796/ingen-dreamliner-erstatning-til-norwegian-kunder/">Ingen Dreamliner-erstatning 
til Norwegian-kunder</a></p><p>
»I de fem sager er forbrugerne nået frem til den aftalte destination på det 
aftalte tidspunkt. Derfor har et flertal i nævnet vurderet, at forbrugerne 
har fået, hvad de betalte for, nemlig transporten, og at de ikke har krav på 
et afslag i prisen«, siger kontorchef i Konkurrence- og Forbrugerstyrelsen, 
Camilla Hesselby, i en pressemeddelse. 
</p><h3>
Dreamliner-fly markedsført som en »revolution«
</h3><p>
I en af sagerne, der er anonymiseret, fremgår det, at klageren har betalt 
26.000 for fire flybilletter, og at han var blevet garanteret en særlig 
oplevelse. Klageren krævede 16.000 kroner i afslag i prisen.
</p><p>
Norwegian har brugt ordet »revolution« om sine Boeing 787-fly kaldet 
Dreamlineren. Lavprisselskabet benytter flytypen på sine 
langdistanceflyvninger mellem lufthavne i Norge, Danmark og Sverige og til 
USA og Asien. 
</p><p>
Selskabet har markedsført sig massivt med Dreamlineren. At passagererne både 
kommer hurtigere frem, og at flytypen blandt andet har større vinduer end 
andre fly, at passageren har mulighed for at justere lysindfaldet ved 
vinduet, ligesom det har et moderne underholdningssystem og skulle være mere 
støjsvagt end andre fly. Alt i alt skal det give passagererne en bedre 
flyveoplevelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2175764/det-vaelter-ind-med-klager-fra-norwegians-kunder/">Det vælter ind med klager fra 
Norwegians kunder</a></p><p>
Norwegian havde dog fra opstarten med de nye fly i sommeren 2013 og især frem 
til årsskiftet 2013/2014 mange og gentagne problemer med sine rødnæsede 
prestigefly. I flere tilfælde har Norwegian måttet indsætte erstatningsfly 
af en anden og ældre type. 
</p><p>
Og det er altså omdrejningspunktet for de cirka 30 klager, hvoraf de første 
fem netop er behandlet og offentliggjort. 
</p><h3>
Forbrugerrådet Tænk: Fra Mercedes til Fiat 
</h3><p>
Forbrugerklagenævnets afgørelse skuffer Forbrugerrådet Tænk. Asta Ostrowski, 
seniorrådgiver indenfor transportområdet i organisationen kalder det for en 
»en rigtig ærgerlig afgørelse for forbrugerne«. 
</p><p>
»Det svarer lidt til, at man lejer en Mercedes hos et biludlejningsselskab, 
men får udleveret en Fiat. Man kommer stadig fra a til b, men har ikke fået 
det produkt, man har betalt for«, siger Asta Ostrowski. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ECE2412888/norwegian-beklager-daarlig-rejseoplevelse-for-forsinkede-passagerer/">Norwegian beklager dårlig 
rejseoplevelse for forsinkede passagerer</a></p><p>
Hun siger videre, at mange forbrugere formentlig har været inde på Norwegians 
hjemmeside og læse om Dreamlineren efterfølgende har valgt, at det er den 
form for transport, de vil have. 
</p><p>
»Transport er ikke bare transport. Er transporttiden lang, og man for eksempel 
rejser med børn, er det ikke lige meget, om der er elektronik i sædet 
foran«, siger Asta Ostrowski med henvisning til, at Dreamliner-flyene er 
udstyret med et nyt underholdningssystem. 
</p><h3>
Svensk afgørelse faldt også ud til Norwegians fordel 
</h3><p>
Om afgørelsen siger Norwegian, at selskabet er tilfreds med den vurdering, som 
Forbrugerklagenævnet er kommet frem til. 
</p><p>
»Når det er sagt, forstår vi godt, at folk har været ærgerlige over ikke at 
skulle rejse med Dreamlineren. Derfor tilbød vi dem også gratis ombooking 
til en anden afgang eller en refusion af billetten. For os var det 
afgørende, at passagerne kom frem til den ferie, de havde glædet sig til. 
Alternativet havde været at aflyse afgangen«, siger kommunikationsrådgiver i 
Norwegian, Daniel Kirchhoff. 
</p><p>
Han tilføjer, at flybytte er helt normalt i luftfartsbranchen, og at det sker 
hver dag verden over. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2412398/forsinkede-passagerer-norwegian-efterlader-folk-i-en-fuldstaendig-absurd-situation/">Forsinkede passagerer: 
»Norwegian efterlader folk i en fuldstændig absurd situation«</a></p><p>
Der var dog ikke fuldstændig enighed i Forbrugerklagenævnet om afgørelsen. Et 
mindretal i nævnet mente, at markedsføringen af Dreamlineren var så markant, 
at forbrugerne havde krav på at blive fløjet med netop den, og at de derfor 
burde have et afslag i prisen. 
</p><p class=" bl-elem">
Den danske afgørelse kommer knap et halvt år efter, det samme spørgsmål blev 
afgjort i den svenske pendant til Forbrugerklagenævnet. Heller ikke her fik 
de klagende forbrugere ret i deres krav. 
</p>	
</div>
</div></body></html>
