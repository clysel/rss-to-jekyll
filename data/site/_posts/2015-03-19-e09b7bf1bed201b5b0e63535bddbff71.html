---
layout:     post
title: 	    "Korrespondenter: Dansk debattone om udlændinge er hård"
post_author:	    
post_date:	    Thu, 19 Mar 2015 19:03:55 +0100
post_site:	    politiken.dk 
post_link:	    http://politiken.dk/indland/politik/ECE2594315/korrespondenter-dansk-debattone-om-udlaendinge-er-haard/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den svenske debat om indvandrere fremhæves ofte som modbilledet på den danske 
debat. Men også i forhold til andre lande skiller den danske debattone sig 
ud, hvis man spørger nogle af de udenlandske korrespondenter, der bor i 
Danmark og beskriver dansk politik for deres læsere i hjemlandet. Ikke 
mindst i forhold til vores store naboland mod syd, Tyskland. 
</p><p>
»Det er meget enkelt. Ingen af de ledende danske politikere ville kunne holde 
sig på tilsvarende positioner i Tyskland, hvis de sagde bare en femtedel så 
grove ting om indvandrere, som de gør her. Meget af det ville i Tyskland 
blive betragtet som hetz, som måtte have konsekvenser«, lyder det fra Thomas 
Borchert, der har arbejdet i Danmark som udenrigskorrespondent siden 1983. 
</p><p>
Han henviser til debatten om de ekstraordinært mange flygtninge fra Syrien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2593872/v-bagland-debatten-om-indvandrere-er-for-negativ/">V-bagland: Debatten om 
indvandrere er for negativ</a></p><p>
»Der kom et hav af ytringer fra politikere – mest fra Venstre og Dansk 
Folkeparti – men også fra Socialdemokraterne om, at disse mennesker 
overhovedet ikke var velkomne. Mette Reissmann (daværende udlændingeordfører 
for Socialdemokraterne, red.) sagde, at lige meget hvordan man vender og 
drejer det, så er flygtninge uønskede gæster«, siger Thormas Borchert og 
fortsætter: 
</p><p>
»I Tyskland har alle ledende politikere, inklusive kansler Angela Merkel, igen 
og igen fremhævet, at selvfølgelig er flygtninge velkomne. Det ville de 
tyske politikere omvendt ikke slippe godt fra i Danmark«, gætter han på. 
</p><h3>
Petitesser i Frankrig 
</h3><p>
Ifølge en anden tysk korrespondent i Danmark, Jürgen von Heymann, er tonen i 
Tyskland mere differentieret. 
</p><p>
»Vi har ikke et parti, der så entydigt har satset på udlændingedebatten som 
Dansk Folkeparti. Der er selvfølgelig højreradikale grupper i Tyskland, men 
i Danmark er der en fokusering, som set fra min synsvinkel er meget gearet 
gennem den udvikling, Dansk Folkeparti har gennemgået. Det er en fokusering, 
vi ikke har haft på den måde i Tyskland«, siger Jürgen von Heymann, der har 
boet i Danmark i 25 år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2593901/v-lokalpolitikere-debatten-er-blevet-skinger/">V-lokalpolitikere: Debatten er 
blevet skinger</a></p><p>
Forskellen i debattonen skyldes ifølge Jürgen von Heymann ikke mindst, at en 
krumtap i den tyske debat er, at man efterhånden har erkendt, at Tyskland er 
et decideret indvandringsland.
</p><div class="art-quote article-box">
<p class="quote"/>
<blockquote>
<p class="quote-txt">
Meget af det ville i Tyskland blive betragtet som hetz
</p>
<p class="sender">
Thomas Borchert, tysk korrespondent 
</p>
</blockquote>
</div><p>
»Her (i Danmark, red.) sættes der stadig spørgsmålstegn ved, om det er 
anerkendt, at Danmark er et land, man normalt indvandrer til. Tyskland er et 
land, hvor det er et faktum, og faktisk er det også en nødvendighed i 
fremtiden, fordi vi bliver færre, og vi bliver ældre og kan ikke klare os 
uden indvandring«, siger han.</p><p>
Også den franske korrespondent Slim Allagui oplever store forskelle på den 
franske og den danske debattone om indvandrere og udlændinge. Han peger 
ligeledes på Pia Kjærsgaard og Dansk Folkeparti som den afgørende årsag til 
forskellene, selvom Frankrig også har haft det indvandrerkritiske Front 
National. Men forskellen er ifølge Slim Allagui, at de øvrige partier i 
Frankrig ikke på samme måde er slået ind på samme bane, som partierne ifølge 
ham har gjort i Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2574924/kristian-jensen-drop-sortsyn-og-negative-historier-om-indvandrere/">Kristian Jensen: Drop sortsyn 
og negative historier om indvandrere</a></p><p>
»De andre partier i Frankrig kritiserer ikke indvandring på samme måde som i 
Danmark«, forklarer han og nævner eksemplet med Venstres politiske ordfører, 
Inger Støjberg, der i februar skrev en meget eksponeret facebookbesked, hvor 
hun skældte ud over, at nogle indvandrerdrenge havde generet hende og andre 
biografgæster. 
</p><p>
»Støjbergs bemærkning om at hun bliver generet af indvandrerdrenge i biografen 
... det ville du aldrig se en fransk politiker klage over i pressen. Den 
slags kaldes petitesser. Man kan ikke forestille sig, at en fransk 
parlamentariker ville klage over, at han eller hun bliver generet af børn 
eller teenagere, som har været støjende«, siger han. 
</p><h3>
Finsk direktør: Debat skræmmer 
</h3><p>
En anden, der har bemærket den danske debattone om indvandrere, er finske 
Jukka Pertola, der har boet 12 år i Danmark og er direktør i Siemens A/S. 
</p><p class=" bl-elem">
»Ja, jeg synes faktisk i en periode, at retorikken har været lidt for kritisk, 
og det skal vi være meget opmærksomme på, for det fører flere ting med sig. 
For det første, synes jeg, man skal behandle hinanden ordentligt og 
respektfuldt. Det er det helt grundlæggende. For det andet har vi brug for 
al den udenlandske arbejdskraft, vi overhovedet kan tiltrække«, mener han. 
»Der er nogen, der har hørt om Danmark og fremmeddiskussionen, og som 
diskvalificerer landet som deres næste arbejdssted alene derfor«. 
</p>	
</div>
</div></body></html>
