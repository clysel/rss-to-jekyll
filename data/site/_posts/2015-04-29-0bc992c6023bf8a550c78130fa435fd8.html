---
layout:     post
title: 	    "Dopingfortid knuser succesrig 43-årigs drøm om Giro-comeback"
post_author:	    
post_date:	    Wed, 29 Apr 2015 17:05:49 +0200
post_site:	    politiken.dk 
post_link:	    http://politiken.dk/sport/cykling/ECE2648569/dopingfortid-knuser-succesrig-43-aarigs-droem-om-giro-comeback/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Det ville opfylde en stor drøm for mig atter at kunne køre Giroen, hvor jeg 
har haft så mange store oplevelser, men der er vist ikke mulighed for, at 
det lader sig gøre
</p>
<p class="sender">
Davide Rebellin 
</p>
</blockquote>
</div><p>
I øjeblikket optræder den 43-italiener Davide Rebellin i den turkisblå 
førertrøje i Tyrkiet Rundt med lovende udsigter til at stå øverst på podiet, 
også når løbet slutter på søndag. 
</p><p>
Men når Giro d’Italia indledes lørdag 9. maj i San Remo, vil veteranen ikke 
være at finde i feltet, selv om hans polske mandskab CCC Sprandi-Polkowice 
har modtaget et wildcard, og selv om han klart har dokumenteret, at han har 
det sportslige format til at deltage. 
</p><p><b class="ext-link">RUTINE:</b><a class="embeddedlink" href="http://politiken.dk/sport/cykling/ECE2647001/utraettelig-veteran-scorer--dobbelttriumf-paa-kongeetape/">Utrættelig veteran scorer dobbelttriumf 
på kongeetape</a></p><p>
»Jeg indgår ikke i holdets planer for den tre uger lange styrkeprøver. Det har 
ligget fast lige siden sæsonens start«, har Davide Rebellin udtalt i 
forbindelse mod sin succesrige medvirken i den tyrkiske rundtur. 
</p><h3>
Vandt en Giro-etape for 19 år siden 
</h3><p>
»Det ville opfylde en stor drøm for mig atter at kunne køre Giroen, hvor jeg 
har haft så mange store oplevelser, men der er vist ikke mulighed for, at 
det lader sig gøre«. 
</p><p>
»For 19 år siden vandt jeg en etape i Giroen, og jeg havde førertrøjen i seks 
dage, så jeg ville meget gerne endnu engang opleve den helt specielle 
stemning i løbet«. 
</p><p><b class="ext-link">FIGHTER:</b><a class="embeddedlink" href="http://politiken.dk/sport/cykling/ECE1803390/prominent-dopingsynder-fortsaetter-kampen-for-comeback/">Prominent dopingsynder fortsætter kampen 
for comeback </a></p><p>
»Jeg føler også at formen er til det, men min sæson er for længe siden blevet 
tilrettelagt på anden måde«, konstaterer Rebellin uden at komme nærmere ind 
på, hvad der kan være årsagen til det. 
</p><h3>
Faldt dybt, da OL-medaljen måtte afleveres 
</h3><p>
Det er dog noget nær en offentlig hemmelighed, at CCC Sprandi Polkowice kun 
har opnået sit wildcard på betingelse af, at holdet hverken stiller med 
Rebellin eller tyskeren Stefan Schumacher. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg indgår ikke i holdets planer for den tre uger lange styrkeprøve i Italien. 
Det har ligget fast lige siden sæsonens start
</p>
<p class="sender">
Davide Rebellin 
</p>
</blockquote>
</div><p> De har den fælles, tvivlsomme fortid, at de blev fældet som 
dopingsyndere i forbindelse med OL i Beijing, og allerede i vinter 
understregede Giro-chefen Mauro Vegni, at han ikke er interesseret at få 
ryttere med i feltet, som risikerer at bortlede opmærksomheden fra løbets 
sportslige elementer. 
</p><p>
Og eftersom Rebellin i et par årtier har haft status som en af Italiens 
førende cykelryttere, men faldt dybt i det nationale omdømme, da han måtte 
aflevere sin OL-sølvmedalje, kunne han sagtens tænkes at være en sådan 
person. 
</p><h3>
Cavendish kunne ikke klare sidste stigning 
</h3><p>
Både Vegni og ledelsen hos CCC Sprandi Polkowice afviser, at der foreligger en 
aftale om, at Rebellin og Schumacher skal holde sig væk, men de færreste 
andre er i tvivl om, at det i hvert fald var underforstået i forbindelse med 
tildelingen af wildcardet, at de to ikke skal vise sig i Giroen. 
</p><p>
Rebellin må derfor nøjes med at glæde sig over, at han fortsætter på kurs mod 
den samlede triumf i Tyrkiet Rundt. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/cykling/ECE1362969/40-aarig-dopingsynder-soler-sig-i-succes/">40-årig dopingsynder soler 
sig i succes </a></p><p>
Dagens 132 km lange 4. etape fra Fethiye-Marmoris udviklede sig som ventet til 
en affære for de hurtige afsluttere, men det var kun knap en tredjedel af de 
162 fuldførende, der nåede til mål i første gruppe. 
</p><p>
Blandt dem, der blev sat på de mindre stigninger i den afsluttende fase, var 
den dobbelte etapevinder Mark Cavendish (Etixx-Quick Step), og i stedet var 
det sidste års mest vindende rytter, tyskeren André Greipel (Lotto-Soudal), 
der havde forholdsvios let spil i finalen. 
</p><h3>
Dansk debutant tæt på første stroe triumf 
</h3><p>
Det australske Orica-GreenEdge mandskab valgte at satse på sin danske debutant 
Magnus Cort, eftersom holdets anden sprinter, australieren Caleb Ewan ikke 
kunne klare de sidste klatreture. 
</p><p>
Den 22-årige dansker var da også meget tæt på at hente sit første fornemme 
resultat som professionel. Han lå endnu i front, da der manglede ciurka 75 
m, men ligesom alle andre formåede han ikke at svare igen, da Greipel 
skruede op for turboen. 
</p><p>
Den 32-årige tysker sejrede med et par længder til de to italienere Daniele 
Colli (Nippo-Vini Fantioni) og Daniele Ratto 8UniotyedHealthcare), mens Cort 
susede over stregen på fjerdepladsen. 
</p><h3>
Greipels tredje sejr i denne sæson 
</h3><p>
For Greipel, der sidste år vandt 16 løb – Cort noteredes på et lidt lavere 
niveau for 11 sejre – var det sæsonens trejde gevinst. 
</p><p>
Den første hentede han på en etape i Volta ao Algarve i slutnbingen af 
februar, mens han for cirka halvnadnen måned slog til i Paris-Nice. 
</p><p>
Hans deltagelse i Tyrkiet Rundt er – ligesom det i øvrigt gælder for 
Cavendish, som nåede til vejs ende 1.34 minuit efter tyskeren – forberedelse 
til Giro d’Italia. 
</p><p><b>7 sekunders forspring</b></p><p>
Rebellin fører sammenlagt 7 sekunder foran kroaten Kristijan Durasek 
(Lampre-Merida), mens argentineren Eduardo Sepulveda (Bretagne Séché) og 
australieren Jay McCarthy (Tinkoff-Saxo) på de næste pladser er henholdsvis 
50 sekunder og 1.20 minutter bagud. 
</p><p class=" bl-elem">
Den 22-årige McCarthy, der viste fine takter i går, kastede sig med en halv 
snes km tilbage ud i en offensiv sammen med fire andre, og han blev i 
selskab med spanieren Luis Mas (Caja Rural) først hentet ved 1.000 m mærket. 
</p>	
</div>

</div></body></html>
