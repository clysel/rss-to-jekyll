---
layout:     post
title: 	    "Australien tager velfærdsydelser og pas fra ekstremister"
post_author:	    
post_date:	    Mon, 23 Feb 2015 06:23:42 +0100
post_site:	    politiken.dk 
post_link:	    http://politiken.dk/udland/ECE2558570/australien-tager-velfaerdsydelser-og-pas-fra-ekstremister/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Australiens regering slår nu hårdt ned på personer, som udgør en potentiel 
risiko for landets sikkerhed, oplyser den konservative premierminister Tony 
Abbott mandag. 
</p><p>
Tiltagene indbærer blandt andet, at personer kan miste retten til 
velfærdsydelser og få inddraget deres pas, hvis myndighederne ser dem som en 
trussel. 
</p><p>
Abbott, der er under et stort indenrigspolitisk pres, afslører de nye tiltag, 
godt to måneder efter at tre personer mistede livet ved en gidseltagning i 
Sydney. Gidseltageren havde op til dramaet flere gange udtrykt sympati for 
Islamisk Stat. 
</p><p>
Abbott siger mandag, at visse personlige friheder nødvendigvis må indskrænkes 
for at bekæmpe den hastigt voksende trussel fra radikale grupper som 
Islamisk Stat. 
</p><p>
»Alt for længe har vi ladet tvivlen komme de folk, der muligvis er en trussel 
mod vores land, til gode«, siger han på et pressemøde. 
</p><h3>
Advarsler inden gidseltagning
</h3><p>
Premierministerens udspil kommer, dagen efter at en rapport om gidseltagningen 
i Sydney afslørede, at myndighederne havde fået adskillige advarsler om den 
nu afdøde gerningsmand. 
</p><p>
Lovene vil også gå efter de såkaldte hadprædikanter, hvilket ifølge Abbott 
gælder grupper som Hizb ut-Tahrir, der også er kendt i Danmark. 
</p><p>
Det anslås, at over 100 australiere er rejst til Syrien eller Irak for at 
kæmpe for Islamisk Stat. Mindst 20 af dem af døde, men trafikken til 
Mellemøsten skal nu stoppes, forsikrer regeringen. 
</p><p>
»Personer, der kommer her til landet, har ret til at gøre, som de vil. Men det 
forudsætter, at de ikke stjæler den samme frihed fra andre«, siger Tony 
Abbott. 
</p><p class=" bl-elem">
Australien er en del af den internationale koalition, der kæmper mod Islamisk 
Stat i Irak og Syrien. 
</p>	
</div>
</div></body></html>
