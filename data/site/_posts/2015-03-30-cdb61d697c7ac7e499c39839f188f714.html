---
layout:     post
title: 	    "Blog: Retrospektive bøder"
post_author:	    Ken Mathiasen
post_date:	    Mon, 30 Mar 2015 20:49:20 +0000
post_site:	    www.version2.dk 
post_link:	    http://www.version2.dk/blog/retrospektive-boeder-118894?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <h3>En smartphones geografiske placering kendes af teleselskaberne - hvorfor dog ikke bruge informationen til at udskrive automatiske hastighedsbøder - NOT !</h3>

<p>Der er ca. 100 km fra Storebæltsbroens betalingsanlæg til Lillebæltsbroen. Hvis en persons smartphone er ved betalingsanlægget på Storebæltsbroen kl. 02:00 og på Lillebæltsbroen kl. 02:42, må personen have bevæget sig med en gennemsnitshastighed på 143 km/h. Hvis politiet havde standset bilen undervejs, havde det kostet en bøde. Der er ingen tekniske problemer i at lave et udtræk af TDC’s database og begynde at udskrive bøder (retrospektive bøder) til de personer der har bevæget sig med en gennemsnits fart over 130 km/h.</p>

<p>Jeg kører for stærkt. På tør vej, en sommerdag, på den sønderjyske højderyg fra Rødekro til Gram (man kan nok se 300 meter til begge sider af vejen - og en kilometer fremad), har jeg en enkelt gang kørt 90 km/h (for the record). Det gør alle -  hvis man kører 80 km/h, har man efter fem minutter samlet en kø efter sig. Jeg accepterer fuldt ud, hvis der holder en fotovogn i vejkanten og blitzer mig - caught "red handed".</p>

<p><figure class="plugin full zoomable"><img data-original-image="http://www.version2.dk/sites/v2/files/dennypop_sask-174173_-_kopi.jpg" src="http://www.version2.dk/sites/v2/files/styles/article_620px_width/public/dennypop_sask-174173_-_kopi.jpg?itok=XErManVo" alt=""/></figure>
<em>På sådan et sted her ville jeg måske køre 90 km/h og jeg accepterer også bøden, hvis jeg bliver blitzet på stedet (foto fra Canada et sted, taget af dennypop).</em></p>

<p>Men jeg vil ikke acceptere at der sendes en bøde til mig, uden jeg er blevet blitzet eller stoppet på strækningen. Jeg vil ikke acceptere retrospektive bøder udskrevet af et database-system.</p>

<p>Pakkepost ruteplanlægning og optimering, er jo en af hygge-opgaverne på datalogistudiet. Men nu har højt respektrede herrer ved Institut for Datalogi ved Aalborg Universitet, udviklet deres eget lille Big-Data projekt, hvor de har fået den geniale idé at trække hastighedsinformationerne ud af 3500 testkøretøjer og lægge dem ind på et kort - et spændende it-projekt. Vi har lige kunne <a href="http://www.version2.dk/artikel/politiets-fartkontrol-forbedres-med-forskeres-trafikdata-116108">læse</a> at kortet er lavet til Politiet. På kortet er der lavet markeringer af strækninger hvor der køres for stærkt, således fotovognene kan placeres mere strategisk.
Jeg accepterer det, men det gør mig bange. For hvad bliver det næste. Jeg er bange for, at når først politikerne finder ud af, at det er teknisk muligt at lave retrospektive bøder, så er de ikke til at stoppe.</p>

<p>Men det går ikke. Det er ikke alt der er sort eller hvidt. Der findes små lovovertrædelser som skal tolereres.
På en varm sommernat (klokken tre om natten), hvor alt er stille kan jeg som fodgænger godt finde på, at gå over for rødt lys. Der kommer ikke en eneste bil, der er ikke en sjæl - hvorfor skulle jeg vente to minutter på at det bliver grønt?
Henrik Madsen havde en god blog-kommentar om at man; <em>”kan hænge kamera op overalt og overvåge når folk går over vejen. Loven siger man skal gå lige over - og opdager et kamera at du går 2 grader skævt, så udskrives en bøde”</em>.</p>

<p>Verdenen er ikke sort eller hvid. Vi skal ikke udskrive bøder for ligegyldige lovovertrædelser.</p>

<p>Der er en ny <a href="http://bt.bilen.dk/bilnyheder/2015/03/bilen-ringer-selv-112/">EU forordning</a> på vej. Den siger at pr. 2018 skal nye biler udstyres med SIM-kort så de selv kan ringe 112, hvis der er sket en ulykke.</p>

<p>I sådan et system er der heller ingen tekniske problemer i at lave en løbende datalogning af GPS og hastighedsdata - og derefter udskrive retrospektive bøder.
Så inden for kort tid er der to gode solide it-systemer der kan bruges til at indkræve bøde-penge. Loven er lige lavet om, således det er bilens ejermand der får hastighedsbøden - ikke føreren, som vi tidligere har været vandt til. Så om det er en bils nummerplade, et SIM kort eller en smartphone MAC adresse der får bøden, må vel være op til den enkelte borger at bevise - eller hvor er vi på vej hen?</p>

<p><figure class="plugin full zoomable"><img data-original-image="http://www.version2.dk/sites/v2/files/e._dichtl_witch-prohibition-441868.jpg" src="http://www.version2.dk/sites/v2/files/styles/article_620px_width/public/e._dichtl_witch-prohibition-441868.jpg?itok=4PxvwIuS" alt=""/></figure>
<em>Bliver man blitzet i dag, er det bilenes ejer der skal bevise at det ikke var ham der kørte bilen. Mon det i fremtiden bliver MAC adressens ejer der får bevisbyrden, hvis smartphonen har bevæget sig med over 130 km/h (foto E. Dichtl).</em></p>

<p>Så kære politiker - selvom du kan spare penge ved at fjerne betjentene i fotovognene og samtidig udskrive langt flere bøder, så lad være. Der vil sikkert komme forskellige frivillige datalognings-ordninger (mon ikke forsikringsselskaberne bliver nogle af de første) - det er også i orden med mig at folk der får en alkoholdom, bliver overvåget i en periode.
Men retrospektive bøder til almindelige folk for almindelige forteleser - der går min grænse.</p>
  </section>


  </div></body></html>
