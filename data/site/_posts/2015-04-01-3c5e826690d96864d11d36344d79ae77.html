---
layout:     post
title: 	    "Trængsel i København? Det er værre i 108 andre storbyer "
post_author:	    
post_date:	    Wed, 01 Apr 2015 08:31:22 +0200
post_site:	    politiken.dk 
post_link:	    http://politiken.dk/oekonomi/dkoekonomi/ECE2612938/traengsel-i-koebenhavn-det-er-vaerre-i-108-andre-storbyer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tid er penge, sukker økonomerne, når tusindvis af pendlere hver dag knuger 
knoerne hvide i frustration over myldretidens køer mod byernes centrum. 
</p><p>
Men i forhold til hovedparten af de globale storbyer er bilisterne omkring 
landets tre største byer ganske nådigt stillet, viser en opgørelse af de 
faktiske forsinkelser på vejene fra gps-firmaet TomTom. 
</p><p>
»Hvis du spørger en gennemsnitlig pendler i København, vil han sandsynligvis 
mene, at der er utrolig meget trafik hele tiden. Men ser vi på København på 
globalt plan, ligger vi stort set i bunden. Hovedstaden ligger, når det 
gælder forsinkelser på vejene, på en 109.-plads ud af de 146 byer«, siger 
Morten Flø Nielsen, country sales manager for TomTom i Danmark. 
</p><h3>
Forsinkelse på 21 pct. i København 
</h3><p>
Københavnske bilister blev sidste år i gennemsnit forsinket med 21 procent på 
grund af trængsel, mens de firehjulede aarhusianere og odenseanere blev 
sænket med henholdsvis 22 og 14 procent i forhold til kørsel med fuld 
fremkommelighed, viser TomToms opgørelse. Tallene er fra 2014. 
</p><div class="art-fakta article-box">
<h4 class="">
Forsinkelser i byerne</h4>
<div class="fakta-body" data-buildingblock="embedded_factboxlink">
<p> 1) Istanbul,Tyrkiet, 58 pct.</p><p>2) Mexico By, Mexico, 55 pct.</p><p>3) Rio de Janeiro, Brasilien, 51 pct.</p><p>4) Moskva, Rusland, 50 pct.</p><p>5) Salvador, Brasilien, 46 pct.</p><p>---</p><p>48) Stockholm, Sverige, 30 pct.</p><p>87) Oslo, Norge, 25 pct.</p><p>109) København, Danmark, 21 pct.</p><p>– Aarhus, Danmark, 22 pct.</p><p>– Odense, Danmark, 14 pct.</p><p class=" bl-elem"><i class=" bl-elem">Kilde: TomTom Traffic Index</i></p>
</div>
</div><p>Firmaets globale trafikindeks er med sine milliarder af konstante, 
anonymiserede datamålinger fra kunders elektroniske vejvisere en af verdens 
mest omfattende og nøjagtige målinger af trafiktæthed. 
</p><p>
Københavnerne oplever pænt mindre trængsel på vejene end borgere i de nære 
storbyer Hamburg (32 procent), Stockholm (30 procent), Berlin (28 procent) 
og Oslo (25 procent) og ligner snarere Amsterdam (19 procent). 
</p><p>
Endnu længere er der til opgørelsens top, hvor Moskva, Rio de Janeiro og 
Mexico By alle ligger på den forkerte side af 50 procent, mens Istanbul må 
indtage den lidet ombejlede førsteplads med gennemsnitlig forlængelse af 
rejsetiden på 58 procent. 
</p><p>
»Sammenligner vi med andre nordiske storbyer og på globalt plan, har vi stadig 
meget lidt trafik i København. Men i morgenmyldretiden kommer forsinkelserne 
altså op på 50 procent, og trængslen er generelt steget de senere år«, siger 
Morten Flø Nielsen. 
</p><h3>
Dyrt for samfundet 
</h3><p>
I tørre tal er den gennemsnitlige forsinkelse i København således vokset med 4 
procentpoint fra bare 17 procent i 2012. 
</p><p>
At det koster samfundet dyrt, fremgår af beregninger, rådgivningsvirksomheden 
Cowi har foretaget for Transportministeriet. 
</p><h3 class="tvheader">Bilisten: Trængsel tredobler min transporttid</h3>
<p>
Samfundet tabte 29 millioner timer om året svarende til en samfundsøkonomisk 
værdi på 8,5 milliarder kroner eller 22.000 fuldtidsstillinger, vurderede en 
rapport i 2012. </p><h3>
Privatøkonomien rammes også 
</h3><p>
Fremkommelighed på vejene gør dog også en forskel, når det kommer til at dæmpe 
de privatøkonomiske omkostninger for de folk, som bor og arbejder i byerne. 
Et lavt trængselsniveau holder boligpriserne nede i centrum, anfører lektor 
Morten Skak fra Syddansk Universitet, der har forsket i sammenhængen: 
</p><p>
»Jo bedre trafikårer du får fra omegnen ind til centrum, jo lavere huspriser 
får du inde i selve centrum. Og vi ved jo, at priserne er højere i Oslo og 
Stockholm, hvor der her jo også angives højere trængselsprocenter«, siger 
Morten Skak 
</p><p>
Han understreger, at trængsel kun er et af de parametre, der afgør 
prisudviklingen på boligmarkedet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE1891848/traengselsforslag-splitter-koebenhavnske-politikere/">Trængselsforslag splitter 
københavnske politikere</a></p><p>
Som Politiken har beskrevet, satser Københavns Kommune stort på mere 
intelligente trafiksystemer. 
</p><p>
Her skal trafiklysene blandt andet følge trafikstrømmene, ligesom bilister 
skal have adgang til konstante informationer om køer og andre forhindringer. 
</p><p>
TomTom ser ikke overraskende store muligheder i udbredelsen af teknologierne: 
»Vi ser generelt en stigning i antallet af kørte kilometer i de danske 
storbyer. Det afspejler, at der er flere registrerede biler, mens vi ikke 
får mange nye kilometer veje. Her vil en mere dynamisk trafikstyring være 
med til at formindske trafiktætheden«, siger Morten Flø Nielsen. 
</p><h3>
Navigationssystem sparer tid 
</h3><p>
At der er ikke kun er tale om en salgstale fra firmaet, bekræfter en rapport 
fra det tyske luft- og rumfartsinstitut KLR. 
</p><p>
Her vurderes det, at rejsetiden kan nedsættes med op til 12 procent, hvis 
bilister anvender et navigationssystem, som kan advare mod og foreslå 
alternative ruter ved kø. 
</p><h3 class="tvheader">Cyklisten: Der er alt for mange røde lys på tværs i København</h3>
<p class=" bl-elem"/>	
</div>

</div></body></html>
