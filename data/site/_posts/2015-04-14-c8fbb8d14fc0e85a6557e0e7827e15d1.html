---
layout:     post
title: 	    "Milliondonation skal skærpe jagt på 10 OL-medaljer"
post_author:	    
post_date:	    Tue, 14 Apr 2015 12:56:17 +0200
post_site:	    politiken.dk 
post_link:	    http://politiken.dk/sport/ECE2627369/milliondonation-skal-skaerpe-jagt-paa-10-ol-medaljer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi stiler højt med vores ambition om, at et stort dansk OL-hold skal hente 10 
medaljer ved legene i Rio. For at det skal lykkes, har vi indført high 
performance som et mantra
</p>
<p class="sender">
Niels Nygaard, DIF-formand 
</p>
</blockquote>
</div><p>
Danmark har ikke hentet et tocifret antal OL-medaljer siden legene i London i 
1948. 
</p><p>
Men selv om konkurrencen i jagten på de eftertragtede olympiske medaljer er 
hårdere end nogensinde fra alle hjørner af kloden, sker det igen næste år i 
Rio - hvis altså de danske atleter lever op til målsætningen på 10 medaljer. 
</p><p>
Muligheden for at indfri den målsætning blev bedre tirsdag, da Dansk 
Supermarked donerede 30 millioner kroner for 2015 og 2016 til at optimere de 
danske atleters forberedelser og betingelser frem mod og under legene i 
Brasilien. 
</p><p><b>Store ambitioner</b></p><p>
De 30 millioner kroner kommer oven i 10 millioner kroner i 2013 og 15 
millioner kroner i 2014. De i alt 55 millioner kroner vækker stor glæde i 
både Danmarks Idrætsforbund (DIF) og i Team Danmark. 
</p><p>
»Vi stiler højt med vores ambition om, at et stort dansk OL-hold skal hente 10 
medaljer ved legene i Rio. For at det skal lykkes, har vi indført high 
performance som et mantra for Danmark til OL, som skal resultere i, at 
atleterne præsterer deres absolutte topniveau. Uden de kommercielle 
olympiske partnere - med Dansk Supermarked som den største bidragyder - 
kunne vi aldrig have haft så store olympiske ambitioner, eller have 
investeret så meget i talentudvikling i dansk idræt, som vi gør«, siger 
DIF-formand Niels Nygaard. 
</p><p><b>Bedre OL-forberedelser</b></p><p>
Team Danmarks formand Frank Jensen glæder sig også over de muligheder, 
donationen giver. 
</p><p>
»Med donationen kan vi i det kommende halvandet år investere flere ressourcer 
i de stærkeste medaljekandidater og generelt styrke kvaliteten af 
OL-forberedelserne, så vi får sendt et rigtig stærkt dansk OL-hold af sted, 
som Danmark kan være stolte af«, siger han. 
</p><p>
I en pressemeddelelse listes følgende fem indsatsområder op som dem, der skal 
styrkes frem mod og under legene i Rio: 
</p><p><b>De fem indsatsområder</b></p><p>
* Bedre træningsforhold og målrettet international konkurrencedeltagelse i 
2015-2016. 
</p><p>
* Optimalt materiel og udstyr til udvalgte olympiske sportsgrene. 
</p><p>
* Atletstipendier til potentielle OL-medaljekandidater. 
</p><p>
* Talentudvikling i dansk eliteidræt. 
</p><p>
* High performance-faciliteter i Rio under OL. 
</p><p><b>Stor succes i London 2012</b></p><p>
Danmark hentede ved de seneste lege - 2012 i London - ni OL-medaljer, hvilket 
var det højeste antal danske medaljer siden 1948. 
</p><p>
Danmark har allerede sikret sig de første billetter til legene næste sommer. 
De danske sejlere har sikret sig deltagelse i syv forskellige bådklasser, 
mens de danske skytter har sikret sig to OL-billetter indtil videre. 
</p><p class=" bl-elem">
I mange idrætsgrene er OL-kvalifikationen ikke gået i gang endnu. 
</p>	
</div>

</div></body></html>
