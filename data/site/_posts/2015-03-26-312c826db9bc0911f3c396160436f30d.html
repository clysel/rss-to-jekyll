---
layout:     post
title: 	    "Næsten umuligt at blive kendt uegnet som au pair-familie"
post_author:	    
post_date:	    Thu, 26 Mar 2015 22:42:45 +0100
post_site:	    politiken.dk 
post_link:	    http://politiken.dk/indland/ECE2606121/naesten-umuligt-at-blive-kendt-uegnet-som-au-pair-familie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ifølge reglerne skulle den 26-årige filippinske kvinde som au pair være på 
lige vilkår med værtsfamilien i Vedbæk og måtte kun arbejde fem timer om 
dagen. Men i realiteten arbejdede hun op til 12 timer dagligt og blev bedt 
om at bære stuepigeuniform. 
</p><p>
Sagen er bare en af flere, som er blevet indberettet til Styrelsen for 
Arbejdsmarked og Rekruttering (Star). Styrelsen fører ikke statistik over 
antallet af klager, men fagforeningen FOA kan opremse over 10 indberetninger 
fra de seneste to år, der burde have udløst karantæne. 
</p><p>
Men det sker nærmest aldrig, at en familie får karantæne. Star oplyser til 
Politiken, at blot to familier er i karantæne. De to karantæner inden for de 
seneste to år skal sammenholdes med, at der er omkring 4.000 værtsfamilier. 
</p><div class="art-quote article-box">
<p class="quote"/>
<blockquote>
<p class="quote-txt">
Der er masser af fornuftige au pair-ophold, men der er altså flere, som helt 
tydeligt ikke burde have en au pair, fordi de behandler dem som tyende
</p>
<p class="sender">
Jakob Bang, FOA 
</p>
</blockquote>
</div><p>
»Det stemmer ikke overens med virkeligheden. Der er masser af fornuftige au 
pair-ophold, men der er altså flere, som helt tydeligt ikke burde have en au 
pair, fordi de behandler dem som tyende«, siger forhandlingschef Jakob Bang 
fra FOA, der rådgiver au pair-personer i knibe.</p><h3>
Familie anmeldt
</h3><p>
FOA’s eksempler på ulovlige au pair-forhold drejer sig om familier, som har 
delt en au pair. Andre har ladet au pairer arbejde langt over de tilladte 30 
timer om ugen eller har undladt at udbetale lommepenge. Og så er der sager 
om seksuel chikane af au pairen. 
</p><p>
I sagen fra Vedbæk anmeldte den 26-årige kvinde sin værtsfamilie, men Star vil 
ikke oplyse, hvorfor de to nuværende sortlistede familier har fået 
karantæne. Det er derfor heller ikke til at sige, om familien fra Vedbæk 
skulle være en af de to. 
</p><p>
Regeringen har for nylig landet en ny au pair-aftale med Dansk Folkeparti, SF 
og Enhedslisten, hvilket FOA og andre organisationer, som arbejder på au 
pair-området, hilser meget velkommen. 
</p><p>
Lovforslaget, der er sendt i høring, vil blandt andet give au pairer mere i 
lommepenge og mere fritid. Lommepengene stiger fra 3.200 kroner til 4.000 
kroner, og au pairer får ret til ferie med løn. 
</p><p>
Samtidig får au pairer en måned til at finde en ny værtsfamilie, hvis de er 
utilfredse. I dag bliver opholdstilladelsen inddraget efter 14 dage, og 
frygten for at blive sendt hjem har afholdt mange fra at klage, vurderer 
eksperter på området. 
</p><h3>
Flere tilsyn med værtsfamilier 
</h3><p>
Beskæftigelsesminister Henrik Dam Kristensen (S) tror heller ikke, at kun 2 af 
4.000 familier er uegnede til at have au pair. 
</p><p>
»Man må håbe på, at de få karantæner skyldes, at alle har opholdt sig 
ordentligt. Men det er jeg ikke sikker på, man kan udlede af det, for vi har 
nok alle hørt eksempler. Jeg synes, det vigtige er, at vi har fået lavet et 
lovforslag, som forbedrer forholdene for au pair-piger«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2489895/aftale-au-pairs-faar-mere-fri-og-flere-lommepenge/">Aftale: Au pairs får mere fri 
og flere lommepenge</a></p><p>
Ministeren siger, at han vil overveje høringssvar fra blandt andre FOA, der 
vil have flere tilsyn med værtsfamilier, og som vil gøre det endnu lettere 
at give familier karantæne. Men han afviser FOA’s forslag om, at Star skal 
føre tilsyn med familier, som er blevet politianmeldt, men hvor der ikke er 
faldet dom. FOA påpeger, at flere sager henlægges, alene fordi au pairen 
ikke længere er i landet. 
</p><p>
»Jeg holder af, at man ikke er skyldig, før man er dømt«, siger Dam 
Kristensen. 
</p><div class="art-quote article-box">
<p class="quote"/>
<blockquote>
<p class="quote-txt">
Det skal ikke være en ordning, der kun bliver for den rigeste del af Danmark
</p>
<p class="sender">
Fatma Øktem (V) 
</p>
</blockquote>
</div><p>
Venstre kritiserer au pair-aftalen for, at den vil gøre det dyrere for danske 
værtsfamilier.</p><p>
»Det skal være en ordning, som almindelige danske familier kan gøre brug af. 
Det skal ikke være en ordning, der kun bliver for den rigeste del af 
Danmark«, siger Fatma Øktem, partiets ordfører på området. 
</p><p>
SF er med i aftalen, men ville gerne have sikret au pairer flere penge. 
Arbejdsmarkedsordfører Eigil Andersen afviser at kalde ydelsen for 
lommepenge, da han anser det for løn. 
</p><p class=" bl-elem">
»Jeg betragter au pair som arbejdskraft. Det er realiteten. Og jeg er med på, 
at ordningen kaldes kulturel udveksling, men det er det ikke. De kan jo 
fyres som en lønmodtager og har ferie som en lønmodtager. De ligner meget 
lønmodtagere – dog har de en helt utrolig lav løn. Realiteterne er, at det 
er billig arbejdskraft«, siger Ejgil Andersen. 
</p>	
</div>
</div></body></html>
