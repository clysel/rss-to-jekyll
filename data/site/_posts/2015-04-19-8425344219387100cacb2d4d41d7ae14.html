---
layout:     post
title: 	    "Erindringer og den sidste roman: Toves tragedie var også sød lidelse"
post_author:	    
post_date:	    Sun, 19 Apr 2015 17:38:20 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2634217/erindringer-og-den-sidste-roman-toves-tragedie-var-ogsaa-soed-lidelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tove-feberen har raset et stykke tid, og det er ikke slut endnu. For med 
genudgivelsen af erindringerne ‘Det tidlige forår’ og Ditlevsens sidste 
roman, ‘Vilhelms værelse’, kommer det bedste. Skulle nogen nære tvivl om 
berettigelsen i, at Tove er tilbage – i varmen, i kanon og i kulturspalterne 
– kan de her forvisse sig om, at intet kunne være mere på sin plads. 
</p><div class="art-fakta article-box">
<h4 class="">
Boganmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/6_hjerter_red.png" alt="Politiken synes"/>
</div>
<p>
Tove Ditlevsen: Vilhelms værelse. 
</p><p class=" bl-elem">
Gyldendal, 224 sider, 149,95 kroner. Har du Pluskort, får du 15 procent rabat 
på lagerførte bøger i Boghallen eller fri levering hos Saxo.com. Læs mere på <a class=" bl-elem" href="http://www.politiken.dk/plus" target="_self">www.politiken.dk/plus</a></p>
</div>
</div><div class="art-fakta article-box">
<h4 class="">
Boganmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
Erindringer. Tove Ditlevsen: Det tidlige forår – Barndom og Ungdom.
</p><p class=" bl-elem">
Gyldendal, 304 sider, 149,95 kroner. Har du Pluskort, får du 15 procent rabat 
på lagerførte bøger i Boghallen eller fri levering hos Saxo.com. Læs mere på <a class=" bl-elem" href="http://www.politiken.dk/plus" target="_self">www.politiken.dk/plus</a></p>
</div>
</div><p>
‘Det tidlige forår’ er en samleudgave af erindringsbindene ‘Barndom’ og 
‘Ungdom’ fra 1967, der slutter, lige da Tove Ditlevsen i 1939 er debuteret 
med ‘Pigesind’ og skal til at gifte sig for første gang. ‘Vilhelms værelse’ 
fra 1975 markerer omvendt afslutningen af både Ditlevsens forfatterskab og 
hendes sidste ægteskab (med Victor Andreasen, fiktionaliseret som Vilhelm). 
Romanen begynder, ligesom Vilhelm har forladt sin kone, og slutter med 
hendes selvmord. Ditlevsen selv begik selvmord året efter, i 1976. </p><p>
Erindringerne er skrevet så ligefremt, at et (stort) barn kan læse dem. Noget 
af det, der tydeligst står tilbage af fortællingen om opvæksten på 
1920’ernes og 1930’ernes Vesterbro, er beskrivelsen af, hvordan daggammelt 
wienerbrød, indkøbt af Tove tidligt om morgenen for at undgå de voksnes 
vågne blikke, er den billigste føde og derfor noget, familien i den lille 
toværelses i baghuset spiser en del af. 
</p><h3>
Kærlighed er identitesk med fortvivlelse 
</h3><p>
Barndommen er en dyster eksistentiel tilstand, den er »lang og smal som en 
kiste«, og som en lugt, der står fra barnet: 
</p><p>
»Personer med sådan en synlig, utilstedelig barndom både udvendigt og 
indvendigt hedder børn, og dem kan man behandle akkurat, som man vil, for 
man har intet at frygte af dem. De har ingen våben og ingen maske, medmindre 
de er meget snedige. Jeg er sådan et snedigt barn, og min maske er dumheden, 
som jeg altid passer på, ingen river af mig. Jeg lader munden stå lidt åben 
og gør mine øjne helt tomme, som om de altid kun ser ud i den klare luft. 
Når det begynder at synge inde i mig, passer jeg særligt på, at der ikke 
kommer huller i min maske. Ingen af de voksne kan fordrage sangen i mit 
hjerte og guirlanderne af ord i mit sind«. 
</p><div class="art-quote article-box">
<p class="quote"/>
<blockquote>
<p class="quote-txt">
Men hendes mor, som hun delvis frygter og delvis har en martrende medlidenhed 
med, anser digte for spild af tid, og hendes far, som ellers har interessen 
for det litterære, benægter, at en pige skulle kunne beherske den slags
</p>
</blockquote>
</div><p>
Det handler om både klasse og køn, og hvordan Tove Ditlevsen i begge 
henseender har trukket nitten. Ordene gennemstrømmer hende, som hun 
ekstatisk beskriver det, fra en tidlig alder. Men hendes mor, som hun delvis 
frygter og delvis har en martrende medlidenhed med, anser digte for spild af 
tid, og hendes far, som ellers har interessen for det litterære, benægter, 
at en pige skulle kunne beherske den slags. </p><p>
Da erindringerne slutter, står Tove og glæder sig over sit mirakel, at være 
blevet forfatter til en bog, og med udsigten til social opstigen gennem 
ægteskab, og dér på den anden side, i den sidste roman, er hun gennemtæsket 
af det hele, men også fuldt moden som forfatter, et »ældet barn«, for hvem 
kærligheden er »identisk med fortvivlelse«. 
</p><h3>
Selvmordet som sød lidelse 
</h3><p>
‘Vilhelms værelse’ er en ubehagelig roman. Om ægteskabets vanvid og opløsning, 
selvmordet og det hele ikke bare som tragedie, men som sød lidelse. Fra det 
tidlige forår med dets friske grønne skud til det mest svampet rådne 
regnvåde mørke efterår. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2579538/tove-ditlevsen-i-politiken-1973-bare-lidt-synd-for-de-unge-vi-andre-kan-se-en-ende-paa-det/">Tove Ditlevsen i Politiken 
1973: »Bare lidt synd for de unge. Vi andre kan se en ende på det«</a></p><p>
Hovedpersonen er Lise Mundus, forfatter, og Mundus, lærte vi i erindringerne, 
var Toves mors pigenavn. Handlingen er sat i den ægteskabelige 
herskabslejlighed. Da Vilhelm flyttede, indrykkede Lise en kontaktannonce i 
avisen, ganske som Ditlevsen gjorde, og med samme ordlyd, og den responderer 
den afskyelige overbo fru Thomsens bizarre logerende og elsker Kurt på. Kurt 
flytter ind i Vilhelms værelse, eller rettere han siver på det nærmeste ned 
gennem loftet, som der står et sted, og dermed begynder et spil mellem 
Vilhelm og Lise, der også involverer Vilhelms elskere og offentlige 
beretninger om ægteskabsbruddet. 
</p><p>
Den anonyme fortæller er og er ikke Lise, ligesom fortællingen selvfølgelig 
både er og ikke er Tove Ditlevsens egen. Nogle gange distancerer fortælleren 
sig ved at omtale Lise i tredje person, andre gange siver også hun ned 
gennem loftet på sin jeg-person. Hun kommenterer gerne på handlingen, f.eks. 
her, hvor romanen et stykke tid har tegnet til at slå over i en 
kriminalhistorie: 
</p><div class="art-quote article-box">
<p class="quote"/>
<blockquote>
<p class="quote-txt">
Så snart hun lukkede øjnene, så hun i stedet for det sædvanlige mørke en 
yndefuld ballet over brune glasstumper og hvide piller, der flød ud af dem, 
ind mellem dem, dækkende dem eller dækket af dem, alt sammen smukt og 
rytmisk som til tonerne af et stykke rokokomusik
</p>
<p class="sender">
Vilhems værelse 
</p>
</blockquote>
</div><p>
»Jeg har nu læst alle de foregående kapitler igennem, hvoraf jeg ser, at jeg 
på et tidspunkt lagde op til, at Kurt skulle blive morder. Men dertil har 
jeg udstyret ham med for megen stædighed og for intens en modvilje mod at 
lade sig bruge til andet, end hvad det passer ham selv og hans behagelighed. 
Han gad jo ikke engang hænge på bogen igennem, en risiko skribenter af min 
art altid løber«. </p><p>
Fortælleren betoner altså det fiktive, selv om stoffet helt utilsløret og 
tydeligt for enhver er selvbiografisk. Sagen er, at Tove Ditlevsen er 
ligeglad med den distinktion mellem fiktion og fakta: »det interesserer mig 
ikke, om fru Thomsen nogensinde har været til. Hun er en flig af min opløste 
bevidsthed, der nu driver af sted på ordenes bølge, klynger sig til dem og 
beder om hjælp, som jeg også beder læseren om hjælp, ja endog om at elske 
mig, uanset i hvilke skikkelser mit ansigt, flydende og ugribeligt som 
spejlet i blæsende vand, vil dukke frem bag andre ansigter, der i langt 
højere grad er til at holde fast på«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2593776/ny-tove-ditlevsen-bog-er-en-skoen-og-roerende-geniscenesaettelse/">Ny Tove Ditlevsen-bog er en 
skøn og rørende geniscenesættelse</a></p><p>
Den plads, det selvbiografiske maskespil indtager i Ditlevsens forfatterskab, 
er, som andre har bemærket, en Marguerite Duras værdig. Tilsat blandingen af 
Ditlevsens anderledes rå sprog (hvor et hus f.eks. er en elendig 
smadrekasse) og en næsten absurd fremmedgørelse, der foranlediger de mest 
ualmindelige billeder, som af de balletdansende sovepiller, Lise vil begå 
selvmord med: »Så lagde hun pilleglasset tilbage, men synet af det forlod 
hende ikke mere. Så snart hun lukkede øjnene, så hun i stedet for det 
sædvanlige mørke en yndefuld ballet over brune glasstumper og hvide piller, 
der flød ud af dem, ind mellem dem, dækkende dem eller dækket af dem, alt 
sammen smukt og rytmisk som til tonerne af et stykke rokokomusik«. 
</p><h3>
Hovedværk i dansk litteratur 
</h3><p>
Og så er vi tilbage ved den søde lidelse, som må være det mest kendetegnende 
ved Tove Ditlevsens forfatterskab. Alter egoet Lise Mundus’ »sygelige 
nydelser« består i at ydmyge sig offentligt ved at udlevere sig selv og sin 
ægteskabelige ulykke, og selvmordet er den største lykke, hun kan tænke på. 
I begge findes, hvad hun beskriver som en »salig selvdestruktion«. Vi kan 
også kalde det en nærmest masochistisk selvopgivelse, som i øvrigt også 
findes i at påføre sig den dumhedens maske, Ditlevsen beskrev i 
erindringerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2566110/fra-aeggesnaps-til-gift--tre-steder-at-starte-med-tove-ditlevsen/">Fra Æggesnaps til Gift – tre 
steder at starte med Tove Ditlevsen</a></p><p>
Det er let at tage fejl af denne underkastelse, at se den som svag, men 
spørgsmålet er, om Ditlevsen ikke netop fandt en styrke i den udsatte 
position, hun både blev tildelt i livet og siden selv valgte og brugte. Kan 
man ydmyge én, der allerede ydmyger sig selv? Og er det måske nærmere en 
bestemt selvopfattelse, hun ydmyger? 
</p><p class=" bl-elem">
På trods af det kronologiske og hjerteskærende gab mellem erindringerne og den 
sidste roman passer de to bøger perfekt sammen, som et sort lille sæt. Man 
lægger ud med de hårde, men enkle og håbefulde erindringer og runder af med 
den eksperimenterende brug af det samme selvbiografiske materiale i en 
nøgleroman af den anden verden, en roman, som det ganske enkelt er 
uforståeligt ikke er udråbt som et hovedværk i dansk litteratur. 
</p>	
</div>

</div></body></html>
