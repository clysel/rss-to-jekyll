---
layout:     post
title: 	    "Bagsidens konfliktløsning: Lad Nicklas Bendtner flyve transportfly"
post_author:	    
post_date:	    Tue, 10 Mar 2015 07:05:52 +0100
post_site:	    politiken.dk 
post_link:	    http://politiken.dk/bagsiden/ECE2579535/bagsidens-konfliktloesning-lad-nicklas-bendtner-flyve-transportfly/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Landsholdet nægter at gå ned i løn og indgå individuelle aftaler med DBU. 
</p><p>
Norwegians piloter ønsker jobsikkerhed og mere eller mindre uændret arbejdstid 
for at acceptere en række nedskæringer, som blandt andet tæller barberede 
genetillæg og et fastfrosset lønniveau. 
</p><p>
Begge arbejdskonflikter har fået masser af opmærksomhed, fordi de enten 
allerede berører tusindvis af danskeres liv eller har potentiale til at gøre 
det. Og hidtil virker det, som om man skal spejde intenst og længe for at få 
øje på løsningerne på de to fastlåste situationer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/bagsiden/ECE2574322/forstaa-konflikten-mellem-landsholdet-og-dbu-paa-43-sekunder/">Forstå konflikten mellem 
landsholdet og DBU på 43 sekunder</a></p><p>
Men hvis man virkelig ønsker at nå i mål med begge konflikter, så alle fire 
parter og almenvellet bliver tilfredsstillet, kræver det omsiggribende 
ud-af-boksen-tænkning. Så langt ud af boksen, at selve boksen bliver et 
fjernt minde om en tid, hvor alting var så let, og ingen behøvede at tænke 
selv. 
</p><p>
Den tænkning har Bagsiden forsøgt sig med, og vi kan nu præsentere et holdbart 
kompromis: Norwegians piloter bliver det nye landshold, og den nuværende 
landsholdstrup bliver ansat som piloter og kabinepersonale. 
</p><p>
For <i>piloterne</i> især er det en gunstig aftale. <b>Fordelene </b>er, 
at arbejdstiden bliver nedjusteret markant. Man kommer til at arbejde på 
nogle lidt skæve tidspunkter, men arbejdsdagene er korte, og pressearbejdet 
er til at overskue, idet det er noget lettere at forklare en given indøvet 
hjørnesparksopdækning end at gøre rede for Bernoullis princip og kastevindes 
betydning for take off og landing. 
</p><div class="art-quote article-box">
<p class="quote"/>
<blockquote>
<p class="quote-txt">
Spillere som Nicolai Boilesen og Lars Jacobsen er alligevel vant til primært 
at løbe frem og tilbage i en lige linje, hvorfor midtergangen ikke vil 
udgøre nogen særlig ændring
</p>
</blockquote>
</div><p><b>Ulemperne</b> er naturligvis, at der kun er plads til et par og tyve 
spillere i en landsholdsbruttotrup, men andenpiloterne må formodes at være 
vant til at blive forbigået. Uniformerne er noget mere underspillede på 
landsholdet, men de bliver altid lagt nydeligt frem af en holdassistent, man 
skal slet ikke tænke på tøjvask, og kasketter slipper piloterne helt for. 
</p><p>
Der er åbenlyst en risiko for, at piloterne vil spille med alt, alt, alt for 
høje bolde og forsøge at parkere flyveren foran målet. Det dur ikke, når de 
betalende tilskuere ønsker sprudlende bold. 
</p><p>
For <i>landsholdsspillerne</i> er der også mange <b>fordele </b>at drage 
nytte af ved at skifte branche. Især de placeringssvage spillere vil have 
gavn af de trange forhold i nutidens flyvemaskiner, hvor der virkelig ikke 
er mange steder at stå, og spillere som Nicolai Boilesen og Lars Jacobsen er 
alligevel vant til primært at løbe frem og tilbage i en lige linje, hvorfor 
midtergangen ikke vil udgøre nogen særlig ændring. 
</p><p><b class="ext-link">LÆS MERE</b><a class="embeddedlink" href="http://politiken.dk/bagsiden/ECE2570954/her-er-danmarks-alternative-landshold/">Her er Danmarks alternative 
landshold</a></p><div class="art-quote article-box">
<p class="quote"/>
<blockquote>
<p class="quote-txt">
Det vil være gavnligt at få Bendtner i gang med et job, hvor han kan foretage 
sig noget konstruktivt og gavnligt for andre mennesker, når han alligevel 
sidder ned
</p>
</blockquote>
</div><p>
Anfører William Kvist har det seneste års tid stået model til en del kritik. 
Han er for boldsvag, afleveringerne mangler kreativitet, og han er for 
defensivt indstillet. Ikke det perfekte skudsmål til en midtbanegeneral, men 
derimod et udmærket udgangspunkt for en chefpurser, der har en række klart 
definerede opgaver. Kvist er desuden vant til at dirigere medspillerne med 
tilråb og er derfor førstevalg til at præsentere crew og taxfree-varer over 
højttaleranlægget. </p><p>
Norwegianpiloterne er blevet tilbudt en aftale, der fastfryser deres løn i en 
årrække, og det er netop det, landsholdet efterspørger. Den økonomiske del 
af aftalen er således sikker. 
</p><p><b>Ulemperne:</b> Åbenlyst vil mange flypassagerer føle sig ilde til mode over 
at skulle stige på et fly, hvorpå Nicklas Bendtner er kaptajn. Manden har 
trods alt fået danmarkshistoriens største bøde for spritkørsel. På den anden 
side vil det være gavnligt at få Bendtner i gang med et job, hvor han kan 
foretage sig noget konstruktivt og gavnligt for andre mennesker, når han 
alligevel sidder ned. 
</p><p>
Hvis for mange af Norwegians ruter går til mindre østeuropæiske nationer såsom 
Armenien, Albanien, Georgien, kan landsholdsbesætningen godt komme til at 
udgøre en sikkerhedsrisiko. Spillerne plejer altid at komme galt af sted i 
mødet med disse nationer; holdet bliver nervøst, når det er i Jerevan, 
Tirana eller Tblisi, og det kan få indflydelse på sikkerheden såvel som 
bagagehåndteringen. 
</p><p class=" bl-elem">
Det bedste af det hele er dog, at piloter og fodboldspillere kan mødes, når 
landsholdet spiller på udebane. Dét er da synergi. 
</p>	
</div>
</div></body></html>
