---
layout:     post
title: 	    "Lena Dunhams bog er én stor feministisk fuckfinger til skammen"
post_author:	    
post_date:	    Sat, 28 Feb 2015 20:58:18 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2566768/lena-dunhams-bog-er-n-stor-feministisk-fuckfinger-til-skammen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ikke den slags pige</h4>
<h5>
Lena Dunham</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div><p>
Essays. Oversat af Sara Koch, C&amp;K Forlag, 320 sider, 199 kroner. Har du 
Pluskort, får du 15 procent rabat på lagerførte bøger i Boghallen eller fri 
levering hos Saxo.com. Læs mere på politiken.dk/plus.
</p></div>
</div><p>
De, der dedikeret ser tv-serien ‘Girls’ hver mandag, har allerede læst den på 
engelsk, og Politiken har allerede anmeldt den, men nu kommer den altså også 
på dansk, forfatteren, feministen, skuespilleren og filminstruktøren Lena 
Dunhams ‘Ikke den slags pige’. 
</p><p>
De selvbiografiske essays, der er inddelt efter emner som ’Kærlighed &amp; 
sex’, ’Kroppen’, ’Venskab’ og ’Arbejde’, er lige så morsomme, som du har 
hørt, de skulle være, og handler om seksuel frustration og al mulig anden 
frustration, oplevet af Dunham i alderen mellem nul og nogleogtyve. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2421760/lena-dunhams-selvbiografiske-essays-er-befriende-bramfri/">Lena Dunhams selvbiografiske 
essays er befriende bramfri</a></p><div class="art-fakta article-box">
<h4 class="">
Tre andre, du skal læse, hvis du kan lide Lena Dunham:</h4>
<div class="fakta-body" data-buildingblock="embedded_factboxlink">
<p><b>Mira Gonzalez </b></p><p>
Amerikansk digter og internetpersonlighed, hvis debutdigtsamling ‘I will never 
be beautiful enough to make us beautiful together’ også byder på akavet sex, 
selvbevidsthed og fremmedgørelse. Digtsamlingen kommer snart på dansk i 
digteren Caspar Erics oversættelse. 
</p><p>
http://miratortilla.tumblr.com 
</p><p><b>Rookie Magazine</b></p><p>
Internetmagasin, der officielt henvender sig til teenagepiger og er startet af 
det seje og egensindige vidunderbarn, skribenten og skuespilleren Tavi 
Gevinson, der blev kendt som modeblogger som bare 12-årig. Læs det for en 
helt ung feminisme og gæstebidrag fra folk som radioværten Ira Glass. 
</p><p>
http://www.rookiemag.com 
</p><p><b>Miranda July</b></p><p>
Multikunstner, der bl.a. har samlet en række kendte personers private e-mails 
i nyhedsbrevsværket ‘We Think Alone’. Romanen ‘The First Bad Man’ er netop 
udkommet. I den anledning solgte July en række genstande, der optræder i 
romanen: bl.a. en børste med blonde hår på og en ituslået vase. 
</p><p class=" bl-elem">
http://www.thefirstbadman.com 
</p>
</div>
</div><p>
Hendes værker – fra filmene ‘Creative Nonfiction’ og ‘Tiny Furniture’ til 
tv-serien ‘Girls’ og bogen her – bliver ofte prist som 
generationsportrætter. Selv om de mest bare er selvportrætter. Som om det 
ikke var nok.</p><h3>
Deler det hele 
</h3><p>
Jeg er ikke sikker på, at det mest spændende ved Dunhams arbejde har så meget 
med generationer at gøre. Jeg er ikke sikker på, at hun har så meget mere at 
sige om sin generation, end hvad alle mulige andre siger om deres 
generationer. Som Dunhams karakter og alter ego i ‘Girls’, Hannah, på et 
tidspunkt må erkende, er hun vist mest af alt »<i>a</i> voice of <i>a</i> 
generation«, én stemme i én generation. Og dermed ikke specielt 
repræsentativ for andre end sig selv. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/B_gerdenslags_916939e.jpg" alt="" border="0"/></span></p><p>
Med ‘Girls’ er Dunham blevet kritiseret for kun at skildre privilegerede hvide 
overklasseungers akavede og i et større perspektiv uproblematiske 
newyorker-liv, og den kritik lader sig også delvis rette mod ‘Ikke den slags 
pige’. Kritikken rammer på én gang plet (det er det, hun er, og det er det, 
hun skriver om) og ved siden af (hun udstiller også sig selv som 
privilegeret). I alle tilfælde insisterer Dunham på, at hendes historie er 
værd at fortælle, og at hun har noget at sige. Og noget, det viser sig at 
være rigtig meget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2504101/lena-dunham-den-soergeligste-foelelse-i-livet-er-naar-du-danser-paa-en-rigtig-glad-og-munter-maade-og-saa-slaar-dit-hoved-imod-noget/">Lena Dunham: »Den sørgeligste 
følelse i livet er, når du danser på en rigtig glad og munter måde og så 
slår dit hoved imod noget«</a></p><p>
Dunham deler det hele. Hun tager grådigt af hovedstolen, skriver om det knald, 
der ved nærmere eftertanke ikke var frivilligt, om undersøgelsen af de 
indgroede hår i bikinilinjen, om at bo hos sine forældre efter at være 
blevet færdig på universitetet, yoyovægten og den umådeholdne trang til 
paté, direkte fra pakken. Hun sætter kort sagt en ære i at fremvise alt det, 
der ellers skjules. 
</p><h3>
Gør op med skammen 
</h3><p>
‘Ikke den slags pige’ låner i hele sin udformning og tone fra en 
selvhjælpsgenre, som nok har større amerikansk end dansk udbredelse. Det er 
selvironisk og sårbart på samme tid. Dunhams maksimale selvoptagethed og den 
generøsitet, der også ligger i at dele det hele, bliver til to sider af 
samme sag: »hvis jeg kunne tage det jeg har lært, og gøre et hårdt arbejde 
lettere for dig eller forhindre dig i at have den slags sex hvor du tænker 
det er bedst at beholde skoene på så du kan løbe væk midt i det hele, så er 
alle mine fejltrin ikke forgæves«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2409681/girls-bagkvinde-deler-sin-livsvisdom-og-pinligheder/">'Girls'-bagkvinde deler sin 
livsvisdom og pinligheder</a></p><p>
Skam er kodeordet, og Dunhams ærinde er at gøre op med den i alle dens former: 
madskam, kropsskam, skam over psykiatriske diagnoser, over deforme 
livmodere, over hvad man har at sige. Bogen er én stor feministisk 
fuckfinger til skammen, og det er ikke kun for kvinder. 
</p><p class=" bl-elem">
Så læs denne bog. På dansk, eller på engelsk, hvis du har muligheden, for der 
er unægtelig noget af Dunhams fejlbarlige, men også ubesværede og veloplagte 
amerikanske talestrømsprosa, der ikke lader sig overføre til dansk. Der er 
også steder i oversættelsen, hvor følingen med sproget er uskarp: Hvem 
kalder sin sambo for ’sluf’ i dag? Hvorfor oversætte det bevidst 
kønsneutrale ’them’ om personen, der ligger ved siden af nogen i sengen, til 
’ham’? Men tilgiv det, og læs den alligevel. 
</p>	
</div>
</div></body></html>
