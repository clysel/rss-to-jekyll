---
layout:     post
title: 	    "75-årig mand kom i praktik som kirurg på Riget"
post_author:	    
post_date:	    Sat, 28 Mar 2015 11:57:18 +0100
post_site:	    politiken.dk 
post_link:	    http://politiken.dk/indland/ECE2607711/75-aarig-mand-kom-i-praktik-som-kirurg-paa-riget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<h5>
Medicinstudiet</h5>
<div class="fakta-body" data-buildingblock="embedded_factboxlink">
<p>
90 procent af studiepladserne på medicinstudiet i Danmark tilbydes i kvote 1. 
I 2014 betød det et karaktersnit på mindst 11,2 for at ansøge.
</p><p>
Foruden det høje gennemsnit skal ansøgeren bl.a. have fuldført dansk og 
matematik på a-niveau samt engelsk og kemi på b-niveau.
</p><p class=" bl-elem">
I alt blev 276 personer optaget på medicinstudiet i 2014.
</p>
</div>
</div><p>
De undrede sig noget, kollegerne. 
</p><p>
Hvem var han? 
</p><p>
En mandag morgen i starten af februar var en 75 år gammel mand troppet op på 
Rigshospitalets afdeling C i København. 
</p><p>
Den aldrende herre skulle i praktik, og en fejl var det som sådan ikke. Nok er 
en mand i så fremskreden en alder et særsyn på anden del af medicinstudiet – 
en af landets dyreste – men det er fast sædvane, at første semester på 
kandidatstudiet bruges på at samle erfaringer ude fra virkeligheden. 
</p><p>
På den mavetarmkirurgiske afdeling og flere andre af hospitalets afsnit nåede 
manden både at tale med patienter og være med som tredjeassistent ved 
deciderede kirurgiske operationer. 
</p><p>
Og det fik sygehusets ledelse til at reagere i et brev til Københavns 
Universitet, som havde pålagt Rigshospitalet at modtage den 75-årige 
studerende. 
</p><p>
»Vi skrev til universitetet og undrede over den studerendes alder. Men vi fik 
at vide, at sådan var det, og derefter forberedte vi afsnittene om, at der 
ville komme en person, som ville forvirre begreberne noget«, fortæller 
klinikchef på Rigshospitalet, Jens Hillingsø. 
</p><div class="art-quote article-box">
<p class="quote"/>
<blockquote>
<p class="quote-txt">
Er det rimeligt, at en mand, der er født før udbruddet af Anden Verdenskrig, 
skal rende rundt og stikke i folk? Nej, det er uetisk, og det må ikke finde 
sted
</p>
<p class="sender">
Anonym læge, Rigshospitalet 
</p>
</blockquote>
</div><p>
»Efter at manden kom, vendte vi skråen en gang og nåede frem til, at det ikke 
var etisk rimeligt, at han skulle undersøge og tale med patienterne, når han 
aldrig ville komme til at virke klinisk som læge«. </p><p>
Det er ikke lykkedes Politiken at komme i kontakt med den 75-årige. Sikkert er 
det dog, at han efter en kortere periode blev bortvist fra sygehuset – 
blandt andet med den begrundelse, at hans manglende soignering kunne være 
til fare for patientsikkerheden. 
</p><p>
Siden viste det sig, at den studerende faktisk slet ikke burde have været i 
praktik på Rigshospitalet – ikke på grund af sin alder, men fordi han ikke 
havde bestået sin bachelor i medicin. 
</p><p>
Det er kotyme, at kandidatstuderende kan starte, før eksamensresultaterne 
foreligger, men ifølge en læge på Rigshospitalet rejser sagen – uagtet 
studieteknikaliteter – en debat om manglende alders aldersgrænser på 
medicinstudiet. 
</p><p>
»Vi må jo ikke være aldersfascister, men det skal altså give mening, og her er 
det så åbenbart, at det aldrig vil give mening. Er det rimeligt, at en mand, 
der er født før udbruddet af Anden Verdenskrig, skal rende rundt og stikke i 
folk? Nej, det er uetisk, og det må ikke finde sted«, siger lægen, der 
ønsker at være anonym. 
</p><p><b>Læger vil ændre reglerne
</b></p><p>
Sagen får nu Lægeforeningen til at kræve reglerne for optag ændret på 
medicinstudiet. 
</p><p>
»Der er en udpræget mangel på speciallæger i det her land, og der er ekstremt 
mange ansøgere, der afvisers hvert år. Derfor er det ærgerligt, hvis 
studiepladsen går til en person, der ikke kommer ud på arbejdsmarkedet 
bagefter«, siger formand Mads Koch Hansen. 
</p><p>
Ifølge Autorisationsloven bortfalder retten til at arbejde selvstændigt, når 
en læge fylder 75 år. 
</p><p>
»Derfor giver det jo endnu mindre mening, at man kan optage pladsen for andre, 
når man har nået den alder. Man er jo med sikkerhed udelukket fra at kunne 
praktisere som læge uanset hvad«, siger Mads Koch Hansen. 
</p><p>
Men har enhver borger ikke ret til frit at vælge sin egen uddannelse? 
</p><p>
»Jeg mener altså, at pladserne skal bruges på nogen, der kan fungere i deres 
profession. Der bør vi have en form for regulering, som sikrer, at folk vil 
kunne fungere som læger efter endt studie«. 
</p><p>
På Københavns Universitet har sagen om den 75-årige læge har været forbi Ulla 
Wever, dekan for universitetets sundhedsvidenskabelige fakultet. Hun har 
ikke været til at træffe, men institutleder for klinisk medicin ved 
Københavns Universitet Lars Bo Nielsen »hilser diskussionen af aldersgrænser 
velkommen«: 
</p><p>
»Det er fornuftigt, at man begynder at diskutere, om der skal være en ovre 
grænse – ikke mindst på de dyre professionsuddannelser som eksempelvis 
medicinstudiet«, siger han. 
</p><p>
Lars Bo Nielsen kan ikke på den konkrete sag, men medgiver, at det ikke giver 
meget mening at uddanne læger, der er ældre end loven tillader læger at 
være. 
</p><p>
»Netop på grund af, at autorisationen bortfalder for læger, når de fylder 75 
år, er det besynderligt, at man kan uddanne sig til et job, man ikke kan 
bestride«, siger han. 
</p><p class=" bl-elem">
Medicinstudiet krævede i 2014 et karaktergennemsnit på mindst 11,2. 
</p>	
</div>
</div></body></html>
