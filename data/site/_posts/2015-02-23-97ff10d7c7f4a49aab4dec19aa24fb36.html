---
layout:     post
title: 	    "Kommuner: Kulturstøtten tipper mod øst"
post_author:	    
post_date:	    Mon, 23 Feb 2015 14:36:04 +0100
post_site:	    politiken.dk 
post_link:	    http://politiken.dk/kultur/ECE2558333/kommuner-kulturstoetten-tipper-mod-oest/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om statens skatteprocent er ens over hele landet, kan jyder og fynboer 
blot se til, mens det kulturelle landskab tipper så meget mod øst, at vi er 
lige ved at vælte helt til Sverige«. 
</p><p>
Det skriver Odenses og Aalborgs kulturrådmænd i et fælles debatindlæg i dagens 
avis. Jane Jegind (V) er rådmand i Odense, og Mads Duedahl (V) er rådmand i 
Aalborg. 
</p><div class="art-quote article-box">
<p class="quote"/>
<blockquote>
<p class="quote-txt">
Det skriger til himlen 
</p>
<p class="sender">
</p><p class=" bl-elem">Mads Duedahl</p> 

</blockquote>
</div><p/><p>
De siger, at deres debatindlæg ikke handler om, »hvor stor kagen skal være, 
men hvor den skal skæres«. Det er et opråb til christiansborgpolitikerne om 
en mere ligelig fordeling af statslige kulturmidler, fordi den i dag »er så 
skæv, at den er grotesk«. 
</p><p>
»Vi synes, det er tydeligt, at man favoriserer hovedstadsområdet betydeligt i 
forhold til andre dele af landet. Det ser vi som en stor udfordring – og 
også en urimelighed«, siger Mads Duedahl. 
</p><p><i class=" bl-elem">Men det er jo en gammel debat. Er fordelingen af midler blevet mere ulige?</i></p><p>
»Ikke mig bekendt – nu er jeg også ny på posten, ligesom Jane Jegind er ny på 
posten, men bare fordi en debat er gammel, er den ikke nødvendigvis 
forkert«, siger Mads Duedahl. 
</p><p>
Han peger på, at regeringen har talt meget om, hvor vigtigt det er at udvikle 
landsdelene uden for København, og at kulturen er en dynamo i den udvikling. 
</p><p>
»Når man ser på fordelingen af midler, så skriger det til himlen, at den er så 
skæv.
</p><p><i class=" bl-elem">Artiklen fortsætter under grafikken.</i></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Kultur-tilskud-J150_915582a.gif" alt="" border="0"/></span></p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE2514068/jelved-om-operahusets-besoegstal-jeg-er-ikke-bekymret/">Jelved om operahusets 
besøgstal: »Jeg er ikke bekymret«</a></p><p>
Når man ser på tallene, som de to rådmænd har samlet, er det specielt 
bemærkelsesværdigt, at Det Kongelige Danske Kunstakademi og symfoniorkestret 
Copenhagen Phil begge får over 40 millioner kroner i statsstøtte, men 0 
kroner fra Københavns Kommune, hvor de har base. 
</p><p>
Til sammenligning betaler Aalborg Kommune for eksempel 27,8 millioner kroner i 
støtte til Aalborg Symfoniorkester, idet egenbetaling er et krav for at få 
statsstøtte. Ifølge Mads Duedahl ryger æder støtten til symfoniorkestret en 
fjerdedel af hele kommunens kulturbudget. 
</p><p>
»Det er jo rigtig mange penge for os andre«, siger Mads Duedahl. 
</p><h3>
Relevant og svær diskussion 
</h3><p>
Stig Jarl, der er lektor på Københavns Universitets Institut for Kunst og 
Kulturvidenskab, kan principielt »godt forstå« de to rådmænds opråb. 
</p><p>
»Det er da vigtigt i dag, at kultur- og kunstpolitikken skal forholde sig til 
et helt og et mangfoldigt Danmark. Men det vil være ødelæggende for dansk 
kulturliv, hvis konsekvensen skulle være en omkalfatring af statstilskuddet, 
således at i øvrigt velfungerende orkestre og uddannelsesinstitutioner 
pludselig skulle have deres statsstøtte drastisk reduceret, for at en 
fordeling kan blive mere geografisk retfærdig«, siger Stig Jarl. 
</p><p>
Kulturminister Marianne Jelved (R) synes, at diskussionen om, hvilken rolle 
statens kulturpolitik skal spille, er »rigtig, rigtig relevant« og »rigtig, 
rigtig svær«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2484710/nybrud-uproevede-forfattere-kan-nu-faa-stoette/">Nybrud: Uprøvede forfattere 
kan nu få støtte</a></p><p>
Inden for kunststøtte er det Statens Kunstfond, som uddeler statslig 
kulturstøtte (faste bevillinger til eksempelvis Kunstakademiet kommer 
direkte fra Kulturministeriet). Kunstfonden hører under Kulturministeriet, 
og lovgivningen om Kunstfonden tilsiger, at pengene skal gives til kvalitet, 
og at de skal uddeles af faglige udvalg uden politisk indblanding. 
</p><p>
»Men for at afbøde noget af det her har jeg sidste efterår, da vi skulle sætte 
nye faglige udvalg sammen i Kunstfonden, taget meget hensyn til det 
politiske ønske om at sprede de økonomiske bidrag geografisk«, siger 
Marianne Jelved. 
</p><p>
Det betyder, ifølge kulturministeren, at der i langt de fleste udvalg sidder 
repræsentanter fra andre landsdele end Sjælland, ligesom det står som »en 
klamamse« i lovgivningen, at udvalgene gerne må tage geografiske hensyn, når 
de uddeler penge. Så længe det, der bliver givet penge til, kan betegnes som 
kvalitet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2307847/private-fonde-holder-danske-museer-og-teatre-i-live-med-millioner/">Private fonde holder danske 
museer og teatre i live med millioner</a></p><p><i class=" bl-elem">Men de her rådmænd reagerer vel på, at sådan noget som Kunstakademiet i 
København finansieres 100 procent af staten.</i></p><p>
»Staten har ansvaret for den kunstneriske uddannelse, og derfor er der en 
billedkunstskole, og den ligger tilfældigvis i København, og det har den 
gjort siden 1754. Den er dimensioneret til at uddanne det antal 
billedkunstnere, som Kulturministeriet forventer, at arbejdsmarkedet kan 
klare. Så har Odense og Aarhus for mange år siden besluttet, at de også 
ville have en billedkunstuddannelse. Det er måske meget forlangt, at staten 
skal støtte deres billedkunstskoler med det samme antal kroner, man bruger 
på den statslige uddannelse. For i virkeligheden er de andre 
billedkunstskoler med til at problematisere antallet af uddannede 
billedkunstnere«, siger Marianne Jelved. 
</p><p>
Hun tilføjer, at hun er helt på det rene med, at der i kommunerne holdes øje 
med, hvordan statens kulturkroner fordeles. 
</p><p>
»Det er der ikke nogen, der tager skade af. Jeg synes bare, at vi skal 
anerkende, at når vi har kommunalt selvstyre, så er det sin sag at bruge det 
til at ’afpresse’ – undskyld udtrykket, det skal i anførselstegn – staten 
for flere penge«. 
</p><p class=" bl-elem"/>	
</div>
</div></body></html>
