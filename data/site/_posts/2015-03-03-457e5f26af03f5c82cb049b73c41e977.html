---
layout:     post
title: 	    "Fantomlufthavn står stadig tom efter 1.000 dage"
post_author:	    
post_date:	    Tue, 03 Mar 2015 06:16:51 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2569572/fantomlufthavn-staar-stadig-tom-efter-1000-dage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Tysklands største byggeskandale </p><p>Berlin Brandenburg lufthavnen </p>
<div class="fakta-body" data-buildingblock="embedded_factboxlink">
<p class=" bl-elem"><b>Allerede ved Tysklands genforening i 1990, hvor Berlin </b>atter blev landets hovedstad, blev planerne om at bygge en storlufthavn så småt lagt. Først i 2008 gik byggeriet i gang med planlagt åbning i 2010, siden 2012. Sådan gik det ikke og nu er det skandaleramte byggeri udsat på ubestemt tid. Lufthavnen, hvis opførelse var budgetteret til 2,83 mia. euro ventes nu at koste 5,4 mia. euro, måske endda 3,2 mia. euro yderligere, hvis en tredje landingsbane og en terminal mere opføres. Undervejs har det vist sig, at trafikgrundlaget i lufthavnen var vurdereret for lavt. Byggeriet ventes afsluttes i 2016 eller 2017.</p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
</p><p>Nu er </p><p>fumleriets</p><p> tid slut</p><p> Hartmut </p><p>Mehdorn, den nu afgåede </p><p>direktør for storluft-</p><p>havnen, </p><p>ved sin </p><p class=" bl-elem">indsættelse</p>

</blockquote>
</div><p>
Flot ser den ud, som den soler sig i al sin moderne pomp og pragt. Næsten som 
et palads fra en futuristisk udgave af ’1001 nats eventyr’, flankeret af et 
par uvirksomme kraner. Men Flughafen Berlin Brandenburg Willy Brandt er alt 
andet end et moderne eventyr, snarere et mareridt af mindst samme længde som 
den hensygnende lokalitets navn. 
</p><p>
Jeg er taget på besøg til den kommende storlufthavn for at fejre et jubilæum 
af de mere bizarre. Det er nemlig denne fredag formiddag 1.000 dage siden, 
den skulle være åbnet på datoen 3. juni 2012. 
</p><p>
Men bag den nuværende og fortravlede Flughafen Schönefeld er byggeriet af 
Berlin Brandenburg fremdeles i gang. Ikke så meget som en passager fra et 
lillebitte propelfly er gået fra borde her. 
</p><p><b class="ext-link">SE TIDSLINJE</b><a class="embeddedlink" href="http://politiken.dk/rejser/nyheder/flyoglufthavne/ECE2459089/tidslinje-berlins-kronisk-forsinkede-lufthavn/">Berlins kronisk forsinkede lufthavn </a></p><p>
Så mystisk er min fejring af fantomlufthavnen åbenbart, at et par svært 
bevæbnede betjente langsomt slentrer efter mig på noget af turen langs med 
Schönefeld til et sted, hvor jeg kan få et nogenlunde overblik. 
</p><p>
»Hjertelig tillykke«, siger jeg i retning af den (måske) kommende gigant. Den 
ligger dødt i landskabet af landingsbaner og parkerede fly som en slags 
mindesmærke over store drømme, der er løbet løbsk. Ingen hører min 
lykønskning. For jeg er ganske alene om at fejre dagens jubilæum. Som til 
overflod markeres af afsløringen af (endnu) en korruptionssag i 
milliardbyggeriet på forsiderne af berlineraviserne på den store dag. 
</p><h3>
Skandale på skandale 
</h3><p>
»Er det muligt«, spørger vagthavende pølsemester retorisk i den imaginære 
togvogn, der udgør den lille madstation, esS-bahn, uden for Schönefeld, da 
jeg viser han artiklen i Berliner Morgenpost. Hovedrystende langer han endnu 
en currywurst over disken og tilføjer: »Efterhånden kan intet vel overraske 
med den lufthavn. Skandale på skandale«, sukker han. 
</p><p><i>Flytter I vognen derover, når den åbner?</i>. 
</p><p>
»Hvis den åbner, mener du vel? Aner det ikke. Det er ejerens afgørelse. Men 
hvorfor ikke? Det eneste, man kan være sikker på med den lufthavn, er vel, 
at de vil have currywurst. Det er trods alt Tyskland, ikke«, griner han.
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2493211/2014s-stoerste-rejsebommerter/">2014's største rejsebommerter</a></p><p>
Flughafen Berlin Brandenburg er med gidseltagningen af navnet på det daværende 
Vesttysklands måske mest populære forbundskansler, Willy Brandt, så tysk, 
som man vel kan blive. 
</p><p>
Men fantomlufthavnen er også den mest effektive aflivning af mytologien om 
tysk effektivitet og punklighed, man kan forestille sig. Selv en ellers 
gedigen konkurrent ud i skandalerne som koncerthuset Elbphilharmonie i 
Hamburg, der skulle have kostet 77 millioner euro, men kommer til at koste 
789 millioner euro, hvis det ellers bliver færdigt til den udskudte åbning i 
2017. 
</p><h3>
Økonomisk mareridt 
</h3><p>
For at komme tæt på det store og afspærrede areal omkring den nye storlufthavn 
må man være på hjul. Så jeg tager en taxa rundt om den store tomhed. Klart 
og ordentligt ser det ud. Den nybyggede lufthavnsmotorvej A113, der synes 
mindre trafikeret end selv sine mest øde kolleger i det nordjyske, cirkler 
rundt om landingsbanerne og terminalbygningen, hvis indre med især et drilsk 
aircondition-system angiveligt er en af årsagerne til de utallige problemer 
og blamager, som dårligt lader sig opremse på få linjer. 
</p><p>
Rent økonomisk er byggeriet allerede et mareridt for Tysklands fattige 
hovedstadsregion. Den pris, man ved projektets begyndelse anslog til at 
blive på 2,83 milliarder euro, er nu budgetteret til 5,4 milliarder. Hvortil 
skal lægges i hvert fald 3,2 milliarder euro, hvis ellers de omtalte, men 
aldrig bekræftede ideer om at anlægge en tredje landingsbane, endnu en 
terminal, et udvidet bagagesystem og meget andet viser sig at blive til 
virkelighed. Det gør de nok, mener Folkeinitiativet mod den tredje 
landingsbane, som får sagen taget op i parlamentet. 
</p><p>
Oprindelig skulle lufthavnen have været åbnet i 2010, men også i Tyskland er 
hastværk lig med lastværk. Så de 40.000 gæster til åbningen blev først 
inviteret til 3. juni 2012 til en fest, der blev aflyst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2184029/tysk-lufthavnsfarce-fortsaetter-chef-modtager-sagsanlaeg-fra-sig-selv/">Tysk lufthavnsfarce 
fortsætter: Chef modtager sagsanlæg fra sig selv</a></p><p>
Siden er fire planlagte åbningsdatoer blevet udsat, skandalen har kostet en 
overborgmester posten, oven i købet Berlins mest populære i årtier, Klaus 
Wowereit, og tre direktører er røget ud. Nu venter man på næste 
redningsmand, Karsten Mühlenfeld, som ikke uden humoristisk sans er hentet 
hos Rolls-Royce. 
</p><p>
Så kører det måske omsider for byggeriet, som på det nærmeste har stået 
stille, mens uvildige ingeniører og arkitekter har påpeget hundredvis af 
fejl i det, der er opført. 
</p><p>
»Nu er fumleriets tid slut«, erklærede den nyindsatte direktør, Hartmut 
Mehdorn, i 2013. Han holdt til december sidste år. 
</p><p>
Til overflod har byggeriet været ramt af flere korruptionssager, og i sommer 
blev hemmelige papirer fra byggeriet fundet i en affaldscontainer, hvor et 
af de firmaer, der er røget ud af projektet, angiveligt havde smidt dem for 
at fjerne beviser. 
</p><p>
Imens har de to eksisterende lufthavne i Berlin, Schönefeld og Tegel, kørt på 
pumperne med lange ventetider, køer, håbløs infrastruktur, utilfredshed og 
ekstremt negativ omtale i udlandet til følge. 
</p><h3>
»Pinligt, jeg savner ord«
</h3><p>
»Ah, det er så pinligt, at det er gået sådan. Jeg savner ord. Men vi har jo 
heller aldrig rigtigt fået en forklaring på, hvorfor det er gået så galt«, 
siger Herbert Müller. 
</p><p>
Han drikker en kop formiddagskaffe sammen med sin kone, Hannah, i 
ankomsthallen i Schönefeld. De venter på, at deres søn og svigerdatter skal 
lande fra en ferietur i Madrid. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2484897/berlins-nye-lufthavn-aabner-formentlig-i-2017/">Berlins nye lufthavn åbner 
(formentlig) i 2017</a></p><p><i class=" bl-elem">I Danmark forbinder vi jer tyskere med ordentlighed og kontrol ...?</i></p><p>
»Virkelig? Det forstår jeg ikke. For jeg kan egentlig ikke påstå, at det 
undrer mig, at projektet her er gået galt. Sådan går det ofte i Berlin. Men 
jo, det her er selvfølgelig ekstraordinært galt – jeg græmmes«, siger hr. 
Müller trist. 
</p><p class=" bl-elem">
Mere er der vist heller ikke at sige. I det hele taget er koncernen bag 
storlufthavnen holdt op med at sige noget. Især om åbningsdatoer. De findes 
ikke mere. Jo, måske engang i 2017. 
</p>	
</div>
</div></body></html>
