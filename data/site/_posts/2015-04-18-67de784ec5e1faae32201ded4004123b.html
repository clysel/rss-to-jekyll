---
layout:     post
title: 	    "Amerikanernes opbakning til dødsstraf falder "
post_author:	    
post_date:	    Sat, 18 Apr 2015 21:00:30 +0200
post_site:	    politiken.dk 
post_link:	    http://politiken.dk/udland/ECE2633582/amerikanernes-opbakning-til-doedsstraf-falder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Skal den terrortiltalte bombemand, der dræbte tre og sårede flere hundreder 
ved et angreb ved Boston Marathon i 2013, straffes med døden? 
</p><p>
Og skal han dermed være en af de mere end 3.000 indsatte, der netop nu sidder 
på de amerikanske dødsgange? 
</p><p>
Det spørgsmål skal en jury tage stilling til i næste uge. 
</p><p>
Det sker dog, samtidig med at et stigende antal amerikanere ikke længere er 
sikre på, om dødsstraffen overhovedet er en god ide. 
</p><p>
Støtten til dødsstraf er ligefrem på det laveste niveau i 40 år, viser en 
undersøgelse foretaget af den amerikanske tænketank The Pew Research Center. 
</p><p>
Ifølge undersøgelsen støtter 56 procent af amerikanerne dødsstraf i 
drabssager, og 38 procent er imod. 
</p><p>
Og det er langt færre end hidtil. 
</p><p>
I 1996 oplevede man den højeste tilslutning, da hele 78 procent af 
amerikanerne var for dødsstraf, og op gennem 1980'erne og 1990'erne har 
støtten til den kontroversielle straf også ligget over 70 procent. 
</p><h3>
Uskyldige fanger på dødsgangen startede en bevægelse 
</h3><p>
Vicegeneralsekretær i Amnesty International Danmark, Trine Christensen, er 
ikke overrasket over rapportens konklusion. 
</p><p>
»Det har været en udvikling, der har været undervejs de seneste år«, siger hun 
om den svigtende støtte og forklarer, at det hele begyndte med en række 
sager i Illinois i starten af dette årtusinde. 
</p><p>
Det er en historie om korruption og en skandaleramt guvernør, der havde fået 
indflydelse på strafudmålingen, men hvor det viste sig, at flere af dem, der 
sad på dødsgangen, var uskyldige. 
</p><p><b class="ext-link">LÆS MERE OM DØDSSTRAF</b><a class="embeddedlink" href="http://politiken.dk/udland/ECE2612473/rapport-fra-amnesty-markant-flere-faar-doedsstraf-paa-verdensplan/">Rapport fra 
Amnesty: Markant flere får dødsstraf på verdensplan</a></p><p>
Det blev starten på en bevægelse mod dødsstraf, og siden er der blevet 
frigivet intet mindre end 150 dødsdømte fanger. 
</p><p>
Bevægelsen har blandt andet ved hjælp af DNA-teknologi kunnet bevise, at 
fanger, der havde siddet på dødsgangen i flere årtier, var uskyldigt dømt. 
</p><div class="art-quote article-box">
<p class="quote"/>
<blockquote>
<p class="quote-txt">
Det har fået flere til at sige: Det er ikke noget, vi kan have i et 
civiliseret samfund
</p>
<p class="sender">
Trine Christensen, vicegeneralsekretær i Amnesty International Danmark 
</p>
</blockquote>
</div><p>
»Det har gjort, at mange amerikanere har fået øjnene op for, hvordan det nogle 
gange går galt. Tvivlen har også været argumentet i de 17 stater, der har 
afskaffet dødsstraf«, siger Trine Christensen der mener, at også 
populærkulturen de seneste år har taget emnet op og også været med til at 
rykke ved amerkanernes holdning til dødsstraf. Blandt andet filmen 'Dead man 
walking'. </p><h3>
Strid om metoder 
</h3><p>
En tredje grund til, at flere har vendt sig imod den kontroversielle straf, er 
den diskussion af metoderne for dødsstraf, som foregår i USA i øjeblikket. 
</p><p>
En sprøjte med dødelig gift har længe været den foretrukne metode i flere 
stater, men det danske medicinalfirma Lundbeck, der fremstiller det giftige 
stof, vil ikke længere sælge det til fængsler, hvor det bruges til 
henrettelse. 
</p><p>
Stoffet er forsøgt kopieret, men ikke altid med lige stor succes, og det har 
ført til en række tilfælde, hvor de dødsdømte først døde efter flere timer. 
</p><p>
Hvilket har fået flere stater til at overveje alternative henrettelsesmetoder. 
</p><p>
Senest har Utah fået indført skydning ved dødsstraf, ligesom man andre steder 
vil genindføre gaskammeret. 
</p><p class=" bl-elem">
»Både eksemplerne med dårlige sprøjter og diskussionen af makabre 
henrettelsesmetoder har fået flere til at sige: Det er ikke noget, vi kan 
have i et civiliseret samfund«, siger Trine Christensen. 
</p>	
</div>

</div></body></html>
