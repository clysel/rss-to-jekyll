---
layout:     post
title: 	    "Contador-rival dropper hotelsengen og sover mobilt"
post_author:	    
post_date:	    Mon, 11 May 2015 12:09:46 +0200
post_site:	    politiken.dk 
post_link:	    http://politiken.dk/sport/cykling/ECE2664636/contador-rival-dropper-hotelsengen-og-sover-mobilt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Siden det ambitiøse britiske Team Sky så dagens lys i 2010, har det formået at 
bryde med adskillige gængse procedurer i professionel cykelsport og gå helt 
nye veje.
</p><p>
Det leveres endnu et eksempel på i det igangværende Giro d’Italia, hvor der 
satses maksimalt på succes for australieren Richie Porte som udfordrer til 
Tinkoff-Saxos spanske storfavorit Alberto Contador.
</p><p>
I bestræbelserne på at skabe de optimale arbejdsvilkår for den 30-årige 
australier har Team Sky besluttet, at han undervejs i Giroen skal 
indkvarteres i et luksuriøst mobilhome i stedet for at benytte de 
traditionelle overnatningsmuligheder på hoteller.
</p><h3>
Slipper for hele tyiden at skulle skifte seng
</h3><p>
»Det er sket ud fra den betragtning, at Richie på denne måde er sikker på i 
samtlige tre uger at kunne sove i den samme seng og ikke er tvunget til 
konstant at vænne sig til nye omgivelser«, lyder forklaringen fra Team Skys 
manager, sir Dave Breilsford, på denne nytænkning, der har vakt anselig 
opsigt i cykelkaravanen.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2663794/contador-og-co-havde-fuld-kontrol-over-dramatisk-giro-finale/">Contador og Co. havde fuld 
kontrol over dramatisk Giro-finale</a></p><p>
»Det er de små ting, der kan gøre den store forskel, og nu prøver vi det her 
og ser, om Richie drager fordel af det«.
</p><p>
Australieren og de øvrige Giro-aktører har brug for at være grundigt 
udhvilede, når de i eftermiddag tager fat på nye strabadser i den italienske 
rundtur.
</p><h3>
Den næst korteste etape i løbet
</h3><p>
Ganske vist strækker 3. etape fra Rapallo til Sestri Levante sig kun over 136 
km – løbets næst korteste distance – men ruten bevæger sig bortset fra den 
sidste snes km i stærkt kuperet terræn på smalle veje med talrige kurver og 
kun få strækninger, hvor det går lige ud.
</p><p>
Det er næppe en etape, der vil bringe aspiranterne til de samlede 
topplaceringer i vanskeligheder, men det er indlysende, at den vil kræve 
maksimal opmærksomhed af dem hele vejen.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2663553/milliardaerbossen-svinger-nu-ogsaa-pisken-over-superstjernen-peter-sagan/">Milliardærbossen svinger nu 
også pisken over superstjernen Peter Sagan</a></p><p>
Allerede efter 24,5 km afvikles den første bjergspurt i 3. kategori, men det 
er knap 70 km senere, at der for alvor kan ventes at opstå splittelse.
</p><h3>
Sprinterne får næppe lejlighed til at brillere
</h3><p>
Rytterne skal nemlig tilbagelægge den cirka seks km lamnge klatretur op til 
toppen af Bartagelata i 1.125 meters højde, hvor der dystes om bjergpoint io 
2. kategori.
</p><p>
Lidt over halvdelen af de resterende 40 km foregår på en meget teknisk 
nedkørsel, som utvivlsomt kan volde store problemer, og disse indslag 
betyder, at det er højst usandsynligt, at sprinterne i dag vil få lejlighed 
til at brillere.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2662970/droemmestart-paa-giroen-for-contador-og-foraarets-uheldige-helt/">Drømmestart på Giroen for 
Contador og forårets uheldige helt</a></p><p>
Dog skulle det ikke undre, om australieren Michael Matthews (Orica-GreenEdge) 
forsvarer den lyserøde førertrøje, for etapens beskaffenhed synes at passe 
glimrende til ham.
</p><h3>
Danske Lars Bak jublede for tre år siden
</h3><p>
I dagens målby Sestri Levanta fejrede danske Lars Bak for tre år siden 
karrierens fornemste sejr, da han nåede alene til mål på den 155 km lange 
styrkeprøve som udgik fra Sevarezza.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE1628417/lars-bak-vinder-etape-i-giroen/">Lars Bak vinder etape i Giroen</a></p><p class=" bl-elem">
Danskeren lagde sine ledsagere i dagens lange udbrud bag sig i den afsluttende 
fase og nåede til vejs ende med et forspring på 11 sekunder til en seksmands 
gruppe anført af franskmanden Sandy Casar.
</p>	
</div>

</div></body></html>
