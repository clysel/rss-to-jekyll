---
layout:     post
title: 	    "100 gange hurtigere 3D-print med ny teknologi"
post_author:	    Bjørn Godske
post_date:	    Thu, 19 Mar 2015 10:30:00 +0000
post_site:	    ing.dk 
post_link:	    http://ing.dk/artikel/100-gange-hurtigere-3d-print-med-ny-teknologi-174885
---
<html><body><div><section class="body"><p>Op til 100 gange hurtigere 3D-print er nu muligt med en ny metode, som forskere fra den amerikanske virksomhed <a href="http://carbon3d.com/">Carbon3D</a> og <a href="http://www.sciencemag.org/content/early/2015/03/18/science.aaa2397.abstract">universitet i North Carolina</a> har udviklet. Resultaterne er offentliggjort i Science.</p>
			<p>Princippet bygger på en særlig egenskab ved fotokemisk plast (<a href="http://en.wikipedia.org/wiki/Photopolymer">photopolymer</a>). Den hærder ikke, hvis der er en vis mængde ilt til stede.</p>
			<p>Og udgangspunktet er den 3D-printteknologi, der kendes som Steroelitography. Her belyser en UV-lyskilde en flydende fotokemisk polymer. UV-lyset skaber frie radikaler, som herefter binder monomerer sammen, så der skabes hærdet polymer. Men hvis der er ilt tilstede i væsken stopper processen.</p>
			<p>Traditionelle SLA-printere har udnyttet dette princip til at belyse væsken nedefra gennem en glasplase. Når et lag er størknet så meget at det kan trækkes fri af glaspladen, så er printet løftet et lille stykke opad i væsken og et nyt lag kan lægges på.</p>
			
			<p>Processen er meget langsommelig, især, hvis opløsningen, altså lagtykkelsen skal være høj.</p>
			<p>Men Carbon3D har formået at indføre et meget tyndt lag i væsken, hvor der er ilt til stede. Dermed “klistrer” printet ikke fast til glaspladen og processen behøver ikke at holde pause mellem hvert lag - den kan fortsætte kontinuerligt.</p>
			<p>Ilten kommer ind i væsken gennem glaspladen, som består af materialet Teflon AF 2400.</p>
			<p>Området, hvor der er ilt tilstede, kalder forskerne for “deadzone” og tykkelsen har betydning for hvor hurtigt man kan printe. Med en tykkelse på 20 mikrometer er printhastigheden cirga 300 mm/time. Hvis tykkelsen øges til 300 mikrometer, kan printhastigheden øges til én meter i timen.</p>
			
			<p>Det er mellem 25 og 100 gange hurtigere end de SLA-printere der er på markedet lige nu. Det betyder, at et print som på en SLA-maskine tager 11:30 timer, kan klares på 6:30 minutter med den nye proces, som har fået navnet CLIP (Continuous Liquid Interface Production). Hvis der printes meget hurtigt, så vil opløsningen også blive mindre.</p>
			<p>Carbon3D har siden 2013, hvor udviklingen begyndte, fået 290 mio. kroner i finansiering fra to venturefonde. Der er endnu ikke meldt planer ud for, hvornår en kommerciel printer er klar til markedet.</p>
		</section></div></body></html>
