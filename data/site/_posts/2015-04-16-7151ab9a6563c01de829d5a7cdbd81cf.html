---
layout:     post
title: 	    "Sportsdøgnet: Dansk forsvarsklippe meldes på vej til Premier League"
post_author:	    
post_date:	    Thu, 16 Apr 2015 10:39:03 +0200
post_site:	    politiken.dk 
post_link:	    http://politiken.dk/sport/ECE2630067/sportsdoegnet-dansk-forsvarsklippe-meldes-paa-vej-til-premier-league/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold:</b> Det danske U21-landsholds anfører Jannik Vestergaards karriere 
i Werder Bremen kan blive noget kortere end beregnet. Klubdirektør Thomas 
Eichin fortæller til avisen Bild, at der er interresse fra Premier 
League-klubben Everton. »Jannik er en interessant spiller for engelske 
klubber. Men det interesser ikke mig. Vi har ikke hentet ham for at sende 
ham hurtigt videre«, siger direktøren. Liverpool-klubben skulle være parat 
til at betale op til 75 millioner kroner for den 22-årige, som de købte for 
19 millioner i januar i Hoffenheim. Vestergaards aftale med Bremen løber i 
yderligere tre år, men Bild vurderer, at Bremen kan blive nødt til at sælge, 
da klubbens økonomi har set bedre dage. 
</p><div class="art-fakta article-box">
<h4 class="">
Direkte sport i tv</h4>
<div class="fakta-body" data-buildingblock="embedded_factboxlink">
<p><b>TV 2 Sport</b></p><ul><li class=" bl-elem">19.30 Ishockey: Danmark-Schweiz</li></ul><p><b>TV3+</b></p><ul><li class=" bl-elem">18.15 Fodbold: FC København-Esbjerg</li></ul><p><b>TV3 Sport 1</b></p><ul><li>18.30 Fodbold: 1. division, Vendsyssel-Vejle</li><li>20.30 Fodbold: 1. division, HB Køge-AGF</li><li class=" bl-elem">22.30 Dart: Premier League</li></ul><p><b>TV3 Sport 2</b></p><ul><li>01.00 Ishockey: NHL, New York Rangers-Pittsburgh</li><li class=" bl-elem">04.00 Ishockey: NHL, Anaheim-Winnipeg</li></ul><p><b>6'eren</b></p><ul><li class=" bl-elem">21.05 Fodbold: Sevilla-Zenit</li></ul><p><b>Canal 8 Sport</b></p><ul><li>10.30 Tennis: Monte-Carlo Masters (m)</li><li class=" bl-elem">21.05 Fodbold: Europa League, Dynamo Kiev-Fiorentina</li></ul><p><b>Canal9</b></p><ul><li class=" bl-elem">21.05 Fodbold: Europa League, Wolfsburg-Napoli</li></ul><p><b>Eurosport</b></p><ul><li>15.00 Vægtløftning: EM, 69 kg (k)</li><li class=" bl-elem">18.00 Vægtløftning: EM, 85 kg (m)</li></ul><p><b>Eurosport 2</b></p><ul><li class=" bl-elem">14.00 Cykling: Grand Prix de Denain</li></ul><p class=" bl-elem"/>
</div>
</div><p><b class="ext-link">Fodbold: </b>Bayern Münchens overraskende <a href="http://politiken.dk/sport/fodbold/championsleague/ECE2629673/porto-sender-haardt-saarede-bayern-hjem/">nederlag 
på 1-3</a> til FC Porto i Champions League var et resultat af mange 
skader og et træt mandskab, siger Bayern Münchens topchef Karl-Heinz 
Rummenigge. Han vil ikke klandre sit hold for nederlaget, som han accepterer 
eftersom man rejste til Portugal med kun 15 markspillere og blandt andre lod 
Arjen Robben, Franck Ribery, Bastian Schweinsteiger og David Alaba blive 
hjemme. »Jeg er ikke parat til at kritisere holdet. Vi har 13 eller 14 
spillere, som er sunde og raske for tiden. De har spillet tre gange om ugen 
på det seneste«, siger han. </p><p><b>Basketball:</b> New Orleans Pelicans og Brooklyn Nets snuppede de to sidste 
ledige pladser i NBA-slutspillet, der indledes lørdag. Cleveland, Golden 
State og San Antonio er bookmakernes favoritter 
</p><p><b>Fodbold:</b> For få uger siden tabte USA 2-3 til Danmark i Aarhus. Tidligt 
torsdag morgen var der oprejsning til amerikanerne, da de hjemme i 
Texas-byen San Antonio vandt 2-0 over ærkerivalen Mexico. Den kun 20-årige 
Jordan Morris, som til dagligt spiller college-fodbold for Stanford 
University, bragte amerikanerne foran 1-0 kort efter pausen, og indskiftede 
Juan Agudelo øgede til 2-0 via en god aflevering fra Toronto-spilleren 
Michael Bradley. Der var 64.369 tilskuere i San Antonio, Texas. 
</p><p class=" bl-elem"><b class="ext-link">Ishockey:</b> Lars Eller fortsatte natten til torsdag sin gode stime af 
slutspilskampe. Danskeren scorede et vigtigt mål, da hans klub Montreal 
vandt 4-3 hjemme over Ottawa i første kamp i <a href="http://politiken.dk/sport/ishockey/ECE2624903/danskere-invaderer-nhl-slutspillet/">NHL-slutspillet</a>. 
I Washington vendte Frans Nielsen tilbage til New York Islanders med succes. 
Danskeren var ude med en skade i grundspillets sidste tre kampe, men målet 
var selvfølgelig, at han skulle være klar til slutspillet. Islanders 
overraskede ved at vinde 4-1 i Washington. Frans Nielsen blev noteret for en 
assist. Hjemme i Vancouver måtte Jannik Hansen til gengæld notere et 
nederlag på 1-2 til Calgary. 
</p>	
</div>

</div></body></html>
