---
layout:     post
title: 	    "Kriminelle bruger gas for at sprænge sig til penge"
post_author:	    
post_date:	    Thu, 02 Apr 2015 13:23:09 +0200
post_site:	    politiken.dk 
post_link:	    http://politiken.dk/indland/ECE2615026/kriminelle-bruger-gas-for-at-spraenge-sig-til-penge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et voldsomt brag har tidligt i dag lydt i Ørsted på Djursland.
</p><div class="art-quote article-box">
<p class="quote"/>
<blockquote>
<p class="quote-txt">
Vi er fortsat uden spor af gerningsmændene.
</p>
<p class="sender">
Vagtchef Per Bennekov 
</p>
</blockquote>
</div><p/><p>
Det var larmen fra kriminelles forsøg på at sprænge sig til kontanter i 
Sparekassen Kronjyllands filial i byen.
</p><p>
Politiet fik anmeldelsen om eksplosionen på Rougsøvej lidt før klokken fire.
</p><p>
»Det har været en voldsom eksplosion. Men der er ikke noget, der tyder på, at 
de omkringboende har været i fare«, siger vagtchef Per Bennekov fra 
Østjyllands Politi.
</p><h3>
Mørk stationcar kørte væk
</h3><p>
En mørk stationcar af ukendt mærke blev set køre væk fra stedet.
</p><p>
Politiet vil meget gerne høre fra eventuelle vidner, der så gerningsmændene 
før eller efter, at hæveautomaten blev sprængt.
</p><p>
Enkelte vidner har henvendt sig til politiet.
</p><p>
»Men vi er fortsat uden spor af gerningsmændene«, siger vagtchef Per Bennekov.
</p><p>
De tekniske undersøgelser viser, at der blev brugt gas til at sprænge 
hæveautomaten i stykker.
</p><h3>
Slap af sted med bytte
</h3><p>
Gerningsmændene er sluppet af sted med et udbytte, men størrelsen ønsker 
politiet ikke at give offentligheden besked om.
</p><p>
Netop metoden med brug af gas er kommet på mode blandt kriminelle, som vil 
have fat i kontanter i pengeinstitutter.
</p><p>
I hvert fald blev der også brugt gas, da en filial af Nordea i Havdrup på 
Midtsjælland i februar blev angrebet.
</p><p>
Desuden har hæveautomater i Himmelev og i Hvalsø i vinter været forsøgt 
sprængt ved hjælp af gas.
</p><p class=" bl-elem">
Samme fænomen er i øvrigt også set andre steder i landet.
</p>	
</div>

</div></body></html>
