---
layout:     post
title: 	    "FN hilser EU's øgede indsats i Middelhavet velkommen"
post_author:	    
post_date:	    Fri, 24 Apr 2015 22:39:56 +0200
post_site:	    politiken.dk 
post_link:	    http://politiken.dk/udland/ECE2642602/fn-hilser-eus-oegede-indsats-i-middelhavet-velkommen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
FN hilser fredag EU's plan om at tredoble sin flådeindsats i Middelhavet over 
for bådflygtninge og migranter velkommen.
</p><p>
Men effekten af det vil først stå klart, når den forstærkede indsat redder 
liv, og krigsflygtninge får adgang til at søge asyl i Europa, hedder det fra 
FN's Flygtningehøjkommissariat (UNHCR).
</p><p>
» UNHCR mener, at det er et første vigtigt skridt mod kollektiv europæisk 
handling«, siger talsmanden for FN-organisationen, Adrian Edwards.
</p><p>
UNHCR konstaterer, at med EU's øgede indsats svarer EU's kommende operation i 
størrelse og omfang til Italiens tidligere flådeoperation, der gik under 
navnet Mare Nostrum.
</p><p><b class="ext-link">LÆS ARTIKEL </b><a class="embeddedlink" href="http://politiken.dk/udland/ECE2641120/noedhjaelpsorganisationer-dumper-eus-redningskrans-vores-boern-bliver-flove-over-os/">Nødhjælpsorganisationer dumper 
EU's redningskrans: Vores børn bliver flove over os</a></p><p>
EU har torsdag på et topmøde reageret på, at der inden for de seneste uger er 
druknet mange hundrede migranter, der på overfyldte både forsøger at nå fra 
Libyen til Italien.
</p><p>
Her blev det besluttet at EU's maritime operationer - Triton ud for Italien og 
Poseidon ved Grækenland - skal have deres budget mindst tredoblet for 2015 
og 2016.
</p><p class=" bl-elem">
Danmark overvejer at bidrage med folk fra Beredskabstjenesten eller med 
luftovervågning i Middelhavet, siger forsvarsminister Nicolai Wammen (S).
</p>	
</div>

</div></body></html>
