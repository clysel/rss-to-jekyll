---
layout:     post
title: 	    "Tyske fagforeninger gør overraskende comeback"
post_author:	    
post_date:	    Thu, 19 Mar 2015 07:27:31 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2592666/tyske-fagforeninger-goer-overraskende-comeback/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I årtier har de kæmpet mod medlemsflugt, et dårligt image og beskyldninger for 
mere pamperi end kampgejst, isnende ligegyldighed fra ungdommen og hånende 
ord som ’fagforstening’. 
</p><p>
Men langt om længe dages det faktisk for i hvert fald de tyske brødre i de 
fagforeninger, der har oplevet noget så sjældent som fremgang i 
medlemstallet, mere indflydelse og en massiv faglig succes som indførelse af 
mindsteløn. 
</p><p>
»Det er både et overraskende comeback og forbavsende, at det er 
arbejdsgiverne, som har påpeget det«, siger en glad, men behersket formand 
for 6 millioner arbejdere i DGB, det tyske svar på det danske LO, Reiner 
Hoffmann. 
</p><p>
»Som fagforeninger i de fleste andre europæiske lande har vi oplevet en lang 
periode med tilbagegang, hvor det så ud, som om vores betydning blev mindre 
og mindre. Derfor er det selvfølgelig enormt glædeligt, at det er vendt nu. 
Men vi har stadig enorme udfordringer«, siger Reiner Hoffmann. 
</p><p><b class="ext-link">LÆS DEBAT </b><a class="embeddedlink" href="http://politiken.dk/debat/ECE2570947/vi-vil-ikke-arbejde-for-80-kr-i-timen-lilleoer/">Vi vil ikke arbejde for 80 kr. i 
timen, Lilleør</a></p><p>
Det er et hold forskere fra Instituttet for det Tyske Erhvervsliv (IW) i Köln, 
der finansieres af industrien, som har fremlagt den overraskende 
undersøgelse, de kalder ’Fagforeneningernes comeback’. Den viser, at kun 18 
procent af den tyske arbejdsstyrke for 9 år siden var organiseret i 
fagforeninger, mod 20,6 procent i 2012. De nyeste medlemstal har forskerne 
ikke fået talt sammen endnu, men det vurderes, at medlemsfremgangen er 
fortsat. 
</p><p>
»Det er selvfølgelig dejligt, men graden af organisering i Tyskland er stadig 
lav i forhold til f.eks. i Danmark. Det håber vi at få ændret på nu, hvor vi 
med fornyet styrke kan tage fat på vores svage områder og for eksempel 
forsøge at få flere medlemmer blandt kvinder og unge, men selvfølgelig også 
øge vores indsats på vigtige opgaver på arbejdsmarkedet«, siger Reiner 
Hoffmann. 
</p><p>
Ifølge undersøgelsen, der blandt andet består af spørgsmål til 3.000 tyske 
arbejdere, er de primære årsager til comebacket en kombination af 
fyringsfrygt efter finanskrisens hærgen og den handlekraft, fagforeningerne 
har demonstreret ved efter årelang kamp at få indført en mindsteløn i 
Tyskland med pæn succes. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2591599/i-dag-kl-1505-lander-fagbevaegelsens-stoerste-udfordring---og-chance/">I dag kl. 15.05 lander 
fagbevægelsens største udfordring - og chance</a></p><p>
»Det, at man risikerer sit arbejde, er en god grund til at melde sig ind i en 
fagforening. Men det spillede også en stor rolle under finanskrisen, at vi 
var i stand til at forklare virksomhederne, at det er bedre og billigere at 
satse på at holde på sin arbejdskraft i stedet for at foretage 
massefyringer, køre med korttidskontrakter og hele tiden skulle uddanne nye 
medarbejdere«, mener Reiner Hoffmann. 
</p><div class="art-quote article-box">
<p class="quote"/>
<blockquote>
<p class="quote-txt">
Vi lever i individualismens tid, hvor det for mange ikke giver meget mening at 
være medlem af en fagforening
</p>
<p class="sender">
Reiner Hoffmann, fmd. for tysk LO 
</p>
</blockquote>
</div><p><i>Den solidaritet, som ellers så ud til at være et helt dødt begreb i vores 
samfund, er måske ligefrem kommet på mode igen?</i></p><p>
»Det kan man godt sige, ja. Den tilbagegang, vi havde før, skyldtes også, at 
folk ændrede vaner, livsstilen blev forskellig, vi lever i individualismens 
tid, hvor det for mange ikke giver meget mening at være medlem af en 
fagforening. Dermed forsvandt den solidaritet, som har været det bærende i 
organiseringen af arbejdere siden begyndelsen af industrialiseringen i det 
20. århundrede. Men den kan også være på vej til et comeback«. 
</p><h3>
Mindsteløn virker 
</h3><p>
Indførelsen af den omstridte mindsteløn på 8,5 euro i timen, som trådte i 
kraft ved nytår, har for fagforeningerne været en succes. Ganske vist er der 
rapporteret om mange forsøg på at snyde og undgå ordningen blandt 
arbejdsgivere, men for arbejderne er ordningen et rigtigt skridt. 
</p><p>
»Alle de forudsigelser, vi havde hørt på i årevis, om, at det ville føre til 
arbejdsløshed og fyringer, holdt ikke. Ikke mindst for kvinderne, der ofte 
har dårligt betalte deltidsjobs, er det vigtigt. Deres indtægter ligger hele 
21 procent under deres mandlige kolleger, og det skal der ændres på. Det 
kræver, at vi kan få flere kvinder til at organisere sig. Desværre er der 
kun halvt så mange kvinder i fagforeningerne her i landet som mænd«, 
pointerer Reiner Hoffmann. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/fasttrack/article2580782.ece">Metrofirma idømt historisk 
millionbøde for underbetaling af udenlandske ansatte.</a></p><p>
Den fornyede styrke hos de tyske fagforeninger skal netop bruges til at få 
flere medlemmer blandt kvinder og unge ved at arbejde mere 
helhedsorienteret, så også sammenhæng mellem familieliv og arbejde bliver 
vigtigt fremover. 
</p><div class="art-quote article-box">
<p class="quote"/>
<blockquote>
<p class="quote-txt">
Uden at få tag i kvinder, unge og nye fagområder vil fagforeningerne ikke være 
repræsentative
</p>
<p class="sender">
Forskerhold 
</p>
</blockquote>
</div><p>
»Det er svært med de unge, for halvdelen af årgangene i Tyskland vælger at få 
en højere uddannelse i stedet for at gå en traditionel vej som faglært. Men 
med digitaliseringen og teknologien, der gør, at mange arbejdspladser 
forsvinder, og funktioner ændres, er det vigtigt, at også de unge er klar 
over, at deres fremtid afhænger af, at nogen kæmper for at bevare 
arbejdspladserne«, mener formanden for de tyske fagforeninger.</p><p>
Lykkes det ikke at få tag i kvinderne og de unge, vil det overraskende 
comeback til fagbevægelsen blive kortvarigt, vurderer forskerne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2573846/fagforening-chefen-har-fribillet-til-at-svine-kvinder-til-paa-jobbet/">Fagforening: Chefen har 
fribillet til at svine kvinder til på jobbet</a></p><p>
»Uden at få tag i kvinder, unge og nye fagområder vil fagforeningerne ikke 
være repræsentative«, vurderer forskerholdet. Til stor glæde for de tyske 
arbejdsgivere, som ikke just jubler over fagbevægelsens fornyede styrke. 
</p><p class=" bl-elem">
Hvis de har brug for trøst, kan de blot kigge nord for grænsen, hvor LO siden 
1995 ifølge Forskningcenter for Arbejdsmarked- og Organisationsstudier har 
mistet over 300.000 medlemmer 
</p>	
</div>
</div></body></html>
