---
layout:     post
title: 	    "Påskeferie for børn: Bliv ægspert i påsken"
post_author:	    
post_date:	    Sat, 28 Mar 2015 13:00:04 +0100
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2604732/paaskeferie-for-boern-bliv-aegspert-i-paasken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sjov med æg i Zoologisk Have</h4>
<div class="fakta-body" data-buildingblock="embedded_factboxlink">
<p><b>Hvad? </b>Påsken i Zoologisk Have på Frederiksberg står i æggets tegn. Her 
kan du blive klogere på æg og dyrene, der lægger dem. Der er mange 
aktiviteter og værksteder med masser af påske-sjov. Du kan se med, når de 
søde påskekyllingers æg klækker, og få lov at mærke de bløde dun. 
</p><p><b>Hvor?</b> Københavns Zoo, Roskildevej 32, Frederiksberg. 
</p><p><b>Hvornår?</b> 28. marts-6. april kl. 10-18 
</p><p class=" bl-elem"><b>Pris?</b> Voksne (fra 12 år): 170 kr., børn 95 kr. 
</p>
</div>
</div><div class="art-fakta article-box">
<h4 class="">
Fem andre oplevelser i dyreverdenen</h4>
<div class="fakta-body" data-buildingblock="embedded_factboxlink">
<p><b>1. I De Kongelige Stalde</b></p><p>
De kongelige stalde på Christiansborg Slot er en af de få kongelige stalde, 
som stadig findes i Europa. På omvisning i påsken er det muligt at se de 
kongelige heste og kareter, som bringer dronningen rundt ved særlige 
lejligheder. I påsken kan man på Christiansborg Slot også opleve ’Det 
forsvundne Fabergé-æg’, en kombination af dramatisk skuespil og omvisning i 
børnehøjde samt en jagt i ruinerne på prinsesse Leonoras påskeæg. 
</p><p><i class=" bl-elem"><a href="http://www.christiansborg.dk" target="_blank">Christiansborg Slot</a><br/>
Prins Jørgens Gård 1, 1218 København K <br/>
28. marts-6. april. Åbningstider og aktiviteter på hjemmesiden <br/>
Entré: voksne 50 kr., børn 45 kr. <br/>
Påskeferiebillet til alle tre aktiviteter: voksne 120 kr., børn 80 kr.</i></p><p><b>2. Påske på Frilandsmuseet </b></p><p>
På Frilandsmuseet i Lyngby er der travlt i herregårdens køkken. Du får 
mulighed for at smage en masse forskellige påskeretter, som var almindelige 
i 1700- og 1800-tallet. For eksempel nikål og skidne æg! Er det ikke lige 
livretten, er der varm suppe og kakao i cafeen. Hvis vejret er godt, er det 
også muligt at få en tur i hestevognen. 
</p><p><i class=" bl-elem"><a href="http://www.natmus.dk/museerne/frilandsmuseet/" target="_blank">Frilandsmuseet</a><br/>
Kongevejen 100, Lyngby <br/>
2.-6. april kl. 10-16 <br/>
Gratis adgang. Hestevognstur koster 25 kr. per person.</i></p><p><b>3. Skæg med æg i Odense Zoo </b></p><p>
I Odense Zoo kan du i påsken blive klog på æg og dyrene, der lægger dem. Der 
er masser af aktiviteter i skildpaddelaboratoriet og en rigtig æggejagt i 
hele haven, hvor du kan deltage i konkurrencen om et årskort til Odense Zoo. 
Så vil I gerne have fingrene i andre æg end chokoladeæg denne påske, er 
Odense Zoo en mulighed. 
</p><p><i class=" bl-elem"><a href="http://www.odensezoo.dk" target="_blank">Odense Zoo</a><br/>
Sdr. Boulevard 306, Odense <br/>
28. marts-6. april. Se åbningstider og tider for aktiviteter på hjemmesiden <br/>
Entré: voksne 150 kr., børn 85 kr.</i></p><p><b>4. Under overfladen </b></p><p>
På Den Blå Planet kan du i påskeferien komme på stor æggejagt i dybet, hvor du 
skal gå rundt i akvariet og finde ledetråde til at svare på spørgsmål om 
fisk og æg. Havodderne Agnes og Mojoe får en særlig påskefodring, nemlig 
farvede påskeæg. Der er aktiviteter hver halve time, så der er masser at 
opleve på Den Blå Planet i påskeferien. 
</p><p><i class=" bl-elem"><a href="http://www.denblaaplanet.dk" target="_blank">Den Blå Planet</a><br/>
Jacob Fortlingsvej 1, Kastrup <br/>
28. marts-6. april mandag kl. 10-21, tirsdag-søndag kl. 10-18 <br/>
Entré: voksne (fra 12 år) 160 kr., børn 95 kr. Billet i webshop: voksne (fra 
12 år) 150 kr., børn 90 kr.</i></p><p><b>5. Besøg dyrene på gården </b></p><p>
Hvorfra kommer æggene, som vi maler på i påsken? På Barresøgård i Lynge i 
Nordsjælland viser bondemand Lars børnene rundt og svarer på alle spørgsmål. 
På gården kan du møde køer, grise, heste, får, høns og mange andre dyr. 
Skærtorsdag og langfredag kan du blandt andet se fårene blive klippet og 
køerne komme på græs. Gården serverer friskbagt brød med husets honning samt 
te og kaffe til gæsterne. 
</p><p class=" bl-elem"><i class=" bl-elem"><a href="http://www.barresoegaard.dk" target="_blank">Barresøgaard</a><br/>
Slangerupvej 29, Lynge <br/>
2. og 3. april kl. 10-15 <br/>
Entré: voksne 90 kr., børn 45 kr.</i></p>
</div>
</div><p>
Politiken har talt med arrangementschefen i Zoologisk Have, Sami Widell, om, 
hvad børn kan opleve i Zoologisk Have i påskeferien. 
</p><p>
»Noget af det, vi har fokus på i påskeferien, er selvfølgelig æg. Vi har vores 
Zoolab, hvor man kan være med til forskellige workshops og undersøge en 
masse ting. Vi har lavet en lille digital udstilling, hvor man kan gætte 
fugle og æg, og vi har også en fysisk udstilling, hvor man kan være med til 
at lave sit eget smykke af kolibriæg. Det er selvfølgelig ikke et rigtigt 
kolibriæg, men man er med til at støbe et, der svarer til«. 
</p><p>
»I Børnezoo kan man være med inde hos hønsene og klargøre jorden, så hønsene 
kan finde insekter. Her har vi de små påskekyllinger, og med lidt 
tålmodighed kan man sætte sig og se æggene klække. Så får man mulighed for 
at se kyllingerne komme ud af ægget og også for at få lov at røre ved dem«. 
</p><p>
»Vi har også lavet en speciel ægge-rute rundt i haven. Man får en flyer, når 
man kommer ind i haven, og ved skiltene vil der være nogle spørgsmål, man 
skal klare, og så kan man være med i en konkurrence om at blive 
super-ægspert. Man kan godt kalde det en æg-skattejagt rundt i haven«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/familieliv/ECE1927234/teenagecoach-det-er-ok-at-vaere-sur-hvis-man-er-tvunget-paa-tur/">Teenagecoach: Det er o.k. at 
være sur, hvis man er tvunget på tur</a></p><p><b>Hvem henvender aktiviteterne sig til? </b></p><p>
»Zoolab er typisk for de lidt større børn og Børnezoo for de lidt mindre børn. 
I påsken åbner vi også Naturbasen oppe bag ved løverne. Der er normalt ikke 
åbent, men der kan man i påsken være med til at gøre forårsklar til alle de 
vilde fugle sammen med naturvejlederen. Der kan man bygge sin egen 
redekasse, som man kan få med hjem, og der er også bål og hyggestemning«. 
</p><p><b>Hvordan formidler I viden om dyrene til børn? </b></p><p>
»Udstillingerne og konkurrencen aktiverer folk, når de besøger haven som 
familie. Vi understøtter forældrene, så de kan få fortalt deres børn om 
dyrene. I påsken er der fokus på diversiteten af æggene, for børnene tænker 
måske bare på de hønseæg, som vi spiser, og der er ikke så mange, der tænker 
over, hvad der sker i et hønseæg. Vi prøver at sørge for, at børn og 
forældre kan have en samtale om det, mens de går rundt i Zoologisk Have«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2425896/10-gode-raad-saadan-faar-du-boernene-med-ud-at-gaa-tur/">10 gode råd: Sådan får du 
børnene med ud at gå tur</a></p><p>
»Der er selvfølgelig også nogle aktiviteter, hvor vi står og er direkte 
formidlere. Det kan være et oplæg eller en samtale over en workshop«. 
</p><p>
»Hvis vi tager Børnezoo og de aktiviteter, der er der, er det meget 
forundringen, vi fokuserer på. Sådan en påskekylling er jo et kraftigt 
virkemiddel på både store og små størrelser. Der er selvfølgelig formidlere 
til stede, som fortæller om processen og svarer på spørgsmål. På den måde 
kan vi hjælpe på vej til en endnu større forståelse af naturen og dyrene«. 
</p><p><b>Hvad håber du, at børnene vil tage med hjem fra dagen? </b></p><p class=" bl-elem">
»Jeg håber selvfølgelig, at de får en rigtig god dag. Derudover er vi her jo 
for at skabe en fascination af dyr og natur. Hvis vi kan skabe den 
fascination, er der mulighed for at give folk noget mere viden. Ofte er det 
jo sådan, at jo mere viden man får, jo mere spændende bliver det. 
Grundlæggende vil vi gerne have, at børnene vokser op og får så meget viden, 
at de er i stand til at træffe nogle vigtige beslutninger og forstå 
vigtigheden af at bevare naturen. Og at vi som voksne kan få et fornuftigt 
natursyn og fokus på naturbevarelsen«. 
</p>	
</div>
</div></body></html>
