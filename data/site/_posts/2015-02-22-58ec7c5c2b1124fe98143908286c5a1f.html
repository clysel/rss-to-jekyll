---
layout:     post
title: 	    "Sådan nåede Femernprisen 64 mia. kr. "
post_author:	    Christian Østergaard
post_date:	    Sun, 22 Feb 2015 13:00:09 +0000
post_site:	    ing.dk 
post_link:	    http://ing.dk/artikel/saadan-naaede-femernprisen-64-mia-kr-174274
---
<html><body><div><section class="body"><p>Prisen for en fast forbindelse mellem Lolland og Femern er steget støt over de år, forbindelsen har været undervejs. Prisen er vokset løbende over årene fra under en halv mia. kr. for en bro i 1936 til den nuværende pris på 54,9 mia. kr. for kyst-til-kyst-projektet på den planlagte sænketunnel.</p>
			<p>I dag vurderes det samlede projekt at koste 64,4 mia. kr. for kyst-til-kyst-projektet samt landanlæg på såvel den tyske som danske side.</p>
			<p>Senest har entreprenørerne givet tilbud på opgaven, som var 8,9 mia. kr. dyrere, end overslaget fra Femern A/S havde anslået. For at kunne betale den pris, er det nødvendigt, at budgettet udvides med 2,2 mia. kr., samt at en planlagt reserve på 6,7 mia. kr. tages i brug. Transportministeren har derfor krævet, at forbindelsen bliver forhandlet ned i pris inden september.</p>
			
			
			<p><figure class="plugin right zoomable"><img data-original-image="http://ing.dk/sites/ing/files/femern_illu.jpg" src="http://ing.dk/sites/ing/files/styles/w1120_media_right/public/femern_illu.jpg?itok=Vqu_95Tn" alt=""/></figure></p>
			<p><aside class="plugin right box">
			  Fokus på Femern</aside></p>
			<p>I slutningen af februar fremsætter transportministeren lovforslag om den faste forbindelse ved Femern Bælt. Herefter kan byggeriet til 46 mia. kr. gå i gang.</p>
			<p>Den 17,6 km lange sænketunnel er genstand for stærkt modstridende holdninger: Trafikforskere kan ikke blive enige om trafikprognoserne, økonomer skændes om tilbagebetalingstiden, og tyske miljøaktivister ønsker tunnelen langt væk.</p>
			<p>I en række artikler op til den politiske vedtagelse forsøger Ingeniøren at give et overblik over, hvad der er op og ned i sagen om Femernforbindelsen.
			</p>
			<p>Selv om en del af udviklingen i Femernforbindelsens pris skyldes den generelle prisudvikling og inflation, er der flere gange sket væsentlige ændringer i den forventede pris på en fast forbindelse over Femern Bælt.</p>
			<h2>1936: En halv mia. kr. var for dyrt</h2>
			<p>Det første forslag om at anlægge en fast forbindelse til Tyskland stammer fra 1936. En gruppe entreprenører vurderede dengang, at det var muligt at bygge en bro over bæltet for bare 400-500 mio. kr.</p>
			<p>Prisen er svært sammenlignelig med nutidens priser, men en simpel fremskrivning med forbrugerprisindekset prissætter 1936-forslaget til omkring 15,6 mia. 2014-kroner.</p>
			<p>Projektet blev afvist med henvisning til prisen og til, at man burde vente og se trafikmængderne på henholdsvis motorvejene og en eventuel færgerute på strækningen.</p>
			
			<p>‘En storstilet Broforbindelse over Femernbælt (eller Storebælt) kan først faa virkelig Berettigelse, naar storstilede Vej- og Jernbaneforbindelser er ført frem til Overfartsstederne’, hed det i 1937 i <a href="http://www.e-pages.dk/ingarkiv/4924/?page=13">Ingeniøren</a>, blandt andet med henvisning til, at landet endnu ikke havde et motorvejsnet eller tilstrækkelige jernbaneforbindelser.</p>
			<p>Også et sammenhængende motorvejsnet med broer over Øresund og Storebælt blev foreslået i 1936 i en <a href="http://www.e-pages.dk/ingarkiv/4812/?page=15">detaljeret plan</a>.</p>
			
			<p><aside class="plugin right box">
			  Anlægsbudgetter for 7 forslag i 1996</aside></p>
			<p><strong>1.</strong> Boret jernbanetunnel: <strong>17,0-24,5 mia. kr.</strong>  (Afhængigt af biltog)<br/><strong>2.</strong> Sænketunnel til jernbane: <strong>18,0-25,6 mia. kr.</strong> (Afhængigt af biltog)<br/><strong>3.</strong> Bro til vej- og jernbanetrafik: <strong>24,9 mia. kr.</strong><br/><strong>4.</strong> Boret tunnel til vej- og jernbanetrafik: <strong>34,3 mia. kr.</strong><br/><strong>5.</strong> Sænketunnel til vej- og jernbanetrafik: <strong>30,2 mia. kr.</strong><br/><strong>6.</strong> Bro og tunnel med kunstig ø til vej- og jernbanetrafik: <strong>33,7 mia. kr.</strong><br/><strong>7.</strong> Bro til vejtrafik og boret tunnel til jernbanetrafik: <strong>36,7 mia. kr.</strong></p>
			<p><em>Alle beløb er i 1996-priser</em></p>
			<p>Kilde: <a href="http://www.femern.info/Upload/Rapporter/1996/UndersogelserVedrorendeFemerBaeltFase1.pdf">Trafikministeriet</a>
			</p>
			<p><aside class="plugin right box">
			  Anlægsbudgetter for 8 forslag i 1999</aside></p>
			<p><strong>1.</strong> Boret tunnel for jernbane: <strong>25,1 mia. kr.</strong><br/><strong>2.</strong> Sænketunnel for jernbane: <strong>26,2 mia. kr.</strong><br/><strong>3.</strong> Skråstagsbro: <strong>22,5 mia. kr.</strong><br/><strong>4.</strong> Hængebro: <strong>26,4 mia. kr.</strong><br/><strong>5.</strong> Boret tunnel, 4 vej- og 2 banespor: <strong>32,7 mia. kr.</strong><br/><strong>6.</strong> Sænketunnel, 4 vej- og 2 banespor: <strong>27,9 mia. kr.</strong><br/><strong>7.</strong> Boret tunnel, 3 vej- og 1 banespor: <strong>22,1 mia. kr.</strong><br/><strong>8.</strong> Sænketunnel, 3 vej- og 1 banespor: <strong>21,3 mia. kr.</strong></p>
			<p><em>Alle beløb er i 1996-priser</em></p>
			<p>Kilde: <a href="http://www.femern.info/Upload/Rapporter/1996/UndersogelserVedrorendeFemerBaeltFase1.pdf">Trafikministeriet</a>
			</p>
			<h2>Prisfald i 1990’erne</h2>
			<p>Da planerne om en fast forbindelse på tværs af Femern Bælt blev mere realistiske 60 år senere, var prisen til gengæld steget væsentligt. I 1996 udkom der en såkaldt fase 1-rapport for projektet. Den gennemgik syv forskellige forslag til forbindelsen, som hver især blev vurderet til priser mellem 17 og 37 mia. kr. i 1996-priser.</p>
			<p>På det tidspunkt lød prisvurderingen for en sænketunnel lig den, der bliver planlagt i dag, på 30,2 mia. kr. for et kyst-til-kyst-projekt, hvilket svarer til omkring 43 mia. kr. i 2014. Kyst-til-kyst-projektet er i dag budgetteret til 54,9 mia. kr.</p>
			
			<p>Tre år senere fik de nærmere undersøgelser af forholdene ved Femern Bælt Trafikministeriet til at sænke prisoverslagene for hovedparten af de nu otte forslag. Sænketunnellen med fire motorvejsspor og to jernbanespor blev nu vurderet til at kunne bygges for bare 27,9 mia. kr. i 1996-priser, hvilket svarer til omkring 40 mia. kr. i 2014-priser. De andre løsninger lå alle mellem 21 og 33 mia. kr.</p>
			<p>»Fase 1 var jo en hurtig fase, hvor der blev sat nogle ret store beløb af til reserver, som i realiteten udtrykte den usikkerhed, der var omkring projektet. Efter vi har undersøgt tingene mere præcist, er tallene blevet mindre, men mere velfunderede,« sagde Trafikministeriets planlægningschef Hans-Carl Nielsen til <a href="http://ing.dk/artikel/prisfald-pa-femer-forbindelse-22110">Ingeniøren</a> i 1999.</p>
			
			<h2>Prishop gjorde tunnellen konkurrencedygtig</h2>
			<p>Ni år senere står valget mellem en skråstagsbro og en sænketunnel, og begge muligheder undersøges parallelt. I 2008 vurderes en sænketunnel at ville koste 41 mia. kr., mens en bro vurderes til 33 mia. kr.</p>
			<p>Imidlertid blev denne prisforskel udlignet, da kilder tæt på projektet i 2010 fortalte Jyllands-Posten, at prisen for en bro var undervurderet med omkring 7,5 mia. kr. Det fik Transportminister Hans Christian Schmidt (V) til at indkalde Femern A/S til et møde om økonomien i forbindelsen.</p>
			<p>»Jeg har forstået, at broen er blevet ca. 7,5 mia. kr. dyrere, end beregnet. Nogen har sagt, at hvis man skulle bygge broen til den oprindelige pris, havde det været nødvendigt at få kinesere til at bygge den,« udtalte trafikforsker Per Homann Jespersen fra Roskilde Universitet dengang til Jyllands-Posten.</p>
			
			<p>Det fik flere eksperter til at pege på, at valget sandsynligvis ville falde på en tunnel. Det blev også resultatet, da Folketinget året efter skulle vælge mellem de to projektforslag.</p>
			<p>I 2011 kostede en skråstagsbro 38,5 mia. kr. og en sænketunnel 37,9 mia. kr. Prisen, miljøpåvirkningerne og bedre sejladssikkerhed fik derfor Folketinget til at vælge sænketunnellen, selv om skråstagsbroen få måneder tidligere havde været politikernes favoritløsning.</p>
			
			<h2>Produktion i Rødby gav ekstraregning</h2>
			<p>Det var dog ikke kun broløsningen, der kunne byde på ekstraregninger. Senere i 2011 fandt Femern A/S ud af, at produktionsfaciliteterne i Polen, som skulle have stået for fremstillingen af tunnelelementer til Femerntunnellen, ikke levede op til kravene til miljø og ‘teknisk egnethed’.</p>
			<p>Produktionen blev derfor flyttet til Rødbyhavn med en ekstraregning på 2,8 mia. kr. til følge.</p>
			
			<p>'Placeringen ved Rødbyhavn vil medføre en forøgelse af anlægsomkostningen på i størrelsesordenen 2,8 milliarder kroner i forhold til det konsoliderede anlægsoverslag fra november 2010, som var baseret på, at entreprenørerne ville vælge at etablere produktionsfaciliteter i Polen,' stod der i den pressemeddelelse, som Femern A/S offentliggjorde ved den lejlighed.</p>
			<h2>Ny reserve absorberede 6,7 mia. kr.</h2>
			<p>I november 2014 fremlagde Femern A/S sit anlægsskøn for forbindelsen efter at have været i løbende dialog med entreprenørerne, der senest skulle komme med deres pristilbud på opgaven i slutningen af december samme år.</p>
			<p><aside class="plugin reference info_graphics"><a class="content" href="http://ing.dk/infografik/femern-forbindelsen-fra-bro-til-saenketunnel-173954">
			    <img src="http://ing.dk/sites/ing/files/styles/w1120_reference_illustration/public/images/50928.jpg?itok=lU1c_kY7" alt=""/></a>
			  
			</aside></p>
			<p>Her oprettede selskabet en ekstra reserve for at leve op til kravene om en reserve på 30 pct. af anlægsprisen. Denne ekstrareserve på 6,7 mia. kr. betød samtidig, at projektets tilbagebetalingstid blev ændret fra 32 til 37 år.</p>
			<p>Denne reserve blev der brug for, da Femern A/S bare en måned senere modtog tilbud fra entreprenørerne på projektets fire største entrepriser. Som det kom frem tidligere i denne uge, lød disse bud på væsentligt højere priser end dem, der fremgik af Femern A/S’ eget anlægsskøn.</p>
			
			<p>De 8,9 mia. kr., selskabet måtte opjustere skønnet med, blev dels taget fra den nye reserve og førte derudover til en forøgelse af anlægsskønnet på 2,2 mia. kr. De fire entrepriser dækker ifølge Femern A/S 75-80 pct af projektets samlede pris.</p>
			<p>Femerntunnellen ser i dag ud til at komme til at koste 64,4 mia. Heraf går de 54,9 mia. til kyst-til-kyst-projektet. Femern A/S har fået til opgave at forhandle prisen ned inden september 2015.</p>
			
		</section></div></body></html>
