---
layout:     post
title: 	    "Amerikansk forfatter er et sjovt og mildt provokerende bekendtskab"
post_author:	    
post_date:	    Sun, 12 Apr 2015 11:17:28 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2623978/amerikansk-forfatter-er-et-sjovt-og-mildt-provokerende-bekendtskab/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Hustruen</h4>
<h5>
Meg Wolitzer</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Roman. Oversat fra engelsk af Ellen Boen efter The Wife. C&amp;K Forlag, 260 
sider, 249 kroner. Har du Pluskort, får du 15 procent rabat på lagerførte 
bøger i Boghallen eller fri levering hos Saxo.com. Læs mere på 
politiken.dk/plus.
</p></div>
</div><p>
Alle sidder med sikkerhedsbælterne fastspændt og virketrangen sat på standby, 
underlagt kollektivets stiltiende enighed om det hensigtsmæssige i en 
civiliseret adfærd under flyrejsen. En svedperle her, et par hvidspændte 
knoer der, og man aner, at lydigheden godt nok er tilkæmpet og høfligheden 
visse steder sat på prøve. Men det plejer jo at gå. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2620913/klaus-rifbjergs-nye-bog-er-paa-gaden---og-faar-fem-hjerter/">Klaus Rifbjergs nye bog er på 
gaden - og får fem hjerter</a></p><p>
Lige præcis den stemning af rutinemæssig, men skrøbelig selvkontrol har kastet 
adskillige katastrofefilm om flykapringer og ulykker af sig. Med Meg 
Wolitzers ’Hustruen’ også en humoristisk semifemiroman om et ægteskabeligt 
styrt af de dødbringende. Og stemningen i flykabinen er et nærmest genialt 
afsæt: »I det øjeblik hvor jeg tænkte<i> nu er det nok</i>, 
drønede vi af sted godt ti kilometer over havet, men med en illusion om 
ubevægelighed og ro. <i>Nøjagtig som vores ægteskab</i>«. 
</p><h3>
Modnet og sarkastisk 
</h3><p>
Med disse ord indvies vi i Joan Castlemans indre liv. Som er rigt, modnet og 
ikke så lidt sarkastisk. Og med denne bombe om bord er alarmberedskabet 
klart: Hvornår, hvorfor og hvordan vil hun forlade sin mand, den feterede 
forfatter »en af de mænd der ejer verden«, som er på vej til Helsinki for at 
modtage en stor pris, og som i årevis har ladet sig ledsage af denne sin 
trofaste hustru? Hvilke dramaer lurer under kvindens velkonserverede ydre? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2584403/kernefamilien-skildret-som-katastrofe-er-kriselitteratur-i-ren-form/">Kernefamilien skildret som 
katastrofe er kriselitteratur i ren form</a></p><p>
»Uniformerede kvinder bar små kurve op og ned ad midtergangen som en 
seksualiseret flåde af rødhætter. »Kunne De tænke Dem en småkage, mr. 
Castleman?«, fortsætter beskrivelsen af flyrejsen spidst. Fru Castleman er 
nemlig den første til at vide, at manden vil kaste sig over alt, hvad den 
barmfagre stewardesse måtte have at tilbyde, og læseren er den sidste til at 
gætte, hvilken ekstraordinær service Joan i virkeligheden har ydet sin mand, 
Joe, gennem alle årene. Ud over at passe hans tre børn og heppe på hans ego. 
</p><h3>
Tøvende optimisme 
</h3><p>
Romanen springer frejdigt i tid og sted med Joan som nøgternt, men 
vidunderligt forudindtaget kronvidne. Hendes alvidende tilbageblik giver 
selv det jomfruelige begær et kuldslået skær: »Det var min første penis, og 
på en måde virkede den så optimistisk, ja, langt mere end han selv var. Den 
var venligsindet, parat, selvsikker. Jeg lagde mig tilbage på puden og så 
ham krænge et kondom på med et enkelt <i>pling </i>som en 
banjostreng, og derefter lod jeg ham mase sig ind i mig, mens jeg håbede, at 
jeg på et eller andet plan var ham behjælpelig«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/B_gerhustru_927597u.jpg" alt="" border="0"/></span></p><p>
Behjælpelig skulle Joan vise sig at være i ægteskabet med sin lækre lærer fra 
skrivekurset, men også begejstret, lysten og glad. Indimellem. I de første 
år. For alle ægteskaber har sine gode øjeblikke, konstaterer Joan, der dog 
har fået nok af sit eget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2592754/virtuos-forfatter-skriver-virkelighedsnaert-fra-erindringens-skyttegrav/">Virtuos forfatter skriver 
virkelighedsnært fra erindringens skyttegrav </a></p><p>
Fordi hendes mand var utro? Fordi han er blevet fed og gammel? Fordi hendes 
egen forfatterkarriere måtte vige? Meg Wolitzer afprøver alle 
forklaringsmodeller i en historisk (og overraskende) rejse fra 1950’ernes 
præfeministiske æra, hvor moder- og hustrurollen lå ligefor, og frem til 
årtusindskiftet, hvor valgene synes friere, og kvindelige forfattere opnår 
succes: »Vi lever i en helt ny verden nu. Kvinder har <i>indflydelse</i>«, 
hedder det med tøvende optimisme. Selv har Wolitzer siden denne 
romanudgivelse udtalt sig om forskelsbehandling af forfattere med den 
foreløbig konklusion, at bøger om nære relationer ofte lander på ’anden 
hylde’ – når de altså skrives af kvinder! 
</p><h3>
Bliver filmatiseret 
</h3><p>
Undervejs i læsningen af ’Hustruen’ er det svært ikke at tænke på Siri 
Hustvedts langt mere intellektuelle (på grænsen til det søgte) 
gennemspilning af samme køns- og kunsttema i ’Den flammende verden’. Her 
gælder det en kvindelig kunstner, der kaster sig ud i et snirklet og lettere 
hævnlystent eksperiment om køn, identitet og kunstperception. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2600447/finsk-drukkenbolt-og-kvindebedaarer-burde-vaere-verdensberoemt-for-sin-poesi/">Finsk drukkenbolt og 
kvindebedårer burde være verdensberømt for sin poesi</a></p><p>
Er vores blotte viden om, at det er en mand, der har ført penslen, nok til at 
give værket forrang? Hvad hvis en kvinde udstiller under mandligt pseudonym? 
Meg Wolitzer udgav sin roman allerede i 2003, længe før Hustvedts skønne 
hjernevriderroman fra 2014, så at beskylde Wolitzer for at lyde som et 
mildere, mere muntert ekko er urimeligt. Alligevel ville man gerne have læst 
’Hustruen’ noget før. 
</p><p class=" bl-elem">
Men når C&amp;K Forlag har valgt, at vi skal begynde midt i 
forfatterskabet, skyldes det nok den oplysning, forlaget selv bringer, om at 
’Hustruen’ er ved at blive filmatiseret med Glenn Close i hovedrollen. 
Skønt. Der er bare meget mere at komme efter på ’anden hylde’. For eksempel 
Meg Wolitzers storladne generationsroman fra 2013, ’The Interestings’. 
</p>	
</div>

</div></body></html>
