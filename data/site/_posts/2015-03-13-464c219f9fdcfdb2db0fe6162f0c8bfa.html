---
layout:     post
title: 	    "Metalband udgiver allerhelvedes dystert brag af en plade"
post_author:	    
post_date:	    Fri, 13 Mar 2015 14:06:29 +0100
post_site:	    politiken.dk 
post_link:	    http://politiken.dk/kultur/musik/cd-beat/ECE2585758/metalband-udgiver-allerhelvedes-dystert-brag-af-en-plade/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
No One’s Dead / We’re Just Dressed In Black</h4>
<h5>
Ring Them Bells</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div><p>
No Forevers. 41 minutter. 
</p></div>
</div><div class="art-fakta article-box">
<h4 class="">
The Meating</h4>
<h5>
Fossils</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Indisciplinarian. 16 minutter.
</p></div>
</div><div class="art-fakta article-box">
<h4 class="">
Gehenna</h4>
<h5>
By The Patient</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div><p>
Lifeforce Records. 43 minutter.
</p></div>
</div><p>
De fleste af os har nok et familiemedlem eller to, der stadig ikke helt har 
lært at stole tilstrækkeligt på teknologien, hvorfor de har det med at tro, 
at det er en nødvendighed at råbe meget højt ind i telefonen, før personen i 
den anden ende kan høre, hvad der bliver sagt.
</p><p>
Det er lidt sådan, jeg har det med debutalbummet fra det danske rockband Ring 
Them Bells. Det er ganske enkelt, som om de drukner et ellers potentielt 
solidt rockalbum med en intensitet, der er så insisterende, at den ender med 
at føles en kende kvælende. Det er bare ikke altid optimalt at skrue 
guitarforstærkeren op på 11, så hele fundamentet ryster – heller ikke selv 
om man tydeligvis godt kan.
</p><p>
Det begynder ellers forholdsvis roligt med det cool, bluesede titelnummer, der 
er herligt leddeløst og langt mere tilbagelænet end resten af albummet, som 
lider lidt under førnævnte højere!-vildere!-æstetik, hvor de buldrende 
guitarer for ofte kommer til at ligne camouflage, der skal maskere nogle 
sange, som rent melodisk ikke rigtig slår fra sig, og som på ’Napalm Make 
Up’ ender med at lyde som en Oasis-single af de mere træge med sine søgte 
enderim og pompøse omkvæd.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2559080/halshug-rammer-plet-med-naadeloest-debutbrag/">Halshug rammer plet med 
nådeløst debutbrag</a></p><p>
Pladen er ellers smukt produceret, og på sin vis er det opmuntrende med et 
dansk rockband, der går et ret vidunderligt band som engelske Spiritualized 
i bedene på svulmende crescendonumre som ’Naked and Neat’ og afslutteren 
’Sweet To My Soul’, der især kanaliserer de verdensfjerne englænderes 
udknaldede spacerock – desværre bare uden at nå op i nærheden af 
forbilledernes vægtløse tilstand af rå rockekstase. 
</p><p>
Måske fordi den lidt søgte tekst virker som en underlig klods om benet frem 
for en jetmotor.
</p><h3>
Kødentusiastisk powerduo
</h3><p>
Muskelkraft mangler de heller ikke i den kødentusiastiske, aarhusianske 
powerduo Fossils, der ved brug af bare trommer og bas formår at mane de mest 
grotesk pågående og øreflænsende lydbilleder frem i deres dejligt 
uprætentiøse og højenergiske instrumentale rockmusik. 
</p><p>
Dog er der noget lidt parentesagtigt over Fossils nyeste ep, ’The Meating’, 
som består af syv gamle sange indspillet med syv forskellige gæstevokaler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2557058/svensk-rockpoet-synger-hallelujah-for-de-sindssyge-soemaend/">Svensk rockpoet synger 
hallelujah for de sindssyge sømænd</a></p><p>
Samtidig er det også bare svært at blive andet end glad i låget over det 
faktum, at Østjylland gemmer på sådan en tomands dynamitstang af et band, og 
selv om der er noget lidt indforstået over projektet, er det forrygende at 
få lyttelapperne i kødhakkeren, når Jacob Bredahl ondulerer ’Deadringer’, 
ligesom Cola Freaks’ Mads Stobberup lufter godt ud på den punkede ’Meat 
Lover’. Og så er hele herligheden – som altid med Fossils – uhyre velspillet.
</p><h3>
Dejligt selvtillidspumpet
</h3><p>
Det samme kan med rette siges om ’Gehenna’, der er tredje album fra det danske 
dødsmetalband By The Patient, som med pulveriserende energi losser hul i det 
danske metalår 2015 med et dejligt selvtillidspumpet, men stadig også 
allerhelvedes dystert brag af en plade. Hør bare det doomede, vanedannende 
titelnummer.
</p><p>
’Gehenna’ er karakteriseret af By The Patients befriende uimponerede omgang 
med metallens genrekonventioner, og det giver et forfriskende, selvsikkert 
og i glimt også ganske melodisk udtryk, der klæder den kompakte produktion 
og de veloplagte brølevokaler, der varetages af tre af de fire medlemmer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2543293/folkrockens-spirituelle-shaman-udgiver-imponerende-vaerk/">Folkrockens spirituelle shaman 
udgiver imponerende værk </a></p><p>
I By The Patients blender er vi alle bare en lille guldfisk på vej mod en 
skæbne som findelt, højorange dåsemad. Og godt det samme, for det er aldeles 
fornøjeligt at lade sine sanser partere over de ni numre, ’Gehenna’ varer. 
En glimrende længde i øvrigt – solid, men uden at miste grebet undervejs, 
selv om afslutteren ’Omnivore’ bliver en kende lang i spyttet.
</p><p class=" bl-elem">
Det rykker nu ikke ved, at By The Patient lyder som et band, der har fundet 
lyden af sig selv.
</p>	
</div>
</div></body></html>
