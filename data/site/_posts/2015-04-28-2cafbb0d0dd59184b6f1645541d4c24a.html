---
layout:     post
title: 	    "Analyse: Potentiale for 15.000 drone-job i Danmark"
post_author:	    71978
post_date:	    Tue, 28 Apr 2015 14:10:51 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/analyse-potentiale-15000-drone-job-i-danmark-3058
---
<html><body><div><section class="body">
			<p>Udvikling, test og produktion af civile droner kan være et kommende væksteventyr for Danmark med et potentiale på 12.000-15.000 nye job frem mod 2050. Det viser en analyse, som UAS Denmark (Unmanned Aircraft System) har bestilt hos Oxford Research.</p>
			<p>Det kræver imidlertid et særligt politisk fokus og attraktive rammebetingelser, hvis det skal lykkes at skabe de mange job inden for droner her i landet, hedder det i analysen. Bliver der ikke gjort en aktiv indsats, vil Danmark højst kunne skabe op mod 3.000 nye job frem mod 2050.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Lyst til at prøve noget nyt? Tjek Jobfinders stillingsopslag.</a></p>
			<p>I UAS Denmark, som er det nationale industrinetværk for droner, læser de analysen med stor interesse, fortæller projektchef Michael Larsen:</p>
			<p>»Dette er de første danske tal, som påviser det potentiale for en drone-industri i Danmark, vi forsøger at løfte. Drone-virksomheder i Danmark samarbejder allerede i dag med nogle af verdens største luftfartsvirksomheder, ligesom vi forskningsmæssigt er helt med fremme,« siger Michael Larsen.</p>
			
			<p>Tidligere har en undersøgelse fra The Aerospace and Defence Industries Association Europe (ASD) anslået, at der i EU frem til 2050 vil kunne skabes op mod 150.000 job, som er relateret til droner.</p>
			<p>Hvis det i samme tidsrum lykkes Danmark at nå op på 15.000 nye job i branchen, er det ti gange så mange, som landets størrelse berettiger til, fremgår det af analysen. Men vi er da også allerede foran på points, idet hver 10. af de i alt 200 europæiske dronevirksomheder ligger herhjemme.</p>
			<h2>Danmark opfylder seks nøglebetingelser</h2>
			<p>Analysens beregninger om de mange nye job understøttes af, at Danmark opfylder seks væsentlige betingelser:</p>
			<ul>
			<li><p>Vi har række stærke forsknings- og videnmiljøer med UAS-relaterede kompetencer</p></li>
			<li><p>Vi besidder særlig ekspertise inden for relevante teknologiområder, som sensorteknologi, navigationsteknologi, robotteknologi, automatisering og avanceret software</p></li>
			<li><p>Vi er blandt de lande i EU, der har størst andel af beskæftigede i højteknologiske og videnintensive sektorer</p></li>
			<li><p>Vi har mellem 5-8 procent af de europæiske virksomheder, der udvikler og producerer ubemandede fly</p></li>
			<li><p>Vi er langt fremme med erhvervsmæssig brug af ubemandede fly</p></li>
			<li><p>Vi er førende inden for udvikling og produktion af avanceret udstyr til landbruget</p></li>
			</ul>
			<p><aside class="plugin right box">
			   UAS Denmark</aside></p>
			<ul>
			<li><p>UAS Denmark er netværket for den danske UAS-(Unmanned Aircraft System)branche.</p></li>
			<li><p>Industrinetværket tæller næsten 80 medlemmer.</p></li>
			<li><p>UAS Denmark arbejder for at sikre, at danske virksomheder, myndigheder og forskere præger udviklingen nationalt og internationalt inden for branchen.<br/>
			</p></li>
			</ul>
			
			<p>De eksperter og forskere, der er interviewet til analysen, vurderer desuden, at den ’mere industrielle serieproduktion af ubemandede fly vil være placeret i lavtlønslande uden for Europa, mens de europæiske arbejdspladser i højere grad vil relatere sig til domænespecifik viden, der bringes i spil længere oppe i værdikæden’.</p>
			<p>Regulering og lovgivning på området er imidlertid en af de mest betydningsfulde faktorer for realisering af et kommende dansk drone-eventyr.</p>
			<p>UAS Denmark ser derfor Transportministeriets rapport, ’Fremtidens regulering af droner’, der kom i sidste uge, som et stort skridt i den rigtige retning, fordi den blandt andet lægger op til dispensation for brug af droner til test, forskning og kommerciel brug.</p>
			<p>Læs også: <a href="http://ing.dk/artikel/ida-ny-dronerapport-kan-hjaelpe-droner-ind-i-erhvervslivet-175518">IDA: Ny dronerapport kan hjælpe ind i erhvervslivet.</a></p>
			<p>Derudover bliver det i analysen fra Oxford Research fremført, at fælles international regulering og standarder vil være afgørende for, at danske producenter og virksomheder kan udvikle komponenter og teknologier, der er godkendt på tværs af landegrænser. Den danske jobskabelse er simpelthen afhængig af, at virksomhederne nemt og effektivt kan sælge deres produkter internationalt. Ellers bliver det andre lande, der løber med udviklingen og dermed de nye videnarbejdspladser.</p>
			<p>Analysen, <a href="http://www.uasdenmark.dk/files/manager/content/analyse%20af%20v%C3%A3%C2%A6kstpotentialet%20ved%20et%20testcenter%20for%20ubemandede%20fly%20-%20m.%20id....pdf">Droner - en ny vækstbranche?</a> - er medfinansieret af Invest in Denmark.</p>
		</section>
		  </div></body></html>
