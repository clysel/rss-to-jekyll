---
layout:     post
title: 	    "Håb for kometlander: Nu lytter forskere efter livstegn fra Philea"
post_author:	    Jens Ramskov
post_date:	    Thu, 12 Mar 2015 09:42:00 +0000
post_site:	    ing.dk 
post_link:	    http://ing.dk/artikel/haab-kometlander-nu-lytter-forskere-efter-livstegn-fra-philea-174724
---
<html><body><div><section class="body"><p>Under en dramatisk ladning på kometen 67P i november havnede Philae efter nogle ukontrollable hop et sted, hvor der kun var begrænset sollys.</p>
			
			<p>Men de næste otte dage befinder Rosetta, der er i kredsløb omkring 67P, sig i en position, hvor det under kometens ‘dag’, som varer 12 ½ time, er muligt for den at opfange signaler fra Philae, hvis dens batterier nu er opladet nok til, at det er muligt at udsende livstegn.</p>
			<p>Når der er håb herom, skyldes det, at intensiteten af solenergien på kometoverfladen nu er fordoblet i forhold til situationen i november.</p>
			
			<p>Første betingelse er, at Philaes indre dele kommer over en temperatur på -45 grader Celsius. Næste betingelse er, at solpanelerne genererer en effekt på mindst 5,5 watt. Når det sker, vil landingsmodulet varme op og forsøge at oplade sit batteri.</p>
			<p><figure class="plugin right zoomable"><img data-original-image="http://ing.dk/sites/ing/files/lander_search_area.jpg" src="http://ing.dk/sites/ing/files/styles/w1120_media_right/public/lander_search_area.jpg?itok=wGYNuMWP" alt=""/><figcaption> Find Philae. Sammensat optagelse af 67P fra Rosetta i en højde af 20 kilometer. Philae befinder sig et sted inden for det røde område. Landingmodulet med en størrelse på ca. en meter udgør tre pixels i dette bilede. (Foto: ESA/Rosetta/MPS) </figcaption></figure></p>
			<p>Når det er sket, vil Philae hver halve time tænde en modtager, der lytter efter et signal fra Rosetta.</p>
			<p>Philae kan dernæst sende et signal retur til Rosetta og fortælle, at den er vågnet fra sin dvale.</p>
			<p>For at genoptage sine målinger og foretage en tovejskommunikation behøver Philae dog 19 watt.</p>
			<p>Lederen af eftersøgningen efter Philae, Koen Geurts fra DLR Control Center - det tyske rumforskningcenter, oplyser på ESA’s <a href="http://blogs.esa.int/rosetta/2015/03/10/waiting-for-a-signal-from-philae/">Rosetta blog</a>, at der arbejdes på at sikre, at landingsmodulets og dets instrumenter i det mindste kan virke, når Philae befinder sig i direkte sollys.</p>
			<p>Hvis ikke Rosetta får kontakt med Philae inden 20. marts, vil et nyt forsøg blive gjort, næste gang Rosettas bane tillader det. I takt med, at 67P kommer tættere og tættere på Solen, øges chancerne for, at Philae vågner op til dåd.</p>
		</section></div></body></html>
