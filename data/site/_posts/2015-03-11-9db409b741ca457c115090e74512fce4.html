---
layout:     post
title: 	    "DBU ansætter tidligere Chelsea-scout som talentchef"
post_author:	    
post_date:	    Wed, 11 Mar 2015 13:00:04 +0100
post_site:	    politiken.dk 
post_link:	    http://politiken.dk/sport/fodbold/ECE2582785/dbu-ansaetter-tidligere-chelsea-scout-som-talentchef/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dansk Boldspil-Union (DBU) har nu fundet den person, der skal tegne de 
overordnede linjer i arbejdet med at udvikle landets største 
fodboldtalenter. 
</p><p>
Hans navn er Flemming Berg, og han er 42 år. 
</p><p>
Umiddelbart klinger hans navn næppe så velkendt i de fleste danskeres ører, 
men han har en ganske bred erfaring fra både dansk og international 
topfodbold og er for tiden bosat i Portugal. 
</p><div class="art-fakta article-box">
<h4 class="">
Fakta</h4>
<h5>
DBU's nye talentudviklingschef</h5>
<div class="fakta-body" data-buildingblock="embedded_factboxlink">
<p><b>Navn:</b> Flemming Berg:
</p><p><b>Alder:</b> 42 år
</p><p><b>Karriere:</b></p><p>
2014-i dag: Chefscout, Brøndby IF
</p><p>
2012-2014: Chefscout, FC Nordsjælland
</p><p>
2005-2012: International Senior Scout, Chelsea FC
</p><p>
2003-2005: Cheftræner, Thisted FC
</p><p>
2001-2003: U19-cheftræner og talentudviklingschef, Thisted FC
</p><p>
2000-2001: U17-cheftræner, FC København
</p><p class=" bl-elem">
1999-2000: U19-cheftræner, Hvidovre IF
</p>
</div>
</div><p/><p>
Når han 1. juli tiltræder stillingen som talentudviklingschef i DBU, flytter 
han dog hjem til Danmark. 
</p><p>
»Med ansættelsen af Flemming Berg får vi en talentudviklingschef, som har 
fungeret på allerhøjeste niveau både internationalt og nationalt. Hans 
erfaring og kendskab til de mange forskellige interesser inden for fodbolden 
giver ham de bedste forudsætninger for at navigere effektivt i miljøet og 
bidrage til talentudviklingen i dansk fodbold«, siger Claus Bretton-Meyer i 
en pressemeddelelse. 
</p><h3>
Har erfaring fra Chelsea og Brøndby 
</h3><p>
Flemming Bergs CV tæller blandt andet syv år som International Senior Scout i 
den engelske topklub Chelsea, hvor han primært har haft ansvar for at 
identificere talenter på den iberiske halvø. Samtidig har han som den eneste 
dansker taget licens som Academy Manager - altså akademileder - fra det 
engelske fodboldforbund, ligesom han har været instruktør på DBU's 
træneruddannelser de seneste 15 år. 
</p><p>
Hans seneste job har været som cheftalentspejder i først FC Nordsjælland og 
aktuelt Brøndby IF. 
</p><p>
»Jeg vil gerne bidrage til yderligere udvikling og optimering af DBU’s 
talentudvikling, der gennem årene har opbygget en solid position baseret på 
strategi og viden inden for dansk fodbold. Som talentudviklingschef vil jeg 
skabe effektive processer og kompetent styring, der sætter individet i 
højsædet, men altid med henblik på helheden«, siger Flemming Berg. 
</p><p>
Han kommer til et indgå i et trekløver i toppen af DBU's eliteafdeling sammen 
med trænerudviklingschef Peter Rudbæk og kommende elitechef Kim Hallberg, 
der blev præsenteret 25. februar og primært får ansvar for den 
administrative del. 
</p><h3>
Skal ansætte landstrænere 
</h3><p>
En af Flemming Bergs opgaver bliver at videreudvikle talentprogrammet kaldet 
'Den Røde Tråd', ligesom han siger til Politiken, at han vil sætte særligt 
fokus på, at man i Danmark skal blive endnu bedre til at identificere og 
rekruttere de største talenter - både ude i klubberne og på 
landsholdsniveau. 
</p><p>
Samtidig skal han stå for at ansætte landstrænere på ungdomsniveau og på 
kvindesiden, mens han også skal rådgive direktionen, når den efter Morten 
Olsens sidste kamp skal hyre en ny chef for det bedste mandlige 
nationalmandskab. 
</p><p class=" bl-elem">
»Flemming Berg har en spændende profil med erfaring fra store klubber både 
herhjemme og i udlandet. Han ved, hvilke færdigheder spillerne skal besidde 
for at nå højeste niveau, både i relation til spillestil og rent 
aldersspecifikt. Hans kompetencer indenfor talentidentifikation bliver 
essentielle i forhold til hans daglige arbejde og dialog med 
U-landstrænerne«, siger Kim Hallberg i en pressemeddelelse. 
</p>	
</div>
</div></body></html>
