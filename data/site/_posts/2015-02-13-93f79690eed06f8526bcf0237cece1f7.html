---
layout:     post
title: 	    "Hollandske myndighedshjemmesider lagt ned af cyberangreb"
post_author:	    Adam Fribo
post_date:	    Fri, 13 Feb 2015 07:38:40 +0000
post_site:	    www.version2.dk 
post_link:	    http://www.version2.dk/artikel/hollandske-myndighedshjemmesider-lagt-ned-af-cyberangreb-77202?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Det officielle Holland var tirsdag offer for et DDoS-angreb, der hold myndighedernes hjemmesider nede det meste af tirsdag.</p>

<p>Angrebet varede fra klokken 9 om morgenen, og ifølge de hollandske myndigheder stod det på indtil samme aften.</p>

<p>»Vi undersøger sagen sammen med repræsentanter fra det nationale center for cybersikkerhed,« udtaler Rimbert Kloosterman fra den hollandske regerings informationstjeneste ifølge <a href="http://www.bbc.com/news/technology-31440973">BBC</a>.</p>

<p>Angrebet har fået flere hollandske politikere til at kræve, at sikkerheden øges, så man kan afværge lignende angreb i fremtiden.</p>

<p>Det var dog ikke kun myndighederne, der stod for skud. Også den satiriske hjemmeside GeenStijl.nl blev ramt, ligesom det også gik ud over teleudbyderen Telford.</p>

<p>Angrebet fandt sted samme dag, som de amerikanske myndigheder søsatte et nyt initiativ, der skal analysere de aktuelle cybertrusler og udfylde huller i landets sikkerhed på området.</p>

<p>Også Frankrig har annonceret en stramning af sikkerheden efter en række cyberangreb mod blandt andet landets militære enheder.</p>
  </section></div></body></html>
