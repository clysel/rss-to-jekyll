---
layout:     post
title: 	    "Norwegian tilbage i luften: Men fortsat aflysninger onsdag"
post_author:	    
post_date:	    Wed, 11 Mar 2015 09:31:46 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2582305/norwegian-tilbage-i-luften-men-fortsat-aflysninger-onsdag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den halvanden uges lange strejke i luftfartsselskabet Norwegian er slut, men 
det tager lige noget tid, før hele trafikprogrammet igen er normalt. 
</p><p>
Onsdag er således 15 af de i alt 90 afgående eller ankommende Norwegian-fly i 
Københavns Lufthavn aflyst, fremgår det af lufthavnens hjemmeside. 
</p><p>
Det handler om en afgang til Oslo, to til Aalborg og tre til Stockholm samt 
fire ankomster fra Aalborg, tre fra Stockholm, en fra Oslo og en fra 
Helsinki. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/flyoglufthavne/ECE2571030/norwegian-strejke-saadan-er-du-stillet/">Norwegian-strejke: Sådan er du 
stillet</a></p><p>
Omkring fem af ankomsterne skyldes, at flyene ikke står i blandt andet 
Helsinki og Aalborg og derfor ikke er i stand til at gennemføre de planlagte 
morgenflyvninger ind til København. 
</p><p>
Flyene har siden onsdag i sidste uge, hvor de danske piloter nedlagde 
arbejdet, stået parkeret i Københavns Lufthavn. 
</p><p>
Det er flyvninger først på dagen, der er hårdest ramt. 
</p><p>
Norwegian regner desuden med at gennemføre sin ene daglige rotation mellem 
Oslo og Billund onsdag eftermiddag. 
</p><h3>
Strejke har kostet sindssygt mange penge 
</h3><p>
I forbindelse med den indgåede aftale mellem Norwegian og selskabets piloter 
tirsdag aften sagde selskabets topchef, Bjørn Kjos, at man forventer, at 
trafikken vil være normaliseret i løbet af onsdag eftermiddag og aften. 
</p><p>
70 piloter gik i strejke lørdag 28. februar, mens strejken blev optrappet 
onsdag 4. marts til at omfatte 650 piloter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2581980/norwegiankonflikten-er-slut/">Norwegiankonflikten er slut</a></p><p>
Konflikten med piloterne har været dyr for Norwegian. Bjørn Kjos ønsker ikke 
at sætte beløb på, men striden vil nok sætte sig spor i de kommende 
regnskaber, der risikerer at blive lige så knaldrøde, som selskabets fly. 
</p><p>
Luftfartsanalytiker Jacob Pedersen fra Sydbank vurderer over for dr.dk, at 
strejken kan have kostet Norwegian omkring en halv milliard kroner. Og 
luftfartsekspert Espen Andersen er enig: 
</p><p>
Han taler om »sindssygt mange penge« i tab. Og han mener ikke, at strejken har 
været det værd. Hverken for piloterne eller aktionærerne i Norwegian. 
</p><p class=" bl-elem">
»Det er dyrt skuespil. Der må findes billigere måder at kommunikere på«, siger 
han til norsk tv. 
</p>	
</div>
</div></body></html>
