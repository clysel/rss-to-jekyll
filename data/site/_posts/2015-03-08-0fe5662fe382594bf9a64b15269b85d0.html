---
layout:     post
title: 	    "Prisvindende arkitekturfestival vender tilbage"
post_author:	    
post_date:	    Sun, 08 Mar 2015 14:00:29 +0100
post_site:	    politiken.dk 
post_link:	    http://politiken.dk/ibyen/byliv/ECE2576257/prisvindende-arkitekturfestival-vender-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Folk med interesse for film og arkitektur kan se frem til nogle spændende 
dage, når Copenhagen Architecture Festival vender tilbage fra 19. til 22. 
marts. 
</p><p>
Festivalen, der i år holdes for anden gang, har fået vokseværk og byder nu 
også på en række arrangementer i Aarhus, ligesom arrangørerne har allieret 
sig med Arkitektskolen i København om en stor international udstilling og 
konference. 
</p><p>
Publikum kan møde nogle af verdens førende arkitekter i et todages-seminar med 
fokus på film og arkitektur, ligesom man kan deltage i 70 events, der 
angriber arkitekturen fra forskellige vinkler. 
</p><p>
Sidste år havde festivalen intenst fokus på det arkitektoniske italesat gennem 
film. Igen i år spiller film en stor rolle, men ikke udelukkende. I år er 
der også blevet plads til debatarrangementer, symposier, forelæsninger, 
gåture og fester. 
</p><h3>
Pris for nytækning 
</h3><p>
Blandt højdepunkterne i årets program er en tur i Carlsberg Byens undergrund, 
hvor Jacob Kirkegaards lydværk 'Under bjerget' opføres. I Koncertkirken på 
Blågaards Plads inviteres til Tarkovskijs 'Nostalghia'. Eller man kan komme 
til verdenspremiere på Jonas Mekas 'Scenes from the Life of Raimund Abraham' 
i Cinemateket. Blandt meget andet. 
</p><p>
Siden sidste år har festivalen modtaget Arkitektforeningens 'Lille Arne' for 
at »nytænke formidlingen af arkitekturen, fremhæve dens kvaliteter og 
mangfoldighed og skabe relevant debat«. 
</p><p>
Men selv hvis man ikke er på fornavn på alverdens stjernearkitekter, kan man 
sagtens få gode oplevelse på festivalen, der lover, at den også henvender 
sig til 'amatøren'. 
</p><p class=" bl-elem">
Hele programmet kan ses på <a target="_blank" href="http://copenhagenarchitecturefestival.com/">festivalens 
hjemmeside</a> (<i>eksternt link</i>) 
</p>	
</div>
</div></body></html>
