---
layout:     post
title: 	    "Trods flystyrt: Det har aldrig været mere sikkert at flyve"
post_author:	    
post_date:	    Wed, 25 Mar 2015 16:44:17 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2603486/trods-flystyrt-det-har-aldrig-vaeret-mere-sikkert-at-flyve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Overblik: De største flyulykker i 2014715</h4>
<div class="fakta-body" data-buildingblock="embedded_factboxlink">
<p><b>24. marts 2015:</b> Et passagerfly fra Germanwings styrter ned i de franske 
alper. 150 frygtes omkommet. 
</p><p><b>28. december 2014:</b> Et passagerfly fra det malaysiske flyselskab AirAsia 
forsvinder på vej mod Singapore fra Surabaya i Indonesien med 162 mennesker 
om bord. Alle blev dræbt. 
</p><p><b>10. august 2014:</b> Et passagerfly fra selskabet Taban Airlines styrter 
ned i et boligområde i nærheden af Teherans Mehrabad-lufthavn i Iran, da 
flyet er i færd med at lette. Flyet var på vej fra den iranske hovedstad 
Teheran til den østiranske by Tabas. Der er 48 personer ombord, og 39 
omkommer. 
</p><p><b>24. juli 2014: </b>Et passagerfly fra Air Algérie styrter ned i Mali på vej 
fra Ouagadougou i Burkina Faso til Algeriet. Alle 116 personer om bord 
omkommer. 
</p><p><b>23. juli 2014:</b> Et passagerfly fra TransAsia Airways styrter ned under 
et forsøg på at nødlande på en lille taiwansk ø. 48 personer omkommer, mens 
ti overlever. Ulykken sker, da flyet foretager sit andet landingsforsøg 
under en meget kraftig storm i området, som er plaget af uvejr på grund af 
tyfonen Matmo. 
</p><p><b>17. juli 2014: </b>Et Malaysia Airlines fly bliver skudt ned over det 
østlige Ukraine. Flyet var på vej fra Amsterdam i Holland til Kuala Lumpur i 
Malaysia. 298 personer om bord - herunder 173 hollændere - omkommer ved 
styrtet. 
</p><p><b>14. juni 2014:</b> 49 personer omkommer, da et ukrainsk militært 
transportfly (Ilyusjin-76) bliver skudt ned nær en lufthavn i den 
oprørskontrollerede region Lugansk i Ukraine. 
</p><p><b>8. marts 2014: </b>Et fly fra Malaysia Airlines, MH370, forsvinder fra 
radaren på sin vej fra Kuala Lumpur i Malaysia til Beijing i Kina. Trods en 
omfattende eftersøgning i store dele af Det indiske Ocean er flyet aldrig 
blevet fundet. De 239 personer om bord er erklæret døde. 
</p><p><b>11. februar 2014:</b> 77 mennesker omkommer, da et algerisk militært 
transportfly styrter ned i det østlige Algeriet. En enkelt soldat overlever 
styrtet. Ifølge forsvarsministeriet var dårligt vejr årsag til ulykken, der 
er en af de værste i det nordafrikanske land i det seneste årti. Ulykken 
skete i det bjergrige område nær byen Oum al-Bouaghi, der ligger omkring 465 
kilometer øst for Algeriets hovedstad, Algier. Flyet var et C-130 
Hercules-fly. 
</p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p>
Indenfor luftfarten var 2014 præget af otte store ulykker, og i går skete der 
endnu en i de franske Alper. Alle 150 om bord på Germanwings-flyet formodes 
dræbte. 
</p><p>
Det har med andre ord været en mørk periode for luftfarten i det seneste års 
tid. Men selv om over 1.000 mennesker er døde i flyulykkerne, er kurven over 
havarier og dødsfald faktisk for nedadgående. Per Schmock, kontorchef i 
Center for luftfart i Trafikstyrelsen, bekræfter, at det bliver mere og mere 
sikkert at sætte sig ind i et fly. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/NET-ulykker-mio-fly_923687w.jpg" alt="" border="0"/></span>
At der et år som sidste år sker flere stort havarier, mener han ikke kan 
forklares. 
</p><p>
»Der er ikke indikatorer, der siger, at der skal komme flere flystyrt det ene 
eller det andet år. Det kommer i klumper, og jeg tror, det er Murphy's lov«, 
siger Per Schmock. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2603396/syv-a320-flyvninger-aflyst-i-dag-personalet-vil-ikke-flyve/">Syv A320-flyvninger aflyst i 
dag: Personalet vil ikke flyve</a></p><p>
Antallet af havarier er kommet ned på et meget lavt niveau, og det tilskriver 
Per Schmock to forhold, som luftfartsbranchen gennem de sidste 100 år har 
arbejdet målrettet med. Det ene redskab har været at analysere indgående, 
når der har været ulykker og herefter udarbejde regler, så det samme ikke 
sker igen. 
</p><p>
»Men man har også erkendt, at redskabet ikke kun er analyser af uheld, men at 
flyselskaberne går ind og håndterer egne sikkerhedsrisici og tager 
forholdsregler i forhold til dem«, siger Per Schmock og tilføjer, at det er 
Trafikstyrelsens opgave at føre tilsyn med flyselskaberne. 
</p><h3>
I dag skyldes uheld oftest menneskelige fejl 
</h3><p>
Og fordi det tekniske niveau på fly i dag er så højt, skyldes ni ud af ti 
flystyrt faktisk menneskelige fejl, forklarer Per Schmock. 
</p><p>
»I gamle dage var der en kæmpe overvægt af tekniske uheld, hvor det var 
materialet, der fejlede. Branchen har analyseret så meget og er blevet så 
god i dag, at man har fået reduceret de tekniske uheld til næsten ingenting. 
Det der så står tilbage er den menneskelige faktor. Den vil være der altid«. 
</p><p>
Derfor er der indenfor luftfart stor fokus på det, som Per Schmock beskriver 
som 'blødere værdier', der ikke kan måles og vejes. 
</p><p>
»Det kan være alt fra en pilot, der ikke har sovet godt om natten, til at han 
eller hun har holdt i bilkø og haft travlt på arbejdet, så man er blevet 
stresset og kan glemme forskellige ting«, fortæller han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2602316/pilot-og-luftfartsekspert-a320-er-et-paalideligt-fly/">Pilot og luftfartsekspert: 
A320 er et pålideligt fly</a></p><p>
Selv om statistikkerne altså taler for flyvning som en sikker transportform, 
kan billeder af det smadrede Germanwings-fly på en fransk bjergside udløse 
en angst for at flyve, som måske har luret lidt under overfladen i forvejen. 
</p><p>
Det forklarer Mette Kroier, der er psykolog med egen praksis og medforfatter 
til bogen 'Flyskræk - og historien om psykologen, der ikke turde flyve', der 
er skrevet i fællesskab med pilot Sanne Røhe. 
</p><h3>
Flere beder om hjælp til at håndtere flyskræk 
</h3><p>
Mette Kroier fortæller, at flere af de klienter med flyskræk, der går hos 
hende, har ringet eller sms'et siden ulykken i går, fordi de med hendes ord 
er »helt ude af den«. Det er ikke mindst dem, der skal ud at flyve indenfor 
den næste måned, som overvejer at blive hjemme. 
</p><p>
»De kender godt til statistiskken og har fået at vide, hvor sikkert det er at 
flyve, fire mio. gange. Kommer jeg også med argumentet, er jeg endnu en i 
rækken af folk, der ikke fatter, hvad der foregår. Det er ikke fornuften, vi 
har med at gøre, når vi bliver bange for at flyve«, forklarer Mette Kroier. 
</p><p>
Hun har de senere år oplevet at flere er kommet til hende for hjælp for deres 
angst for at sætte sig ind i et fly. Det mener hun ikke mindst skyldes, at 
der indenfor det seneste år har været flere store flystyrt. Heriblandt MH370 
fra Malaysia Airlines, der forsvandt sporløst og et år senere stadig ikke er 
fundet. Og MH17 fra samme selskab, der blev skudt ned over Ukraine, og 
AirAsia-flyet, der styrtede i havet i Indonesien den 28. december sidste år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2602765/tyskland-i-sorg-krisecenter-for-paaroerende-til-67-draebte-tyskere/">Tyskland i sorg: Krisecenter 
for pårørende til 67 dræbte tyskere </a></p><p>
Men at flystyrtet sker i Europa og ikke geografisk længere væk som i Asien har 
en betydning, vurderer Mette Kroier. 
</p><p>
»Der vil være danskere, der muligvis skal flyve med det tyske selskab, og det 
er svært, hvis man lider af flyskræk ikke at putte det, som vi lige har set, 
ind i det billede, vi har af selv at skulle af sted«. 
</p><p>
Psykologen forklarer, at frygten for at flyve bunder i en grundangst for at 
dø. Under den grundangst ligger tre andre typer angst - kontroltab, angsten 
for alenehed og angsten for at tage de forkerte beslutninger. 
</p><h3>
Man skal flyve igen og igen 
</h3><p>
Skalaen for flyskræk går fra klamme håndflader, sommerfugle i maven og tanken 
om at de næsten to timer i luften bare skal overstås og til et fuldt 
udfoldet angstanfald, hvor fornuften er forsvundet. Nogle hyperventilerer og 
græder. 
</p><p>
Mette Kroier arbejder med at hjælpe sine klienter til at fokusere på, hvordan 
de bedre kan håndtere angsten for at flyve samt at give nogle konkrete 
redskaber. Det handler om, hvad man kan styre undervejs på flyturen og så 
fokusere på at gøre det. Og der er ingen let vej, understreger Mette Kroier: 
</p><p>
»Det handler om at eksponere sig for det, man er bange for. Man skal op at 
flyve igen og igen og igen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2602607/flystyrt-i-alperne-naesten-umuligt-at-bjerge-de-150-omkomne/">Flystyrt i Alperne: Næsten 
umuligt at bjerge de 150 omkomne</a></p><p class=" bl-elem">
Der er ingen nye danske undersøgelser, der siger noget om udbredelsen af 
flyskræk. Men i en nyere norsk undersøgelse svarede 68 procent, at de følte 
ubehag ved turbulens under flyveturen. Takeoff gav en vis frygt hos næsten 
halvdelen (46 procent), mens mere end hver tredje (36 procent) følte sig 
utilpas under hele flyveturen. 
</p>	
</div>
</div></body></html>
