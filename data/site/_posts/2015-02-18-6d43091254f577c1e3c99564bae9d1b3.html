---
layout:     post
title: 	    "Jøder går i rette med Thorning: Vi fik ikke ekstra beskyttelse efter angreb i Paris"
post_author:	    
post_date:	    Wed, 18 Feb 2015 06:19:46 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2551285/joeder-gaar-i-rette-med-thorning-vi-fik-ikke-ekstra-beskyttelse-efter-angreb-i-paris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Beskyttelsen af de danske jøder blev ikke skærpet efter angrebet på Charlie 
Hebdo i Paris 12. januar, selv om statsminister Helle Thorning-Schmidt (S) 
efter angrebene i København i weekenden har sagt det modsatte. 
</p><p>
Sådan lyder det ifølge Jyllands-Posten fra det jødiske samfund. 
</p><p>
Jøderne har således hverken oplevet øget bevogtning af synagogen i 
Krystalgade, trossamfundets skole på Østerbro, det jødiske museum ved 
Christiansborg eller de jødiske ældreboliger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/udland/ECE2548478/israel-til-danske-joeder-kom-hjem/">Israel til danske jøder: Kom 
hjem</a></p><p>
Det siger formanden for Mosaisk Troessamfund, Dan Rosenberg Asmussen, til 
avisen. 
</p><p>
Han havde kort efter Paris-angrebet et møde med justitsminister Mette 
Frederiksen (S) om jødernes sikkerhedssituation i Danmark. 
</p><p>
»Siden er der faktisk ikke sket noget. Der er ikke sket en ændring. Jeg har 
ikke nogen viden om, at der er sket en forhøjelse af sikkerhedsniveauet«, 
siger han til avisen. 
</p><h3>
PET er opmærksom 
</h3><p>
I aftes oplyste PET, at efterretningstjenesten meget nøje følger jødernes 
beskyttelsesbehov i kølvandet på terrorangrebet i København, hvor en 37-årig 
jødisk synagoge-vagt mistede livet. 
</p><p>
»PET følger trusselsbilledet meget tæt i relation til det jødiske samfund i 
Danmark og har en løbende dialog med det jødiske samfund om 
sikkerhedssituationen og sikkerhedsforanstaltning«, lyder det i en 
pressemeddelelse. 
</p><p>
»Beskyttelsesniveauet fastsættes på baggrund af en politi- og sikkerhedsfaglig 
vurdering og tilpasses løbende i lyset af trusselsbilledet«, skriver PET. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2549773/joeder-foeler-sig-truet-i-hele-europa/">Jøder føler sig truet i hele 
Europa</a></p><p>
Efterretningstjeneste vil dog ikke løfte sløret for omfanget af deres 
beskyttelse af jøderne eller konkretisere, hvordan PET beskytter jøderne. 
</p><p class=" bl-elem">
På et pressemøde tirsdag for den internationale presse udtalte Helle 
Thorning-Schmidt, at »beskyttelsen af den jødiske synagoge er blevet styrket 
efter angrebene i Paris«. 
</p>	
</div>
</div></body></html>
