---
layout:     post
title: 	    "Boksebrag vil slå alle rekorder i indtægter"
post_author:	    
post_date:	    Tue, 24 Mar 2015 09:59:54 +0100
post_site:	    politiken.dk 
post_link:	    http://politiken.dk/sport/ECE2601687/boksebrag-vil-slaa-alle-rekorder-i-indtaegter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når filippinske Manny Pacquiao og amerikanske Floyd Mayweather går i ringen 
til den nyere tids største boksebrag 2. maj i MGM Grand i Las Vegas, vil 
kampen ligeledes gå over i historien som den mest indbringende nogensinde.
</p><p>
Omkring 2,8 milliarder kroner er den forventede indtægt med TV-penge, 
sponsorer, billetindtægter med videre.
</p><p><b class="ext-link">Læs også</b><a class="embeddedlink" href="http://politiken.dk/sport/ECE2486837/bokselegender-tirrer-igen-hinanden/">Bokselegender tirrer igen 
hinanden</a></p><p>
Alene billetindtægterne kan løbe op i svimlende 515 millioner kroner, hvilket 
er langt over den nuværende rekord på 137 millioner fra kampen mellem 
Mayweather og mexicanske Saúl Álvarez i 2013.
</p><h3>
Tv-indtægter på to milliarder
</h3><p>
»Det er galskab, men sådan er det bare. Det er utroligt«, siger Bob Arum, som 
er manager for Manny Pacquiao, til ESPN.
</p><p>
Arrangørerne havde i første omgang fastlagt en pris på 51.000 kroner per 
billet for de dyreste VIP-billetter, men interessen for kampen er så 
overvældende, at prisen nu skrues op til 68.000 kroner per billet.
</p><p><b class="ext-link">Læs også</b><a class="embeddedlink" href="http://politiken.dk/sport/ECE2584562/billigste-billet-til-laenge-ventet-boksebrag-koster-over-10000-kroner/">Billigste billet til længe 
ventet boksebrag koster over 10.000 kroner</a></p><p>
TV-indtægterne er dog stadig klart den største indtægtskilde, og alene 
TV-aftaler med stationerne i USA, Puerto Rico og Canada ventes at indbringe 
godt to milliarder kroner.
</p><p class=" bl-elem">
Floyd Mayweather og hans lejr tager 60 procent af den økonomiske kage fra 
kampen, mens Manny Pacquiao og hans bagland skal fordele de resterende 40 
procent mellem sig.
</p>	
</div>
</div></body></html>
