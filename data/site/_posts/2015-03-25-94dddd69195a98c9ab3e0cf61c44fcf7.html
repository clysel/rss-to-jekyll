---
layout:     post
title: 	    "Kinesere virkeliggør lysende tøjfibre"
post_author:	    Christian Østergaard
post_date:	    Wed, 25 Mar 2015 06:13:10 +0000
post_site:	    ing.dk 
post_link:	    http://ing.dk/artikel/kinesere-virkeliggoer-lysende-toejfibre-174994
---
<html><body><div><section class="body"><p>Forskere på Fudan-universitetet i Shanghai har opfundet tøjfibre, der kan lyse blåt og gult, som blandt andet kan benyttes i intelligente tekstiler. Deres opfindelse er baseret på den OLED-lignende teknologi P-LEC og er indtil videre en prototype.</p>
			<p>Fysikernes fibre består af lysende elektrokemiske celler (P-LEC), der kan få et tekstil til at lyse lige så meget som en computerskærm på laveste blus, fremgår det af forskernes <a href="http://www.nature.com/nphoton/journal/vaop/ncurrent/full/nphoton.2015.37.html">artikel</a>, der netop er publiceret i det videnskabelige tidsskrift Nature Photonics.</p>
			
			<p>»Vores PLEC-fiber lyser i alle retninger og er samtidig let og fleksibelt,« siger hovedforfatteren bag artiklen, Zhitao Zhang til <a href="http://www.weltderphysik.de/gebiet/stoffe/news/2015/verwobene-fasern-leuchten-blau-und-gelb/">Welt Der Physik</a>.</p>
			<p><figure class="plugin right zoomable"><img data-original-image="http://ing.dk/sites/ing/files/fiber2.png" src="http://ing.dk/sites/ing/files/styles/w1120_media_right/public/fiber2.png?itok=XS4s_W5x" alt=""/><figcaption>Ved at væve de lysende fibre ind i tekstiler kan de bruges til at fremstille såkaldt smarte tekstiler. <cite>Foto: Nature Photonics</cite></figcaption></figure><br/><figure class="plugin right zoomable"><img data-original-image="http://ing.dk/sites/ing/files/fiber3.png" src="http://ing.dk/sites/ing/files/styles/w1120_media_right/public/fiber3.png?itok=jr0TPRZ9" alt=""/><figcaption>Forskerne kan styre lyset i de enkelte fibre hver for sig. Her tilføres de en spænding på 9V. <cite>Foto: Nature Photonics</cite></figcaption></figure></p>
			<p>Den effekt har holdet bag fibrene opnået ved hjælp af en sandwichkonstruktion i tre lag: Metal, plasticmateriale og nanofibre. Inderst i fibrene sidder en meget tynd ståltråd dækket af et lag zinkoxid-nanopartikler dyppet i en væske med lysende polymerer, i dette tilfælde lithiumtrifluoromethansulfonat. Ståltråden fungerer som katode, mens anoden i udgøres af en ledende og transparent elektrode, i dette tilfælde et net af carbon-nanotubes.</p>
			
			<p>Det resulterer i et fiber, der kan lyse på alle sider i næsten hele sin længde. Forskerne har ved at benytte forskellige polymerer i det mellemste lag opnået både gule og blå farver og de mener, at de kan opnå flere forskellige farver lys ved at eksperimentere yderligere med dette lag.</p>
			<p>Ifølge forskerne kan fibrene bøjes mange gange uden at tage skade, samtidig med at de er lette nok til at blive vævet ind i eksempelvis tøj og skabe intelligente tekstiler. Det fremgår dog af artiklen i Welt Der Physik, at polymererne i fibrene har så lav stabilitet, at de dæmpes allerede efter fire timers lys. Ifølge artiklen kan det løses ved hjælp af en beskyttende kappe eller ved hjælp af nye polymerer.</p>
			
			<p>Projektet ligner en del af de andre projekter, der vil være med til at skabe de såkaldte intelligente tekstiler, der kan bruges til tøj eller gardiner, der kan lyse med en række forskellige formål. Den væsentligste forskel på OLED og P-LEC er den nødvendige tykkelse af den sandwich-konstruktion, der udgør begge teknologier. Her er P-LEC typisk tyndere og lettere, men også mindre modstandsdygtig over for slid.</p>
		</section></div></body></html>
