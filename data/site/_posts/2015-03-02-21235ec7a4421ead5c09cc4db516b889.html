---
layout:     post
title: 	    "Videnskabskronik: Jagten på jordlignende planeter"
post_author:	    
post_date:	    Mon, 02 Mar 2015 22:32:15 +0100
post_site:	    politiken.dk 
post_link:	    http://politiken.dk/viden/ECE2559704/videnskabskronik-jagten-paa-jordlignende-planeter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Blå bogHans Kjeldsen</p>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00915/Hans_Kjeldsen_jpg_915647w.jpg" alt="" border="0"/></span></p><p><b>Professor i astronomi </b>ved Aarhus
</p><p>
Universitet og tilknyttet Stellar 
</p><p>
Astrophysics Centre (SAC), som i 
</p><p>
2012 blev oprettet som grundforskningscenter ved Aarhus Universitet med fokus 
på studiet af stjerner, exoplaneter og astrobiologi. Hans Kjeldsen har i 
</p><p>
de seneste 20 år arbejdet med at
</p><p>
forstå stjernernes indre blandt andet ved brug af astroseismologi, hvor han 
som en af de første i 1995 var med til at
</p><p>
måle stjerneskælv på andre stjerner end Solen. 
</p><p><b>Siden 2004 har</b> han deltaget i Nasa’s Kepler-projekt og været med til
</p><p>
at finde planeter omkring andre 
</p><p>
stjerner end Solen. Hans Kjeldsen 
</p><p>
er en aktiv forskningsformidler og 
</p><p class=" bl-elem">
holder ca. 50 populærvidenskabelige foredrag om året.
</p>
</div>
</div><p>
I den tynde og klare luft i Chiles Atacamaørken ligger det 3 km høje bjerg 
Cerro Armazones, hvor Det Europæiske Sydobservatorium (ESO) – med dansk 
deltagelse – netop er begyndt opførelsen af det, som om ti år bliver verdens 
største teleskop, E-ELT (European Extremely Large Telescope). 
</p><p>
Teleskopets kæmpestore spejl med en diameter på 39 meter vil gøre det muligt 
at afsløre detaljer på overfladen af planeter i kredsløb omkring fjerne 
stjerner – de såkaldte exoplaneter. I samme tidsrum opsender 
rumfartsorganisationerne Nasa og ESA specialdesignede rumteleskoper, som 
skal lede efter exoplaneter, hvor forholdene på overfladen minder om dem, vi 
har her på vores egen planet, Jorden. 
</p><p>
Studiet af exoplaneter forundrer og fascinerer ikke blot videnskabsfolk, men 
alle, der filosoferer over, om der mon findes andre verdener end vores egen. 
Og I disse år oplever vi en erkendelsesmæssig revolution, hvor vi næsten 
dagligt står med nye fantastiske opdagelser. I år er det 20 år siden, at 
opdagelsen af den første exoplanet blev gjort, og selve opdagelsen var på 
mange måder kendetegnende for studiet af exoplaneter efterfølgende, fordi 
det, man fandt, var overraskende og uventet. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/viden/ECE2465714/dansk-professor-sig-goddag-til-min-maskinelle-tvilling/">Dansk professor: Sig goddag 
til min maskinelle tvilling</a></p><p>
Der findes en række målemetoder, som kan afsløre en planet i kredsløb omkring 
en stjerne. De to vigtigste metoder er radialhastighedsmetoden og 
passagemetoden. Radialhastighedsmetoden bygger på at måle, når tyngdekraften 
fra en exoplanet trækker i stjernen og flytter den. Passagemetoden bygger på 
at måle lysstyrken af stjernen og lede efter et fald i lysstyrken, hver gang 
en planet kredser ind foran stjernen. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00915/Kepler20e-full_jpg_915650y.jpg" alt="" border="0"/><span class="caption"><span class="f-img-caption">Kepler-20e 
</span>(Foto: Nasa/Ames Space Center/Kepler)</span></span></p><p>
Ud fra teoretiske modeller har astronomerne i mange år forventet, at der 
eksisterer planeter omkring andre stjerner end Solen. Teorierne forklarer, 
hvordan vores eget solsystem er blevet dannet for 4,6 milliarder år siden 
som resultatet af sammentrækningen af en interstellar gassky. Så på samme 
måde som det er sket i vores solsystem, bør der være dannet exoplaneter 
omkring stort set alle andre stjerner. 
</p><h3>
Den første exoplanet opdages i 1995 
</h3><p>
I mange år var problemet, at målemetoderne ikke var nøjagtige nok til at 
opdage exoplaneterne, men for godt 20 år siden havde målenøjagtigheden nået 
et niveau, hvor flere forskergrupper i Europa, USA og Australien begyndte at 
arbejde målrettet mod at finde den første exoplanet. Den blev opdaget i 1995 
ved brug af radialhastighedsmetoden, men kort efter opdagelsen var der 
udbredt skepsis, i forhold til om det nu kunne være rigtigt. 
</p><p>
Planeten blev fundet i kredsløb om stjernen 51 Pegasi, og den blev 
offentliggjort af astronomerne Michel Mayor og Didier Queloz fra 
Observatoriet i Genève. Det forunderlige ved den nye planet var, at den 
havde en omløbstid om sin stjerne på kun 4,2 døgn, hvilket kun er en brøkdel 
af Jordens omløb om Solen, som jo tager 1 år. Det betød, at planeten måtte 
befinde sig i en afstand fra sin moderstjerne på ca. 1/20 af afstanden 
mellem Jorden og Solen. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00915/Kepler22bArtwork-fu_915651y.jpg" alt="" border="0"/><span class="caption"><span class="f-img-caption">Kepler-22b 
</span>(Foto: Nasa/Ames Space Center/Kepler)</span></span></p><p>
Planetens masse blev målt til tæt på Jupiters masse, så den nyopdagede planet 
måtte være af en helt ny type – en ’Hot Jupiter’ – altså en planet som 
Jupiter, men som på grund af den korte afstand til stjernen måtte være meget 
varm, formentlig omkring 1.000 grader celcius. En planet af denne type var 
ikke i overensstemmelse med de gængse teorier for dannelse af planeter, og 
derfor tvivlede mange forskere i 1995 på, at planeten virkelig fandtes. 
</p><p>
Det blev dog hurtigt klart, at den var god nok, bl.a. fordi de konkurrerende 
grupper i USA snart efter kunne offentliggøre, at de også i deres målinger 
kunne ’se’ planeten, og at der faktisk også fandtes ’Hot Jupiters’ omkring 
andre stjerner. At ingen havde set dem før, skyldtes primært, at deres 
eksistens stred imod de gængse teorier – teorier, som altså viste sig at 
være forkerte! </p><h3>
Nyt teleskop på Tenerife 
</h3><p>
Efter opdagelsen af den første exoplanet er det gået meget stærkt. De 
jordbaserede teleskoper er blevet udstyret med nye instrumenter, som kan 
måle endnu mere præcist end tidligere, og senest har Aarhus og Københavns 
Universiteter bygget et nyt højpræcisionsrobotteleskop på Tenerife, som 
bl.a. skal anvendes til undersøgelse af exoplaneter. Men den afgørende 
revolution i undersøgelsen af exoplaneter skyldes opsendelsen af 
specialiserede rumteleskoper. 
</p><p>
Det vigtigste af disse teleskoper blev opsendt af Nasa fra Florida 7. marts 
2009 og er opkaldt efter den tyske astronom Johannes Kepler. 
Kepler-teleskopet har fra sin bane omkring Solen studeret over 150.000 
stjerner og ledt efter planeter med passagemetoden. Med Keplers nøjagtige 
måleudstyr har vi fundet et stort antal meget forskellige exoplaneter med 
spændende og overraskende egenskaber. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00915/Kepler69c_jpg_915652y.jpg" alt="" border="0"/><span class="caption">Kepler-69c</span></span></p><p>
Kepler-teleskopet har vist, at planeter, som er lidt større end Jorden, de 
såkaldte Super Earths, er meget almindelige. Denne type planeter havde vi 
slet ikke ventet at finde i så stort antal. I vores eget solsystem findes to 
typer af planeter: gaskæmperne og klippeplaneterne. 
</p><h3>
Gaskæmper og klippeplaneter 
</h3><p>
Gaskæmperne dækker de fire største planeter, Jupiter, Saturn, Uranus og 
Neptun, hvor den største er Jupiter, som er ca. 11 gange større end Jorden, 
og den mindste er Neptun, som er ca. 4 gange så stor som Jorden. Som navnet 
antyder, indeholder disse planeter store mængder af gas – hvilket også er 
forklaringen på deres størrelse – gasplaneter fylder simpelthen mere! 
</p><p>
I vores solsystem er alle planeter uden gas relativt små klippeplaneter, og 
Jorden er den største. Venus er næsten lige så stor som Jorden, mens Mars og 
Merkur begge er små klippeplaneter. At der skulle findes planeter af en helt 
anden type, end dem vi kender i vores solsystem, havde vi ikke forventet – 
selv om de teoretiske modeller ikke udelukkede det. 
</p><p>
Kepler har fundet hundredvis af ’Super Earths’, og de første undersøgelser 
viser, at mange af disse nye planeter indeholder meget store mængder af 
vand. Derfor kaldes de også ’Water Worlds’. Planeterne har typisk en tyk 
atmosfære af skyer, som indeholder vanddamp, og under skyerne findes et dybt 
hav, som for visse planeter er 10.000 km dybt! 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00915/Kepler-11_IntroShot_915649y.jpg" alt="" border="0"/><span class="caption"><span class="f-img-caption">Kepler-11 
</span>(Foto: Nasa/Ames Space Center/Kepler)</span></span></p><p>
Med Kepler har vi fundet mange andre fantastiske planeter. I planetsystemet 
Kepler-10 findes en forholdsvis lille gloende hed klippeplanet, som er lidt 
større end Jorden. Planeten kredser om sin moderstjerne på kun 20 timer! – 
det vil altså sige, at et år kun tager 20 timer. Den korte omløbstid 
betyder, at planeten befinder sig meget tæt på sin stjerne, og derfor består 
klippeoverfladen af et glødende lavahav. 
</p><p>
For nylig offentliggjorde bl.a. astronomer fra Aarhus Universitet opdagelsen 
af et nyt exoplanetsystem, Kepler-444. Det specielle ved dette system er, at 
det indeholder mindst 5 klippeplaneter, som alle kredser omkring deres 
moderstjerne på under 10 døgn. . 
</p><p>
Det leder frem til spørgsmålet, om der findes liv på nogle af exoplaneterne. 
Keplers mange målinger er endnu ikke færdigbehandlet, men vi har allerede 
fundet en række exoplaneter, som i størrelse og temperatur minder meget om vores 
egen planet. 
</p><h3>
Mælkevejen rummer milliarder af jordlignede planeter 
</h3><p>
Ud fra antallet af fundne exoplaneter, sammenholdt med hvor vanskeligt det er 
at finde dem, kan man beregne, at der må eksistere et enormt antal 
exoplaneter, som har størrelse og temperatur nogenlunde som på Jorden. 
Beregningerne viser, at mindst 20 procent af alle stjerner, som minder om 
Solen, formentlig har en planet, der minder om Jorden. Det betyder, at der 
er milliarder af planeter i Mælkevejen, hvor der i princippet kan udvikle 
sig liv. 
</p><p>
Vi ved altså, at Jorden ikke er en sjældenhed. Vi ved også, at der findes vand 
på mange planeter, endda i store mængder på de såkaldte Water Worlds, og 
spørgsmålet er derfor, om vi kan finde tegn på liv i disse fjerne verdener. 
</p><p>
Forskningen i eksistensen af liv i rummet – astrobiologi – handler om at 
forstå betingelserne for og oprindelsen og udvikling af liv uden for Jorden. 
Med Europas superteleskop vil vi kunne lede målrettet efter tegn på 
biologisk aktivitet – hvis det findes – via den påvirkning, som biologisk 
aktivitet udøver på en exoplanets overflade og dens atmosfære. 
Exoplanet-forskningen går meget hurtigt, så jeg vil ikke blive overrasket, 
hvis vi inden for 5-10 år ser de første målinger, som viser tegn på 
biologisk aktivitet på en fjern exoplanet – medmindre livet er meget 
sjældent. 
</p><p class=" bl-elem">
Hvad skal vi så bruge den nye viden til? Det oplagte svar er, at det i høj 
grad handler om nutidens svar på opdagelsesrejser. Vi vil gerne forstå 
universet og finde ud af, om Jorden og solsystemet er sjældent eller 
almindeligt, og vi vil gerne opdage og udforske de mange nye verdener, som 
ligger uden for solsystemet. Men studiet fortæller os også om Jorden og dens 
udvikling. Hvilke betingelser var udslagsgivende for, at livet opstod på 
Jorden? Er livet sjældent eller almindeligt? Sandsynligvis vil vores viden 
om universet også fremover overraske, forundre og fascinere os. 
</p>	
</div>
</div></body></html>
