---
layout:     post
title: 	    "Dansk veteran banker for alvor på til podieplads"
post_author:	    
post_date:	    Wed, 01 Apr 2015 19:40:33 +0200
post_site:	    politiken.dk 
post_link:	    http://politiken.dk/sport/cykling/ECE2614479/dansk-veteran-banker-for-alvor-paa-til-podieplads/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mens nordmanden Alexander Kristoff (Katusha) med sejr for anden dag i træk 
befæstede sin førerposition i optaktsetapeløbet til Flandern Rundt, 
Driedaagse De Panne, avancerede den danske veteran Lars Bak (Lotto Soudal) 
til den samlede tredjeplads med lovende udsigter til at slutte på podiet, 
når der sættes punktum for begivenheden i morgen. 
</p><p>
27-årige Kristoff var urørlig i den massespurt, der efter de 217 km fra 
Zottegem til Koksijde udspillede sig mellem de 84 ryttere, som var med hjem 
i første gruppe. 
</p><p>
På andenpladsen var italieneren Elia Viviani (Sky) slået med en længde, mens 
to af feltets unge danske håb, 22-årige Magnus Cort (Orica-GreenEdge) og den 
tre år yngre Mads Pedersen (Cult Energy) susede over stregen som henholdsvis 
nr. 9 og 15. 
</p><h3>
Lars Bak med hjem i hovedfeltet 
</h3><p>
Med i hovedfeltet var også Lars Bak samt de to Cult Energy-holdkammerater 
Michael Reihs og Troels Vinther, og Bak er nu på tredjepladsen 17 sekunder 
efter nordmanden, hvilket betyder, at han for alvor banker på til en 
podieplads i det endelige klassement. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2612419/nordmand-slaar-lars-bak-i-spurten-om-etapesejr/">Nordmand slår Lars Bak i 
spurten om etapesejr</a></p><p>
Her må Alexander Kristoff i allerhøjeste grad også frygte den tidligere 
dobbelte belgiske Flandern Rundt-triumfator Stijn Devolder (Trek). 
</p><p>
Denne har som nr. 2 et minus på 16 sekunder til nordmanden, der kan få brug 
for at score yderligere bonussekunder på de 111 km, der venter i morgen 
formiddag, hvis han skal forsvare sin førsteplads også på eftermiddagens 
14,2 km enkeltstart i De Panne. 
</p><h3>
To 35-årige med nationale enkeltstartstitler 
</h3><p>
Den 35-årige Devolder, der vandt Driedaagse De Panne i 2005 takket være en 
femteplads netop i temporidtet, har to gange været national mester i 
enkeltstart, og selv om det ligger tilbage i 2008 og 2010, kan det tænkes, 
at han finder de gamle dyder frem, når der står en samlet topplacering på 
spil. 
</p><p>
Nogenlunde det samme er gældende for Lars Bak, der tre år i træk fra 2007 og 
frem erobrede DM-guld i kampen mod klokken, og danskeren, der er 
jævnaldrende med Devolder, har vist fin kørsel på løbets første to etaper. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2612323/klassiker-konge-oejner-hurtigt-comeback/">Klassiker-konge øjner hurtigt 
comeback</a></p><p>
Med inde i spillet om podiet er dog også Lars Baks unge belgiske holdkammerat 
Sean De Bie, der som nr. 4 kun er 20 sekunder efter Kristoff. 
</p><p>
De Bie gjorde sig bl.a. bemærket med en femteplads på sidste års enkeltstart i 
Post Danmark Rundt, hvor han var 17 sekunder hurtigere end Lars Bak, der 
blev nr. 11. 
</p><h3>
Martin Mortensen i udbrud det meste af etapen 
</h3><p>
Dagens etape prægedes af et langt udbrud med Cult Energys Martin Mortensen som 
en af de oprindeligt 12 deltagere. 
</p><p>
Adskillige faldt fra undervejs, men den 30-årige dansker havde mobiliseret 
alle sine fighteregenskaber. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2609248/heroisk-kaempende-veteran-sikrer-sig-overraskende-triumf/">Heroisk kæmpende veteran 
sikrer sig overraskende triumf</a></p><p>
Da offensiven var ved at blive neutraliseret, angreb Martin Mortensen alene 
med godt 19 km tilbage. Han fik siden følgeskab af yderligere to ryttere, 
men fire km fra mål måtte danskeren erkende, at det ikke var i dag, hans 
meget imponerende jagt på succes gav udbytte. 
</p><p>
Martin Mortensen satte dog i mål kun 26 sekunder til, mens Cult Energy måtte 
sige farvel til den unge tjekke Karel Hnik. 
</p><p class=" bl-elem">
Blandt de udgåede i dag var også den belgiske mester Jens Debusschere (Lotto 
Soudal), der hørte til de dominerende skikkelser i går, hvor han sluttede på 
andenpladsen efter Kristoff. 
</p>	
</div>

</div></body></html>
