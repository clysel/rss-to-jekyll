---
layout:     post
title: 	    "Flykatastrofe får selskaber til at ændre cockpit-regler"
post_author:	    
post_date:	    Thu, 26 Mar 2015 20:30:55 +0100
post_site:	    politiken.dk 
post_link:	    http://politiken.dk/udland/ECE2605935/flykatastrofe-faar-selskaber-til-at-aendre-cockpit-regler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Hvis en af piloterne går ud, skal en anden fra kabinebesætningen være i 
cockpittet
</p>
<p class="sender">
Gudmund Taraldsen,Norwegian Air Norway 
</p>
</blockquote>
</div><p>
Flykatastrofen, der har kostet 150 mennesker livet, får nu direkte 
konsekvenser for den fremtidige lufttrafik. 
</p><p>
Både Norwegian, Easyjet og Air Canada melder ud, at selskaberne fremover 
ændrer praksis, så der altid skal være to besætningsmedlemmer i cockpittet. 
Forlader den ene pilot cockpittet i en periode, skal der være en anden ansat 
til stede, indtil piloten vender tilbage. 
</p><p>
Ifølge den franske anklagemyndighed, der i øjeblikket undersøger, hvordan det 
kunne gå til, at et Germanwingsfly tirsdag styrtede ned i de franske alper, 
var andenpiloten alene i cockpittet, da flyet blev knust mod en bjergside. 
Det viser lydoptagelser fra de sidste minutter i cockpittet, der er bevaret 
i den sorte boks. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2605067/fransk-anklagemyndighed-andenpiloten-floej-ind-i-bjergside-med-vilje/">Fransk anklagemyndighed: 
Andenpiloten fløj ind i bjergside med vilje</a></p><p>
Anklagemyndigheden arbejder ud fra en teori om, at andenpiloten, en 28-årig 
tysk statsborger, var i live til det sidste, og at han med vilje fløj sig 
selv og de øvrige ombordværende i døden. Kaptajnen var angiveligt gået på 
toilettet og havde overladt styringen af flyet til andenpiloten. Da piloten 
forsøgte at vende tilbage til cockpittet, skal andenpiloten have nægtet ham 
adgang. 
</p><h3>
Ny praksis træder i kraft i morgen 
</h3><p>
Der er ingen internationale regler, der bestemmer, at der skal være mere end 
en person i cockpittet ad gangen, oplyser Trafikstyrelsen ifølge Ritzau. 
Dermed kan de enkelte flyselskaber selv fastsætte regler på området, og de 
nye oplysninger om, hvordan de absolut sidste minutter forløb på 
Germanwingsflyet, har fået flere selskaber til at kigge nærmere på egen 
praksis. 
</p><p>
»Vi ændrer lige nu vores procedurer, så der til enhver tid skal være to 
personer i cockpittet. Hvis en af piloterne går ud, skal en anden fra 
kabinebesætningen være i cockpittet i den tid, piloten er ude«, siger 
Gudmund Taraldsen, flyvechef i Norwegian Air Norway, til norske NRK. 
</p><p>
Ifølge BBC har ledelsen i lavprisselskabet Easyjet truffet en lignende 
beslutning, der træder i kraft allerede i morgen. Også Air Canada følger 
trop med nye regler for, hvor mange der skal være til stede i styrerummet. 
</p><p>
Hos SAS er der foreløbigt ikke planer om at ændre cockpit-procedurerne. Først 
når havarirapporten over flyulykken i Sydfrankrig er klar, vil SAS tage 
stilling til, om det er nødvendigt at ændre selskabets rutiner, oplyser 
selskabet til Ritzau. 
</p><p>
»Vi afventer en kortlægning af, hvad der er sket, og så vil vi derudfra 
vurdere vores procedurer«, siger Anna Nielsen, pressemedarbejder hos SAS. 
</p><h3>
Terrorangreb har låst cockpittet af 
</h3><p>
Efter terrorangrebet 11. september 2001 har flyselskaber verden over gjort det 
sværere at komme ind i cockpittet for at forhindre kriminelle eller 
terrorister i at tiltvinge sig adgang. 
</p><p>
Ifølge en manual fra Airbus kan kabinepersonalet bruge et panel uden for 
cockpittet til at bede om adgang til cockpittet, skriver Ingeniøren. 
</p><p>
Ved rutineadgang trykker personalet på en knap på panelet, og der lyder en 
alarm i cockpittet. Hvis personen eller personerne i cockpittet accepterer 
anmodningen, åbner døren med det samme. Hvis anmodningen ikke bliver 
accepteret indefra cockpittet af den ene eller den anden grund, kan 
personalet i kabinen taste en nødkode, men også den kan afvises fra 
cockpittet. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2604514/mystik-om-laast-cockpitdoer-noedkode-kan-tvinge-doer-op-selv-om-pilot-er-besvimet/">Mystik om låst cockpitdør: Nødkode 
kan tvinge dør op, selv om pilot er besvimet</a></p><p>
På et pressemøde fortalte Carsten Spohr, direktør for Lufthansa, der ejer 
Germanwings, at man spekulerer i, at andenpiloten netop aktivt kan have 
afvist at åbne døren, selv om piloten kan have trykket nødkoden for at komme 
ind og forhindre et styrt. 
</p><p class=" bl-elem">
Det tyske politi har ifølge internationale nyhedsbureauer ransaget 
andenpilotens hjem for at finde oplysninger, der kan pege på, hvorfor han - 
angiveligt med fuldt overlæg - styrede flyet ind i et bjerg, men et 
eventuelt motiv er fortsat ukendt. 
</p>	
</div>
</div></body></html>
