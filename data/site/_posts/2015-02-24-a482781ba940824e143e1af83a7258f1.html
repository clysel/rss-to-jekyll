---
layout:     post
title: 	    "Minister om kritik af dansk atomdepot: I har misforstået det"
post_author:	    Magnus Boye
post_date:	    Tue, 24 Feb 2015 15:34:00 +0000
post_site:	    ing.dk 
post_link:	    http://ing.dk/artikel/minister-om-kritik-af-dansk-atomdepot-i-har-misforstaaet-det-174340
---
<html><body><div><section class="body"><p>Der var hårde ord med på vejen fra både tyske, polske og svenske myndigheder, da de danske planer for håndtering af atomskrald blev lagt frem til høring. De danske planer er ‘uansvarlige med fare for en menneskelig og miljømæssig katastrofe’, lød det blandt andet i det tyske høringsvar, der blev offentliggjort tidligere på måneden.</p>
			
			<p>Nu svarer sundhedsminister Nick Hækkerup igen på kritikken i et svar til venstres Erling Bonnesen. Ministeren understreger, at samtlige kritikpunkter vil blive adresseret i en redegørelse.</p>
			<p>»Jeg vil dog bemærke i forhold til de udenlandske høringssvar, at de danske eksperter, der er involveret i arbejdet, ikke i udgangspunkt er enig med en række af de udenlandske eksperter, hvis kritik i et vist omfang vurderes at hvile på mangelfuld viden dels om det danske projekt, dels om de geologiske forhold,« lyder det i ministersvaret.</p>
			<p>Folketinget har udpenslet tre spor – slutdepot, mellemlager eller eksport – som skal undersøges, før politikerne tager en beslutning om fremtiden for det danske atomskrot.  Muligheden for at eksportere affaldet til udlandet, som lige nu bliver undersøgt af udenrigsministeriet, kan eventuelt kombineres med et af de andre spor.</p>
			<h2>Udenlandske eksperter misforstår status på danske depotplaner</h2>
			<p>I den internationale kritik efterlyser eksperterne flere og mere grundige miljøundersøgelser fra flere sider. Polen, der er særlig bekymret for muligheden for et slutdepot på Bornholm, vil for eksempel have beviser for, om man kan beskytte grundvandet mod udsivning gennem revner i klippeøens undergrund. Men den form for kritik tyder ifølge ministeren på, at udlandet ser planerne som langt mere fremskredne, end de er.</p>
			<p>»Den gennemførte miljøvurdering vil langt fra kunne være grundlag for at beslutte at anlægge et konkret slutdepot,« lyder det i svaret.</p>
			<p>Hvis de danske politikere enes om at begrave atomaffaldet i et slutdepot under den danske muld, så sker det ikke med det samme. Først skal geologer, biologer og andre eksperter lave et utal af undersøgelser for at være sikker på, at depotet ikke er til fare for hverken mennesker eller natur, forsikrer Nick Hækkerup.</p>
			<p>Politikere på stribe er siden den internationale kritik blevet overbevist om, at løsningen med et slutdepot ikke er forsvarlig. I stedet hælder flere af partierne til et mellemlager til de 5.000 – 10.000 m3 atomaffald, der lige nu opbevares på Risø. Et mellemlager skal opbevare det farlige affald forsvarligt i op til 100 år og i mellemtiden håber eksperterne, at vi har opfundet nye teknologiske løsninger på problemet.</p>
			
			<p>Efter planen skal Nick Hækkerup i de kommende uger indkalde til at møde med Folketingets partier for at diskutere status på de tre spor. Ministeriet afventer dog to rapporter – blandt andet en miljøvurdering fra Rambøll –  før ministeren har en dato og et klokkeslet for mødet.</p>
		</section></div></body></html>
