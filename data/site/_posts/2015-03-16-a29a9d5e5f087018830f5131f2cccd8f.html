---
layout:     post
title: 	    "Folkeskolen overser ghettopiger"
post_author:	    
post_date:	    Mon, 16 Mar 2015 22:40:46 +0100
post_site:	    politiken.dk 
post_link:	    http://politiken.dk/indland/uddannelse/ECE2590366/folkeskolen-overser-ghettopiger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Pigerne giver drengene baghjul i folkeskolen. Især indvandrerdrenge klarer sig 
generelt skidt. 
</p><p>
Men faktisk er der en gruppe, der til eksperters overraskelse klarer sig endnu 
dårligere: piger med ikke vestlig baggrund, der ikke er født i Danmark, og 
som bor i ghettoer. Det viser en ny analyse fra den uafhængige tænketank 
Kraka. 
</p><div class="art-quote article-box">
<p class="quote"/>
<blockquote>
<p class="quote-txt">
De ældre piger skal hjem og passe de yngre børn efter skole
</p>
<p class="sender">
Morten Østergaard, skoleleder 
</p>
</blockquote>
</div><p/><p>
»I uddannelsesdebatten fokuserer man altid på, at indvandrerdrenge klarer sig 
dårligst. Og at indvandrerpigerne generelt klarer sig noget bedre. Men det 
er ikke tilfældet med den her gruppe af piger. Her har skolerne en særlig 
udfordring i forhold til at få løftet dem. At pigerne her klarer sig så 
dårligt, er slående«, siger Kristian Thor Jakobsen, der er forskningschef i 
Kraka. 
</p><p>
Denne pigegruppe fik blot 4,4 i gennemsnit i dansk og matematik ved 
folkeskolens afgangsprøve 2013. Til sammenligning fik indvandrerdrenge fra 
ghettoer et snit på 5,1. 
</p><p>
’Ghetto-pigerne’ scorede også lavere end både piger og drenge med samme 
baggrund, der boede uden for de særligt udsatte boligområder – defineret af 
Ministeriet for By, Bolig og Landdistrikter. På landsplan opnåede piger 
samlet et snit på 7. 
</p><h3>
Opdragelse kan være årsagen 
</h3><p>
Professor i pædagogik ved Aarhus Universitet Niels Egelund er overrasket over 
resultaterne. Indtil for nylig var han formand for det danske 
Pisa-konsortium, der måler de 15-16-åriges færdigheder og har en særskilt 
Pisa Etnisk med fokus på unge med indvandrerbaggrund. 
</p><p>
»I Pisa har vi aldrig set på, hvor eleverne bor. Vi har ikke kendt deres 
bosted, så det her er helt ny viden«, siger professoren, som mener, at det 
kalder på en indsats. Også selv om antallet af indvandrerpiger fra ghettoer 
i 2013 kun var cirka 250. 
</p><p>
»Det er stadig meget vigtigt«, siger han. 
</p><p>
Hvad årsagen er til, at ghettopigerne klarer sig særlig skidt i skolen – og 
ringere end ghettodrenge – er svært at få et entydigt svar på. Flere peger 
på opdragelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2210544/integrationen-halter-i-koebenhavn-tosprogede-elever-sakker-bagud/">Integrationen halter i 
København: Tosprogede elever sakker bagud</a></p><p>
»Noget tyder på, at de piger, der lever i ghettoer, holdes nede i deres miljø. 
Der kan ligge noget i kulturen hos de familier, som gør, at man er mere 
restriktiv i forhold til pigernes udfoldelse. Hvis pigerne får at vide, at 
de skal komme hjem direkte efter skole, får de jo mindre kontakt med miljøet 
omkring dem og ikke den nødvendige stimulering«, siger Egelund. 
</p><p>
Samme overbevisning har Morten Østergaard, der er skoleleder på Nørre Fælled 
Skole i København, hvor størstedelen af eleverne har indvandrerbaggrund: 
</p><p>
»I de her familier er det helt naturligt, at kvinderne har særlige huspligter, 
og at de ældre piger skal hjem og passe de yngre børn efter skole. Så de 
kommer ikke ud og er sociale eller på fritidshjem«. 
</p><h3>
Ikke kun et »skoleproblem«
</h3><p>
Men på Nørre Fælled Skole kommer alle børnene fra ghettoområderne ud. Det 
lykkes blandt andet, fordi skolen arbejder med at være i tæt dialog med 
forældrene, der ofte inviteres til arrangementer på skolen og til 
lektiecafeer. 
</p><p>
»Det skaber tillid. Skal de her børn løftes, kræver det et godt samarbejde med 
forældrene. Og så er alle vores lærere specialuddannet i at kunne undervise 
børn med to sprog«, siger Morten Østergaard. 
</p><p>
Den lærerkompetence er afgørende, siger Andreas Rasch-Christensen, der forsker 
i folkeskolen og er forskningschef ved VIA University College: »Læreren skal 
have en forståelse af, hvilken sprogstamme barnets modersmål har. Er de 
kompetencer ikke til stede på skolerne, skal de som minimum være det i 
kommunen. De her børn kan godt løftes, hvis man retter et specielt fokus mod 
dem«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2580225/kl-vi-skal-saette-fokus-paa-de-svageste-i-folkeskolen/">KL: Vi skal sætte fokus på de 
svageste i folkeskolen</a></p><p>
Men det er ikke kun et »skoleproblem«, fastslår formand for 
Skolelederforeningen Claus Hjortdal: »Vi har ikke været dygtige nok. Vi har 
ikke de store erfaringer til at sige, hvad der skal til. Men det handler om 
en meget målrettet, faglig og personlig indsats kombineret med et samarbejde 
med forældre«. 
</p><p>
I en mail til Politiken udtrykker undervisningsminister Christine Antorini (S) 
bekymring over analysen: 
</p><p class=" bl-elem">
»Det opløftende har været, at der generelt er stadig flere piger med anden 
etnisk baggrund, der klarer sig bedre og bedre. Derfor er det en 
overraskende analyse, at piger fra ghettoerne klarer sig så dårligt, og det 
er vi nødt til at diskutere nærmere for at se, hvad vi kan gøre ved det«. 
</p>	
</div>
</div></body></html>
