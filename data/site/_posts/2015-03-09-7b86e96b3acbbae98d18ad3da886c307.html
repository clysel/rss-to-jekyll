---
layout:     post
title: 	    "Ny forskning viser hjernens processer akkurat mens de finder sted"
post_author:	    
post_date:	    Mon, 09 Mar 2015 14:03:08 +0100
post_site:	    politiken.dk 
post_link:	    http://politiken.dk/viden/ECE2579336/ny-forskning-viser-hjernens-processer-akkurat-mens-de-finder-sted/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En af de sidste årtiers største landvindinger inden for hjerneforskningen 
handler om udvikling af spionudstyr, der blandt andet kan stikkes ned i 
hjernen - mens den arbejder. Teknikken hedder 2-foton mikroskopi, og den er 
i høj grad udviklet af de fire forskere, der som tak for deres indsats på 
dette område i dag er blevet annonceret som vinderne af The Brain Prize 
2015. 
</p><p>
De undersøgelser, man kan udføre med denne teknik, giver håb om, at man ved at 
blive klogere på funktioner i såvel raske som syge hjerner på sigt kan få en 
bedre forståelse af de biologiske mekanismer, der forårsager sygdomme som 
blandt andet Alzheimers og Parkinsons. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2416205/grafik-hvem-er-den-gaengse-nobelprismodtager/">Grafik: Hvem er den gængse 
nobelprismodtager</a></p><p>
Spionudstyret, der i form af en videofilm kan levere en direkte reportage af 
kommunikationen mellem aktive hjerneceller, er nu blevet så avanceret, at 
forskere i realtime – her og nu - også kan studere aktiviteten i en enkelt, 
lyslevende hjernecelle. Og dermed udforske detaljerne i en aktiv struktur, 
der måler under 1/1000 af en millimeter. 
</p><p>
Det sker i eksperimenter med forsøgsdyr, typisk mus, fortæller Martin 
Lauritzen, en af de danske forskere, der arbejder med 2-foton teknikken. Han 
er professor i klinisk neurofysiologi på Glostrup Hospital og professor i 
translationel neurobiologi ved Københavns Universitet. En arbejdsdeling, som 
betyder, at han på hospitalet behandler patienter, der har neurologiske 
skader eller lidelser – mens han på universitetet forsker i hjernens 
biologiske processer. 
</p><div class="art-quote article-box">
<p class="quote"/>
<blockquote>
<p class="quote-txt">
Ved hjælp af 2-foton kan vi i dag i museforsøg følge mekanismerne bag en 
sygdom, mens den udvikler sig
</p>
<p class="sender">
Martin Lauritzen, forsker 
</p>
</blockquote>
</div><p>
»Ved hjælp af 2-foton kan vi i dag i museforsøg følge mekanismerne bag en 
sygdom, mens den udvikler sig. Man kan se ind i sygt væv - for eksempel 
cancerceller fra en human hjernetumor, som vi har sat ind i en mus – og det 
er et kæmpe fremskridt i forhold til de observationsmetoder, forskerne måtte 
klare sig med for bare få år siden«, siger Martin Lauritzen. </p><p>
Den allertidligste version af 2-foton teknikken blev udviklet omkring 1990, og 
metoden er baseret på anvendelse af uskadeligt laserlys – såkaldt 
nærinfrarødt lys. Lyset sendes ned i forsøgsdyrets hjerne via et mikroskop, 
og udstyret har også en indbygget skanner, der samtidig fungerer som en 
slags videokamera. Ved at studere billeder fra filmen kan man eksempelvis 
se, hvad der sker i hjernen, når et bestemt område rammes af en blodprop. 
</p><h3>
Så strammede klemmerne 
</h3><p>
Netop sådan en undersøgelse af eftervirkningerne af iltmangel i hjernen – en 
af følgeskaderne i forbindelse med en blodprop i hjernen - kunne Martin 
Lauritzen og hans kolleger ved Københavns Universitet sammen med britiske 
forskere offentliggøre i Nature i 2014. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/MOBIL-VIDEN-mus-2-f_919237a.gif" alt="" border="0"/></span></p><p>
Og undersøgelsen, der blandt andet byggede på 2-foton eksperimenter med 
vævsmateriale fra mus, viste noget, der aldrig tidligere er set: nemlig hvad 
der egentlig sker med de allermindste blodkar i hjernevævet – kapillærerne – 
når de beskadiges af en blodprop. Hvis man skal sige det meget forenklet, så 
sidder der en slags klemmer rundt om disse blodkar, forklarer Martin 
Lauritzen: 
</p><p>
»Disse klemmer, der har en form for muskelfunktion, regulerer den mængde af 
blod, som kan strømme gennem kapillærerne. Strammer klemmerne om de små 
blodkar, falder blodgennemstrømningen, fordi passagen bliver smallere, og 
udvider klemmerne sig, kommer der mere blod til de aktive områder«. 
</p><p>
Forskergruppen tog nogle skiver af hjernen fra en rask mus, der forinden var 
blevet aflivet i henhold til de dyreetiske retningslinjer, som gælder for 
forsøg af denne art, og udsatte hjernevævet for iltmangel. Og i 2-foton 
mikroskopet kunne man herefter se, at de små klemmer snørede sig sammen i en 
slags dødsstivhed. 
</p><p>
Det næste skridt bliver at vise, hvordan hjernevævet hos levende forsøgsmus 
reagerer efter en blodprop – og de forsøg er i gang på Københavns 
Universitet. Forsøgsmusene har her via genetisk manipulation fået tilført en 
egenskab, der betyder, at klemmerne omkring deres kapillærer i hjernen vil 
lyse rødt, når de rammes ramt af laserstrålerne fra 2-foton udstyret. 
</p><p>
Forskerne bedøver dyrene, fremkalder så en blodprop i deres hjerner – og borer 
derpå et lille hul i dyrenes hjerneskal lige ud for det sted, hvor 
blodproppen er opstået. De bedøvede forsøgsmus fikseres, så de ligger 
bomstille under 2-foton undersøgelsen – og laserlyset bliver herefter via 
åbningen i hjerneskallen rettet mod skadesstedet i hjernen. Hensigten er at 
se, hvordan klemmerne arbejder i realtime, og efter optagelserne aflives 
dyrene i overensstemmelse med de dyreetiske forsøgsregler. 
</p><h3>
Farvestoffer 
</h3><p>
2-foton teknikken bruges af videnskabsmænd verden over, og inden for de sidste 
fire-fem år er forskerne for alvor begyndt at få bemærkelsesværdige 
resultater. Den primære forklaring på dette er ikke, at udstyret rent 
teknisk er forbedret, fortæller Martin Lauritzen: 
</p><p>
»Det handler derimod om forbedringer af den software, som styrer 
billedoptagelserne. For det er her, udviklingsmulighederne for alvor 
ligger«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2400549/aarets-mest-tossede-forskning-natteravne-er-mere-psykopatiske-og-bacon-virker-mod-naeseblod/">Årets mest tossede forskning: 
Natteravne er mere psykopatiske, og bacon virker mod næseblod</a></p><p>
Københavns Universitet har tre 2-foton mikroskoper, og de står alle i 
forskningsafsnittet for Neurovidenskab og Farmakologi, som Martin Lauritzens 
videnskabelige gruppe er en del af. Det nyeste mikroskop ankom i februar, og 
det er mere udviklet på softwaresiden end de tidligere modeller, som det tog 
lang tid at få kørt helt ind. 
</p><p>
»Vi har arbejdet med 2-foton teknikken siden 2007, og det er glædeligt at den 
nye software ser ud til at være nemmere at arbejde med end de hidtidige 
modeller. Men vi skal stadig lave rigtigt mange dataanalyser for at få 
programudstyret til at yde optimalt«, siger Martin Lauritzen. 
</p><div class="art-quote article-box">
<p class="quote"/>
<blockquote>
<p class="quote-txt">
Men i løbet af relativt få år vil det ikke undre mig, hvis udstyret bliver 
udviklet så meget, at det også vil kunne bruges til at undersøge patienter i 
realtime
</p>
<p class="sender">
Martin Lauritzen, forsker 
</p>
</blockquote>
</div><p>
2-foton teknikken har sine begrænsninger – den trænger eksempelvis kun cirka 1 
millimeter ned i et biologisk materiale – og den bruges i de nuværende 
udgaver ikke til undersøgelser af igangværende biologiske processer i 
menneskekroppen. Skal udstyret sige noget om biologiske processer i realtime 
– mens de foregår – er man derfor nødt til at bruge forsøgsdyr, og her har 
mus af flere årsager vist sig at være det bedste valg. For dels er det 
muligt at bestille mus, der ved genetisk manipulation har fået netop de 
egenskaber eller mangler, forskerne ønsker, dels er musene relativt lette at 
håndtere i et laboratoriemiljø – og endelig er de billigere end eksempelvis 
forsøgsrotter. </p><p>
»Men i løbet af relativt få år vil det ikke undre mig, hvis udstyret bliver 
udviklet så meget, at det også vil kunne bruges til at undersøge patienter i 
realtime«, siger Martin Lauritzen. 
</p><p>
2-foton undersøgelser af forsøgsdyr – og af væv udtaget fra mennesker - 
involverer farvestoffer. Disse farvestoffer, der kan have en række 
forskellige kulører, kan for eksempel bruges til at vise aktiviteten blandt 
hjerneceller i en levende musehjerne, fortæller en af Martin Lauritzens 
medarbejdere, farmaceut og postdoc Sanne Barsballe Jessen: 
</p><p>
»Man giver den bedøvede mus en injektion grønt farvestof i den del af hjernen, 
man vil undersøge – og dette farvestof er konstrueret således, at det binder 
sig til calcium, der fungerer som signalstof for nerveceller i hjernen. Når 
cellerne arbejder, bruger de calcium, og svingninger i calciumniveauet viser 
sig i form af ændringer i lysintensiteten på de grønne billeder, 2-foton 
mikroskopet optager gennem det lille hul i musens hjerneskal. Det samme hul, 
som indsprøjtningen med farvestof også gives igennem«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2416434/dansk-hjerneforsker-jubler-over-nobelpris-fremragende-og-velfortjent/">Dansk hjerneforsker jubler 
over nobelpris: Fremragende og velfortjent</a></p><p>
Ved forsøg af denne art arbejder forskerne blandt andet med det område i 
hjernen, der forarbejder sanseindtryk. Her handler det om at aktivere de 
nerveceller i området, som modtager impulser, og det gør man ved at 
stimulere musens knurhår, siger Sanne Barsballe Jessen: 
</p><p class=" bl-elem">
»Vi sætter en lille elektrode, der udsender en ganske svag strøm, 
på et af musens knurhår. På den måde aktiveres en nerve, der går op i 
sansecentret, hvor signalet når nervecellerne. Og når nervecellerne så 
begynder at arbejde, kan vi aflæse deres aktivitet ved hjælp af det grønne 
farvestof. Det er ganske smart«. 
</p>	
</div>
</div></body></html>
