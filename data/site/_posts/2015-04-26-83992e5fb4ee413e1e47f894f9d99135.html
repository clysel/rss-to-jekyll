---
layout:     post
title: 	    "Forfatter: »Det største tabu er de finske kvinders forhold til de tyske soldater«"
post_author:	    
post_date:	    Sun, 26 Apr 2015 12:28:28 +0200
post_site:	    politiken.dk 
post_link:	    http://politiken.dk/kultur/boger/ECE2643579/forfatter-det-stoerste-tabu-er-de-finske-kvinders-forhold-til-de-tyske-soldater/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Blå bog</h4>
<h5>
Katja Kettu</h5>
<div class="fakta-body" data-buildingblock="embedded_factboxlink">
<p><b>Finsk forfatter</b>, klummeskriver, filminstruktør og forsanger i punkbandet 
Confusa. 
</p><p>
Født 1978. Katja Kettu har bl.a. skabt animationsfilmen ’Mankeli’ 
(2011). 
</p><p>
Har skrevet en novellesamling og flere romaner, hvoraf ’Jordemoderen’ (2011, 
da. 2015) er den første på dansk. 
</p><p>
Romanen er tildelt en lang række priser bl.a. den finske litteraturpris 
Runebergprisen. 
</p><p class=" bl-elem">
Den er solgt til udgivelse i 18 lande og er <b>under filmatisering</b>.
</p>
</div>
</div><p>
Finlands kulturministerium bliver måske nedlagt. Det er helt vanvittigt«, 
siger den finske forfatter Katja Kettu grinende, mens hun roder i sit hår, 
så det bliver endnu mere uglet. Fra hun trådte ind på forlagskontoret, har 
det været tydeligt, at der ikke er mange af hendes slags. Hun er 
skønlitterær forfatter, forsanger i et punkband, finsk stilikon, uddannet 
animationsfilmsinstruktør og fra Lapland. Tilsyneladende er hun mere 
interesseret i at tale om det netop afsluttede finske parlamentsvalg end om 
sin roman. 
</p><p>
Ved valget sidste søndag viste tre højreorienterede partier sig at være 
Finlands største, og nu vil de, ifølge Kettu, skære voldsomt ned på 
kulturområdet. »Det er især vanvittigt, når man bor i et land, der har en så 
voldsom og krigsfyldt historie, og hvor man stadig ikke kan tale åbent om 
det. Vi taler kun om de krige, hvor Finland var det moralske offer. Jeg er 
bange for, at vi glemmer, at Finland har et dobbeltansigt«, siger 
forfatteren. 
</p><h3>
Seksualitet og nazisme 
</h3><p>
’Jordemoderen’ er en fortælling, der viser Finlands komplekse situation under 
Anden Verdenskrig. Det er en kærlighedshistorie om den finske jordemoder 
Vildøje og den tyske SS-officer og fotograf Johannes, der begge arbejder i 
fangelejren Titovka. Da Tyskland besatte store dele af Europa, var Finland 
allerede midt i Vinterkrigen mod Sovjetunionen. Derfor oplevede mange finner 
de tyske tropper som befriere, selv om hverken nazismen eller antisemitismen 
havde fodfæste i landet, og med Rusland som fælles fjende blev Finland og 
Nazityskland allierede. En alliance, der siden har været et så stort tabu, 
at man i Katja Kettus skoletid ikke blev undervist i det fatale samarbejde. 
</p><p>
»Da jeg researchede til romanen, talte jeg med mange, der levede dengang. Det 
var næsten umuligt at få kvinderne til at udtale sig. Det største tabu er de 
finske kvinders forhold til de tyske soldater«, fortæller hun. Der var 
200.000 tyske soldater, som blev indkvarteret hos den finske befolkning, 
mens langt de fleste finske mænd kæmpede ved fronten mod russerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2624735/funklende-krigseventyr-foeles-som-verdensomsejling-under-murbrokkerne/">Funklende krigseventyr føles 
som verdensomsejling under murbrokkerne</a></p><p>
»Derfor er der mange tyske efterkommere i Finland i dag, men det er uudtalt, 
og kvinderne har været syndebukke. Kvindernes seksualitet har fået skyld for 
meget af det, der skete under Anden Verdenskrig«, siger Kettu, der ud over 
korrekt historieskrivning også efterlyser et feministisk blik på Finlands 
handlinger under krigen. 
</p><p>
Vildøje og Johannes møder hinanden i den tysk/finske fangelejr. Han skal 
fotografere finnernes arbejde og hverdag og tager billeder af hende, mens 
hun står med en afklippet navlestreng i munden under en fødsel. 
</p><p>
»Jordemødrenes rolle i Lapland under krigen var ikke bare interessant, fordi 
de kunne se, at finske kvinder og tyske mænd fik børn sammen. De medvirkede 
også i stor stil i de skrækkelige medicinske forsøg, vi kender fra den 
øvrige historie om nazisme«, siger Kettu. 
</p><div class="art-quote article-box">
<p class="quote"/>
<blockquote>
<p class="quote-txt">
Jordemødrenes rolle i Lapland under krigen var ikke bare interessant, fordi de 
kunne se, at finske kvinder og tyske mænd fik børn sammen. De medvirkede 
også i stor stil i de skrækkelige medicinske forsøg
</p>
</blockquote>
</div><p>
Ud over at bringe børn til verden foretager Vildøje også undersøgelser på 
russiske mænd, så dem uden forhud kan blive sendt videre til kz-lejre. Hun 
medvirker i voldsomme overgreb på de russiske kvinder, blandt andet når hun 
sørger for, at der er aborter nok til at undersøge dem 
videnskabeligt.</p><p>
»Hun bringer både liv og død til verden«, fortæller Katja Kettu, der har haft 
svært ved at finde tilstrækkeligt arkivmateriale om fangelejrene i Finland, 
fordi det efter krigen blev destrueret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2642485/velkonstruerede-essays-om-at-flyve-og-falde-med-kaerligheden/">Velkonstruerede essays om at 
flyve og falde med kærligheden</a></p><p>
»Både Vildøje og Johannes tror, at de er neutrale i situationen. Det er altid 
farligt at tro sådan om sig selv, for man kommer til at legitimere sine 
handlinger. Selv om de historiske omstændigheder kan være skyld i meget 
ondt, har man også en individuelt ansvar. Det bliver vi nødt til at have 
blik for, når vi fortæller Finlands historie«, siger Kettu og pointer igen, 
at det er historieløst vanvid, og måske endda farligt, hvis Finland ikke 
prioriterer kulturen. 
</p><p><i class=" bl-elem">Mener du virkelig, at kulturministeriet kan forhindre, at mennesker handler 
umoralsk i krisesituationer?</i></p><p>
»Hvis det fører en ordentlig kulturpolitik, kan det i hvert fald sørge for, at 
vi ikke glemmer historien. Det burde være en politiske beslutning, at den 
finske befolkning skal have mere information om de finsk/tyske fangelejre. 
Der er mange, som ikke kender til dem og ikke tror på dem i dag. I 
princippet svarer det til at lægge låg på holocaust«, siger hun. 
</p><h3>
Neutral eller Nato? 
</h3><p>
Da det stod klart, at Tyskland ville tabe Anden Verdenskrig, indgik Finland og 
Rusland en fredsaftale. Mest fordi man i Finland frygtede, at Rusland ville 
invadere landet, som det var sket blandt andet i Polen, Ungarn og de 
baltiske lande. Det kom til at betyde, at Tyskland gik fra at være ven til 
fjende på under to uger. Da de tyske tropper var blevet trukket ud af 
Finland, totalsmadrede tyske bombefly Lapland i det, der siden er blevet 
døbt Laplandskrigen. I byen Rovaniemi, hvor Katja Kettu er vokset op, er der 
derfor kun nye bygninger i dag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2620913/klaus-rifbjergs-nye-bog-er-paa-gaden---og-faar-fem-hjerter/">Klaus Rifbjergs nye bog er på 
gaden - og får fem hjerter</a></p><p>
»Det var en bizar og kompleks situation, men på mange måder bare en mindre 
skala af det, der skete i resten af Europa«, fortæller Kettu. 
</p><p><i class=" bl-elem">Hvordan taler man i Finland om Rusland i dag?</i></p><p class=" bl-elem">
»I Finland er der meget nervøsitet omkring Rusland. Især efter annekteringen 
af Krim. Man har altid gerne villet være neutral i forholdet mellem Nato og 
Rusland, men det er næsten umuligt, fordi Ruslands regering er så 
uberegnelig. Jeg har været imod Nato hele mit liv, men har ændret holdning. 
Man har næsten ikke noget valg. Finlands historie viser med al tydelighed, 
at Rusland er i stand til meget. Det er et andet vigtigt aspekt ved vores 
historie, som vi også skal have blik for politisk i dag«. 
</p>	
</div>

</div></body></html>
