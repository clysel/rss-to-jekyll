---
layout:     post
title: 	    "Fodboldredaktøren: FC Midtjylland får guld, inden slutspillet kommer"
post_author:	    
post_date:	    Sat, 04 Apr 2015 12:01:21 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2616164/fodboldredaktoeren-fc-midtjylland-faar-guld-inden-slutspillet-kommer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
Et tankeeksperiment: Hvis turneringsstrukturen allerede var ændret, så vi – i 
stedet for en skæv turnering, hvor holdene mødes indbyrdes tre gange og 
kampantallet er 33 – havde fået indført slutspil, ville der stadig efter 22 
runder være masser af spænding tilbage i landets bedste fodboldrække. Færre 
’ligegyldige’ kampe og mange flere betydende kampe resten af sæsonen. Og i 
alt 32 kampe, altså blot én færre end nu. 
</p><p>
Det ville give et løft til tilskuertallene, fordi medaljekandidaterne skulle 
møde hinanden to gange i stedet for én i den sidste tredjedel af turneringen 
(og fire gange i alt i stedet for tre). Og samtidig ville den skærpede 
konkurrence i topstriden formentlig gøre de stærkeste hold bedre rustet til 
deltagelse i de europæiske turneringer, mener mange. 
</p><p>
Vi taler her om en superliga med samme antal hold som nu, men med to slutspil, 
hvor pointene efter grundspillet halveres. Et medaljeslutspil for de seks 
bedste efter 22 kampe og et nedrykningsslutspil for de seks på de nederste 
pladser. 
</p><p><b>Mesterskabsslutspillets deltagere og point: </b></p><ul><li>FCM 27</li><li> FCK 21</li><li> Randers FC 18</li><li> Brøndby 17</li><li> FCN 16</li><li class=" bl-elem"> AaB 16</li></ul><p><b>Nedrykningsslutspillet: </b></p><ul><li>Hobro 15</li><li> SønderjyskE 15</li><li> Esbjerg 13</li><li> OB 13</li><li> FC Vestsjælland 8</li><li class=" bl-elem"> Silkeborg 6 </li></ul><p><b class="ext-link">DEBAT</b><a class="embeddedlink" href="http://politiken.dk/sport/fodbold/superligaen/ECE2572893/her-er-fire-bud-paa-et-nyt-format--i-superligaen/">Her er fire bud på et nyt format i 
Superligaen</a></p><p>
FCK’erne ville altså kunne indhente midtjyderne med to sejre i de resterende 
indbyrdes opgør – i stedet for at være 11 point bagud, som de er nu. FC 
Vestsjælland ville med en sejr på tirsdag i Odense pludselig få nyt håb om 
at kunne undgå degradering til 1. division. Men, man kan sagtens mene, at 
det ikke er fair og rimeligt, at pointene skal halveres. Hvorfor skal point, 
som et hold har indtjent i de første 22 runder, ikke tælle lige så meget som 
point erobret i de sidste 10 kampe? 
</p><h3>
Hjemmekampe mod andre tophold 
</h3><div class="art-fakta article-box">
<h4 class="">
runde 23 </h4>
<div class="fakta-body" data-buildingblock="embedded_factboxlink">
<p><b>Lørdag </b></p><ul><li class=" bl-elem"><b>17.00</b> SønderjyskE-FCN (TV3 Sport 1)</li></ul><p><b>Søndag </b></p><ul><li><b>17.00</b> Hobro-Silkeborg (Canal 8)</li><li><b>19.00</b> Esbjerg-FCM (Canal 9)</li><li class=" bl-elem"><b>Mandag </b></li></ul><ul><li><b>16.00 </b>Brøndby-FCK (TV3+)</li><li class=" bl-elem"><b>19.30</b> Randers-AaB (TV3 Sport 1)</li></ul><p><b>Tirsdag </b></p><ul><li class=" bl-elem"><b>19.00</b> OB-FCV (TV3 Sport 1) </li></ul><p class=" bl-elem"/>
</div>
</div><p>
Tilbage til turneringen, som den afvikles nu: FC Midtjylland får aldrig en 
større chance for at blive mester. Og hvis træner Glen Riddersholms mandskab 
kommer gennem de to giftige udekampe på stribe mod Esbjerg i morgen – når 
anfører Kristian Bach Bak er ude med karantæne – og AaB med mindst 3 point, 
vil midtjyderne kunne køre på en bredere og bredere ’guldvej’ frem mod 
klubbens første titelgevinst. Bl.a. fordi FCM, der aldrig taber på MCH 
Arena, har hjemmebanefordel mod de tre nærmeste konkurrenter, Randers FC 3. 
maj, FCK 7. maj og Brøndby 24. maj. </p><p>
FCK’erne skal også møde Brøndby (på mandag) og Randers FC på udebane. FCK må 
stille op uden Nicolai Jørgensen på Brøndby Stadion, og det er en svækkelse. 
Nicolai Jørgensen betyder som topscorer meget for FCK og gjorde det i øvrigt 
glimrende, da han kom ind i 2. halvleg i landskampen mod Frankrig. 
</p><p>
FCM-stopperen Erik Sviatchenko var ikke så heldig i landskampene, men viste 
karakterstyrke ved både mod USA og franskmændene at spille sig op efter en 
nervøs, svag start. Han er en fremtidens mand på landsholdet, og han har 
trods alt fået styrket selvtilliden og lært noget ved at være med under 
Morten Olsen. Der er bestemt grund til at tro, at han på klubholdet vil 
fortsætte på samme overbevisende måde, som har han har optrådt i de to 
første tredjedele af turneringen. 
</p><p class="art-ext-other">

</p><p/><p>
Når man studerer tabellen, ser man, at der ikke er meget spænding tilbage i 
striden om guldet og om sølvet, og det ligger næsten fast, hvem der rykker 
ud. FC Vestsjælland og den pressede cheftræner Michael Hansen har det sidste 
skud i bøssen tirsdag aften i Odense. Striden om bronzen er stadig meget 
åben, og opgøret mellem Randers FC og AaB’s forsvarende mestre mandag aften 
er nærmest altafgørende for aalborgenserne. Taber de, er de dømt ude af 
medaljekapløbet. 
</p><h3>
Kunstig måde at lave spænding på 
</h3><p>
Til sommer får Fodbolddanmark at vide, om en ny turneringsstruktur skal 
indføres i Superligaen. Så er alle parter og interessenter, også trænere og 
spillere, blevet hørt, og superliga- og divisionsklubberne skal komme med en 
indstilling til DBU’s bestyrelse. 
</p><p class=" bl-elem">
At indføre slutspil og halvere pointene er en kunstig måde at skabe spænding 
på. Og vil det ikke være til gavn for talentudviklingen og give flere unge 
spillere chancen i den bedste række, hvis Superligaen i stedet øges til 16 
hold, som spiller i en regulær turnering? Vi venter spændt på den endelige 
beslutning. 
</p>	
</div>

</div></body></html>
