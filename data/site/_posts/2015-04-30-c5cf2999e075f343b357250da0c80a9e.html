---
layout:     post
title: 	    "Venstre bløder som da Løkkes personsager var på sit højeste "
post_author:	    
post_date:	    Thu, 30 Apr 2015 16:01:26 +0200
post_site:	    politiken.dk 
post_link:	    http://politiken.dk/indland/politik/ECE2649577/venstre-bloeder-som-da-loekkes-personsager-var-paa-sit-hoejeste/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Venstre står med et alvorligt problem. 
</p><p>
Hvis der var folketingsvalg i morgen, ville blot 19,5 procent af danskerne 
sætte deres kryds vedn partiet. Sagt på en anden måde: Venstre har mistet 
hele 4,7 procentpoint af deres vælgere på én måned. 
</p><p>
Det viser en ny måling foretaget af Megafon for Politiken og TV 2. 
</p><h3>
Styrtbløder som under Løkke-kriserne 
</h3><p>
Konsekvensen er, at Venstre går fra at have været Danmarks største parti siden 
valget i 2011 med en vælgertilslutning på omkring de 26,7 procent, til at 
være landets tredjestørste. 
</p><p>
Men måske mest bekymrende for Venstre er, at partiet den seneste måned har 
blødt næsten samme mængde vælgere, som da det kom frem, at partiet havde 
købt tøj til Lars Løkke Rasmussen for 152.000 kroner og betalt for rejser 
til dele af Venstreformandens familie. 
</p><p>
Dengang mistede Venstre på én måned 4,8 procent af sine vælgere. 
</p><h3>
V har forventet at valget vil blive tæt 
</h3><div class="art-quote article-box">
<p class="quote"/>
<blockquote>
<p class="quote-txt">
Jeg har hele tiden forventet, at valget vil blive meget tæt
</p>
<p class="sender">
Inger Støjberg (V) 
</p>
</blockquote>
</div><p>
Men partiet befinder sig ikke i en krise, mener Venstres politiske ordfører, 
Inger Støjberg. </p><p>
»Jeg har hele tiden forventet, at valget vil blive meget tæt, og derfor vil 
jeg opfordre alle, der vil have en blå regering, til at stemme på de blå 
partier«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2636285/halvandet-aars-betaenkningstid-og-to-kampagner-senere-intet-nyt-om-vs-kontanthjaelpsloft/">Halvandet års betænkningstid og to 
kampagner senere: Intet nyt om V's kontanthjælpsloft</a></p><p>
Inger Støjberg har ingen forklaring på, hvorfor partiet går så meget tilbage. 
Men hun afviser, at det er partiets hidtil største og seneste kampagne, 
hvori Venstre fremlægger sine mærkesager og konkrete løsningsforslag, der 
har skræmt vælgerne væk. 
</p><p>
»Vi er flere gang blevet spurgt, hvad vi går til valg på, og det har vi klart 
fremlagt; det er god, fornuftig borgerlig politik«, siger Inger Støjberg. 
</p><h3>
Socialdemokratiet, landets største parti 
</h3><p>
Dansk Folkeparti træder med Megafon-målingen op på podiet som landets 
næststørsteparti med 20,8 procents vælgeropbakning. 
</p><p>
Men førstepladsen generobrer Socialdemokraterne, der går to procentpoint frem 
og lander på i alt 24,6 procent. 
</p><p>
»Det er skønt, at vælgerne rent faktisk kan se, at det, vi har gjort for det 
her land, virker. Det er klart, at jeg havde været mere tilfreds, hvis rød 
blok havde et flertal i forhold til blå blok. Men jeg tror og håber, det nok 
skal komme, når endnu flere finder ud af, at det er den rigtige vej at gå«, 
siger gruppeformand Leif Lahn (S). 
</p><p><i class=" bl-elem">Hvad tænker I om, at rød bloks fremgang stadig afhænger af, om Alternativet 
kommer over spærregrænsen?</i></p><p>
»Jeg har det fint med Alternativet generelt, og jeg har intet problem, hvis de 
kommer ind. Vi bruger mere tid på, at vi som regering får skabt resultater. 
Vi er slet ikke gået i valgkamp«. 
</p><h3>
Alternativet er over spærregrænsen 
</h3><p>
Hvis Alternativet ikke kommer over spærregrænsen ved valget, vil afstanden i 
mandater, altså sæder i Folketinget, mellem rød og blå blok være 11 
mandater. 
</p><p>
Men Alternativet er for første gang over spærregrænsen med to procents 
vælgeropbakning. 
</p><p>
Det bliver til 4 mandater som for første gang bliver talt med i rød bloks 
mandater. 
</p><p>
»Nu tager vi alle målinger med et gran salt. Men det ser ud til, at der er en 
fast base af folk, som synes, de har lyst til stemme på os. Det er vi 
selvfølgelig glade for«, siger partiets leder og stifter, Uffe Elbæk. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2617886/11700-skal-skrive-under-foer-danskerne-kan-stemme-paa-yahya-hassan/">11.700 skal skrive under, før 
danskerne kan stemme på Yahya Hassan</a></p><p>
»Siden vi blev opstillingsparate, har vi arbejdet på at styrke vores 
organisation samt vores aktivistiske- og kulturelle nerve, så vi er klar, 
når valgkampen bliver skudt i gang«. 
</p><p>
Dermed ser centrum-venstrefløjen ud til at undgå et frygtet skrækscenarie, 
hvor Alternativet høster en masse af centrum-venstrefløjens stemmer, men 
lige nøjagtig ikke når over spærregrænsen. 
</p><p>
Konsekvensen ville være, at Alternativets stemmer går tabt og bliver 
ligegyldige i kampen om at beholde statsministerposten i rød blok. 
</p><h3>
Forspringet bliver smallere 
</h3><p>
Kigger vi på, hvordan Folketingets 179 mandater nu fordeler sig mellem de to 
blokke, er de borgerlige partiers forspring svundet ind til to mandater. 
</p><p>
For bare en måned siden var forsrpinget hele 17 mandater. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2610191/doedsstraf-er-mest-populaert-blandt-borgerlige-vaelgere/">Dødsstraf er mest populært blandt 
borgerlige vælgere</a></p><p>
Stillingen er derfor 91 mandater til blå blok og 88 til rød blok. Lars Løkke 
vil derfor stadig blive landets statsminister, hvis valget skulle afgøres i 
morgen. 
</p><p>
Det forventes nemlig, at de fire mandater fra Grønland og Færøerne fordeler 
sig med 3 mandater til rød blok og et enkelt til de borgerlige. 
</p><h3>
Mistillid årsag til Venstres upopularitet 
</h3><p>
Det er ikke kun danskernes opbakning til Venstre, der siver. Også tilliden til 
partiets formand er på retræte. 
</p><p>
Megafon har nemlig også spurgt danskerne, hvem de opfatter som den mest 
troværdige politiker. Her svarer 49 procent Helle Thorning-Schmidt (S), mens 
kun 19 procent svarer Lars Løkke. De resterende ser ingen forskel på de to 
statsministerkandidater. 
</p><p>
I oktober - altså efter Løkkes personsager - sidste år mente 44 procent af de 
adspurgte, at Thorning var mest troværdig. 22 procent svarede Løkke. 
</p><p>
Årsagen er, at de røde vælgere entydigt peger på Thorning som mest troværdig, 
mens de blå vælgere i langt højere grad ikke kan se nogen forskel på hende 
og Lars Løkke. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2620950/hver-fjerde-s-vaelger-dumper-hele-regeringens-sundhedsindsats/">Hver fjerde S-vælger dumper 
regeringens sundhedsindsats</a></p><div class="art-quote article-box">
<p class="quote"/>
<blockquote>
<p class="quote-txt">
Det ser ud til, at der er en fast base af folk, som synes, de har lyst til 
stemme på os
</p>
<p class="sender">
Uffe Elbæk, Alternativet 
</p>
</blockquote>
</div><p>
Netop Lars Løkkes kæntrende troværdighed har bidraget til rød bloks fremgang. 
32 procent mener nemlig, at de er mere eller meget mere tilbøjelige til at 
stemme på rød blok - som følge af Løkkes personsager. </p><p class=" bl-elem">
En stor del af de adspurgte er selvfølgelig vælgere, der stemte rødt i 2011. 
Fjerner vi dem, siger 13 procent af dem, der stemte blåt, at de kunne 
overveje at stemme rødt, som følge af Løkkes personsager. 
</p>	
</div>

</div></body></html>
