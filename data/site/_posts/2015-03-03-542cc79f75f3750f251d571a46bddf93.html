---
layout:     post
title: 	    "Alle reddet op fra brand i svensk mine"
post_author:	    
post_date:	    Tue, 03 Mar 2015 11:01:43 +0100
post_site:	    politiken.dk 
post_link:	    http://politiken.dk/udland/ECE2571276/alle-reddet-op-fra-brand-i-svensk-mine/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De personer, der opholdt sig i Garpenbergsminen, hvor der tidligere i dag 
udbrød brand, er nu blevet evakueret, og branden er slukket. 
</p><p>
Det fortæller Daniel Lundin, informationsansvarlig i beredskabstjenesten, til 
det svenske medie svt.se. 
</p><p>
Ifølge flere svenske medier var der omkring 160 personer i minen, da branden 
brød ud. 
</p><p><b class="ext-link">MERE OM BRANDEN</b><a class="embeddedlink" href="http://politiken.dk/udland/ECE2571110/minebrand-i-sverige-150-mennesker-er-fortsat-under-jorden/">Minebrand i Sverige: 150 
mennesker er fortsat under jorden</a></p><p>
Det skal angiveligt være en container med plasticmateriale, der brændte 800 
meter under jorden. Beredskabstjenesten fik melding om branden klokken ni, 
og kort før klokken 10 kunne evakueringen begynde. 
</p><p>
»Vi har lige afsluttet evakueringen, og branden er slukket. Nu begynder en 
evaluering af, hvad der var årsag til branden, og hvordan redningsarbejdet 
gik«, siger Marcela Sylvander, der er informationschef hos virksomheden 
Boliden, der driver minen, til svt.se.
</p><p>
Hun har ikke nogen yderligere oplysninger om de personer, der var på arbejde i 
minen, da branden brød ud.
</p><p>
»De er på jorden. Jeg har ingen oplysninger om, hvordan de har det, men vi har 
ikke fået indberettet nogen skader, og det er vi glade for«, siger hun.
</p><p class=" bl-elem">
Garpenbergminen har været i brug siden det 13. århundrede, og det er dermed 
den ældste mine i Sverige, der stadig er i brug. Fra minen udvinder man 
råstoffer som zink, bly og sølv. 
</p>	
</div>
</div></body></html>
