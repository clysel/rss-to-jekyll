---
layout:     post
title: 	    "Cuba debuterer i det gode selskab - men Obama har fået en ny hovedpine"
post_author:	    
post_date:	    Fri, 10 Apr 2015 08:44:16 +0200
post_site:	    politiken.dk 
post_link:	    http://politiken.dk/udland/ECE2622466/cuba-debuterer-i-det-gode-selskab---men-obama-har-faaet-en-ny-hovedpine/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Obama gav </p><p class=" bl-elem">Venezuelas kontroversielle regering mange kort på hånden</p>

</blockquote>
</div><p>
Selv om den officielle dagsorden klart handler om at finde fælles regionalt 
fodslag omkring sociale og økonomiske udfordringer, er det i virkeligheden 
helt andre emner, der vil fylde mest, når ledere fra hele det amerikanske 
kontinent i dag mødes i Panama. 
</p><p>
For de latinamerikanske regeringer er det en stor glæde, at det Syvende 
Amerikanske Topmøde for første gang er fuldtalligt, fordi Cuba debuterer som 
inviteret. USA’s modstand mod Cubas deltagelse har ved tidligere møder og i 
det hele taget lagt en alvorlig dæmper på hjerteligheden mellem USA og dets 
naboer, der tilmed har det med at give den store nabo mod nord skylden for 
alle ulykker. 
</p><p>
Men med den amerikanske præsident, Barack Obamas, beslutning om at normalisere 
forholdet til Cuba efter 55 års fjendskab tog det dysfunktionelle forhold 
mellem USA og Latinamerika en positiv drejning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2532581/cuba-ruster-sig-amerikanerne-kommer-maaske/">Cuba ruster sig: Amerikanerne 
kommer. Måske</a></p><p>
Forhandlingerne mellem USA og Cuba har hidtil været hemmelige, men for Cuba er 
det afgørende at blive fjernet fra listen over stater, der støtter terror, 
og det ventes, at Obama vil komme ind på emnet under topmødet. Det er også 
ventet, at Obama og Castro vil udveksle ord. 
</p><p>
Men hvis Obama scorede mange point på at byde Cuba velkommen i det gode 
selskab, så slog præsidenten nærmest sig selv tilbage til start, da han i 
sidste måned erklærede, at Venezuela udgør en trussel mod USA's sikkerhed. 
Lige meget hvor mange gange Washington forklarede, at den erklæring kun er 
en formalitet for at kunne indføre sanktioner mod syv højtstående 
venezuelanere, der mistænkes for tortur og brud på menneskerettighederne 
over for landets opposition, var skaden sket. 
</p><h3>
Latinamerika rykker sammen 
</h3><p>
Med hvad, der bredt ses som en strategisk brøler, gav Obama dermed Venezuelas 
kontroversielle regering så mange kort på hånden, at præsident Nicolas 
Maduro hjemme i fuldt alvor kunne beskylde USA for at forberede en invasion 
og endog være skyld i den massive varemangel i butikkerne. Emnet vil optage 
alle sind under topmødet, for igen rykker Latinamerika sammen. Men der er 
denne gang tegn på sprækker i sammenholdet, for Venezuelas dybe politiske og 
økonomiske krise er blevet en varm kartoffel og kan ikke længere ignoreres. 
</p><p>
En række af regionens tidligere præsidenter og internationale 
menneskerettighedsgrupper har tænkt sig at møde frem ved topmødet for at 
kritisere fængslingen af en række oppositionspolitikere samt regeringens 
generelle intimidering af politiske modstandere. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Panama_Americas_Sum_927228y.jpg" alt="" border="0"/><span class="caption"><span class="f-img-caption">Protester. 
</span>Modstandere af den amerikanske politik i Latinamerika går i optog i Panama. Foto: AP</span></span></p><p>
På sin side vil Maduro fremlægge næsten ti millioner underskrifter, der 
kræver, at USA trækker sin trusselserklæring tilbage. 
</p><p>
At Washington dog nødig ser, at Venezuela kommer til at overskygge topmødets 
ellers vigtige diskussioner, blev tydeligt, da Obama forleden sendte sin 
udenrigspolitiske rådgiver, Thomas Shannon, til Caracas for at nedtone 
konflikten. 
</p><p>
I plenum er der nok at tage fat på, for topmødets titel er ’Velstand med 
Retfærdighed’, og de nøgleord siger noget om, hvor meget fokus har flyttet 
sig siden det første topmøde fandt sted i Miami for to årtier siden. Dengang 
var der stort set enighed om, at såvel økonomisk som social udvikling 
udelukkende kunne overlades til markedet, og at staten først og fremmest 
skulle rydde stenene af vejen for den proces. Den tankegang banede vejen for 
en bølge af privatiseringer over hele regionen, mens ord som solidaritet og 
retfærdighed blev affærdiget og fattigdom betragtet som nødvendig. 
</p><p>
I dag lyder der helt andre toner fra Latinamerikas regeringer, der ganske vist 
ikke investerer nær så meget, som de burde, i uddannelse og teknologi, men 
dog alle har fattigdomsbekæmpelse og med større eller mindre held social 
inklusion på programmet. 
</p><p>
Middelklassen udgør nu 34 procent af befolkningen og er for første gang flere 
end den fattige andel, og blandt punkterne på dagsordenen er netop, hvordan 
det amerikanske kontinent kan nedbringe fattigdommen yderligere ved fælles 
anstrengelser. 
</p><p>
Men der hænger samtidig en tung skygge over bestræbelserne, for mødet finder 
sted blot dagen efter, at d FN’s Økonomiske Kommission for Latinamerika og 
Caribien (Cepal) sænkede sine forventninger til regionens vækst. 
</p><p>
Gennemsnitligt vil Sydamerikas bnp ikke vokse, men den anslåede nulvækst 
dækker over store regionale forskelle, hvor Chile, Colombia, Peru, Bolivia 
og Ecuador vil opleve en vækst på omkring 3 pct., mens de store lande som 
Brasilien, Argentina og Venezuela trækker ned og vil have nul eller minus på 
bundlinjen. 
</p><p class=" bl-elem">
Det er den dårligste prognose siden krisen i 2009 og bidrager blot til de 
mange udfordringer, Latinamerika står over for. 
</p>	
</div>

</div></body></html>
