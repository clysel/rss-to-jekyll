---
layout:     post
title: 	    "Lindring: Kirstens træning gør smerterne tålelige"
post_author:	    
post_date:	    Wed, 01 Apr 2015 13:17:40 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2612750/lindring-kirstens-traening-goer-smerterne-taalelige/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kirsten Linds øjne er stift rettet mod det store spejl foran hende. 
Koncentreret går hun ned i knæ med højre ben ud til den ene side. Hun kniber 
øjnene let sammen, mens hun nærmer sig de ti gentagelser, hun skal op på. 
</p><p>
Smerten i venstre knæ får hende til at knibe læberne sammen, men det er ikke 
hverken farligt eller forkert, at det gør en smule ondt. Det er meningen, 
ved hun. 
</p><p>
»Flot. Meget flot, Kirsten«, siger fysioterapeut Mads Langelund. 
</p><p>
»Du er virkelig ved at få styr på det. Husk, at den her kan du også træne 
derhjemme ved spisebordet«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE2242238/slidgigt-koster-samfundet-183-milliarder-aarligt/">Slidgigt koster samfundet 18,3 
milliarder årligt</a></p><p>
Kirsten Lind nikker. Hun er en af de 832.000 danskere, der er ramt af artrose, 
bedre kendt som slidgigt. En lidelse, 7.000 patienter sidste år fik en 
knæoperation for at lindre, men som videnskabeligt bevist kan behandles 
effektivt og ganske risikofrit ved hjælp af træning. 
</p><h3>
Belater bevidst leddene 
</h3><p>
I dag er fire kvinder med slidgigt i knæet mødt op til eftermiddagstræning hos 
Artose Fys på Frederiksberg, hvor Mads Langelund guider dem igennem deres 
individuelle programmer. Målet er at belaste de smertende led og at styrke 
musklerne omkring dem for at mindske generne. 
</p><p>
»Mange associerer slidgigt med noget, der er slidt, og som derfor skal passes 
på. Men det er faktisk lige omvendt«, siger Mads Langelund, der sammen med 
sin kollega har trænet omkring 45 patienter, siden de åbnede i efteråret. 
</p><p>
I forløb af seks ugers varighed lærer gigtpatienterne en række simple øvelser, 
der kan gøre dem uafhængige af medicin og kirurgisk behandling. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2257387/gigtpatienter-traener-sig-ud-af-medicin-med-stor-succes/">Gigtpatienter træner sig ud af 
medicin med stor succes</a></p><p>
»Det føles supergodt at kunne gøre noget selv«, siger 60-årige Kirsten Lind, 
da hun har fået vejret: 
</p><p>
»Jeg anede ikke, at træning kunne være vejen frem, men jeg kan tydeligt mærke 
en forskel, fra før jeg gik i gang. Jeg har fået stor effekt med en relativt 
lille indsats«. 
</p><h3>
Afhængig af smertestillende 
</h3><p>
Slidgigten i venstre knæ har givet hende smerter i snart ti år. I efteråret 
var det blevet så slemt, at hun gik til lægen i håb om at blive henvist til 
en knæoperation. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2612746/effektiv-traening-mod-slidgigt-koster-dig-dyrt---kirurgi-er-gratis/">Effektiv træning mod slidgigt 
koster dig dyrt - kirurgi er gratis</a></p><p>
Men her fik hun besked om, at det ikke var grelt nok til at operere på, når 
hun ikke var afhængig af smertestillende piller hver dag. Hun gik hjem og 
begyndte at søge informationer om artrose på nettet, hvor hun fandt ud af, 
at træning måske kunne hjælpe hende til et bedre liv med gigten.</p><p>
»Jeg har aldrig rigtig trænet, så jeg følte mig enormt slap. Men jeg kunne 
hurtigt mærke, at jeg blev stærkere, og nu kan jeg for eksempel gå på 
trapper uden de store problemer. Det kunne jeg ikke før«, fortæller Kirsten 
Lind. 
</p><h3>
»Der er ingen sammenligning«
</h3><p>
Ved siden af hende sidder 73-årige Hanne Olsen. Hun ved udmærket, hvad Kirsten 
Lind taler om. I efteråret vågnede hun pludselig en morgen og havde så ondt 
i knæet, at hun havde svært ved at stå ud af sengen. 
</p><p>
De følgende måneder blev det kun værre. Hanne Olsen måtte sove med en pude 
under benene, fordi hun ikke kunne strække dem ud, og at gå på trapper var 
ganske udelukket. 
</p><p>
»Slid i menisken«, lød dommen, da hun blev røntgenfotograferet. Men lægerne på 
Hvidovre Hospital ville ikke operere. I stedet henviste de hende til træning 
hos Artrose Fys. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2155531/gigtpatient-dyrker-motion-nu-kan-jeg-gaa-fuldstaendig-uden-at-halte/">Gigtpatient dyrker motion: »Nu 
kan jeg gå fuldstændig uden at halte«</a></p><p>
»Åh gud, der er ingen sammenligning«, kommer det prompte, da Hanne Olsen skal 
sætte ord på sin tilstand før og efter, at hun gik i gang med elastikker, 
bold og trappetræning i de højloftede lokaler på Frederiksberg: 
</p><p>
»Jeg havde ikke troet, at det kunne gøre så meget for mig, men i dag kan jeg 
gå på trapper uden problemer. Det gør ondt, men ikke nær så ondt som 
førhen«. 
</p><h3>
Betaler af egen lomme 
</h3><p>
Hanne Olsen betaler ligesom Kirsten Lind selv de 230 kroner, hver holdtræning 
koster. Hun synes, det er forkert, at gigtpatienter kan blive opereret på 
det offentliges regning, mens træningen skal betales af egen lomme. 
</p><p>
»Flere af dem, jeg går til gymnastik med, ville helt sikkert have glæde af 
træningen, men de har ikke råd. Det er jeg glad for, at jeg har, for der er 
jo ikke andet at gøre end at betale«, siger Hanne Olsen. 
</p><p>
Hos Artrose Fys har Mads Langelund og hans kolleger haft en del patienter, der 
er blevet skrevet op til operation. Men træningen har fået dem på andre 
tanker. 
</p><p>
»Vi har ikke haft en eneste patient, der oprindelig var skrevet op til 
operation, som alligevel har ladet sig operere efterfølgende«, siger 
fysioterapeuten. 
</p><h3>
»Smerterne er et vilkår«
</h3><p>
På endevæggen er Kirsten Lind i gang med den øvelse, hun kalder »den ondeste«. 
Den består i at træde op på et godt 20 centimeter højt trin og ned igen. Som 
at gå på trapper, der for mange gigtpatienter er noget af det værste, fordi 
knæet her belastes af hele kropsvægten på en gang. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2155530/motion-er-dobbelt-saa-effektivt-som-gigtmedicin/">Motion er dobbelt så effektivt 
som gigtmedicin</a></p><p>
Da Kirsten Lind startede sin træning, gik hun på trapper som et barn med det 
raske ben forrest hele tiden. I dag er musklerne omkring det gigtramte knæ 
blevet så stærke, at hun sagtens kan bruge det. Hun tror ikke på, at hun kan 
blive helt smertefri, men det er heller ikke pointen, siger hun: 
</p><p class=" bl-elem">
»Smerterne er et vilkår. Men humlen for mig er, at jeg kan bevæge mig normalt 
og bruge mine ben. Og samtidig vide, at det ikke er spor farligt, når det 
gør lidt ondt«. 
</p>	
</div>

</div></body></html>
