---
layout:     post
title: 	    "Kritikere: Det nye Frihedsmuseum fortæller kun en del af historien"
post_author:	    
post_date:	    Wed, 06 May 2015 10:14:41 +0200
post_site:	    politiken.dk 
post_link:	    http://politiken.dk/kultur/kunst/ECE2656849/kritikere-det-nye-frihedsmuseum-fortaeller-kun-en-del-af-historien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et besøg på Frihedsmuseet vil fremover blive en nedstigning til underverdenen. 
</p><p>
Når du går ind over tærskelen, vil en elevator bringe dig ned i mørket, et 
lydspor vil sætte dig i en særlig stemning, og du vil ankomme, hvor 
dagslyset har svært ved at finde ned. 
</p><p>
»Man vil foretage en <i>darkride</i> ned i udstillingen, hvor man føres 
fra det nutidige og ind i det fortidige. Frihedskampens deltagere levede jo 
netop i det skjulte«, forklarede Nationalmuseets direktør, Per Kristian 
Madsen, i går ved offentliggørelsen af vinderforslaget, som arkitektfirmaet 
Lundgaard og Tranbergs står bag. 
</p><p>
Og kulturminister Marianne Jelved (R), der var formand for dommerkomiteen, 
uddybede: 
</p><p>
»Vi skal huske på, at frihedskampen foregik under jorden, og at 
besættelsestiden var præget af mørklægningsgardiner, og at man opholdt sig i 
det mørke. Man gik ikke rundt med et armbind på gaden og viste tyskerne, at 
man var modstandsmand. Hele den stemning, der ligger i bygningen, er med til 
at formidle det skjulte, det uhyggelige og de svære valg, som mennesker 
måtte træffe«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2656850/frihedsmuseum-bliver-underspillet-men-stemningsfuldt/">Det nye Frihedsmuseum bliver 
underspillet, men stemningsfuldt</a></p><p>
Dermed stod det klart, at Nationalmuseet ikke blot har sat sig fast på at 
genopføre Frihedsmuseet og videreføre historien med et stramt fokus på 
modstandskampen, men også at der vil blive sat ekstra turbo på fortællingen 
om den minoritet blandt danskerne, der gik imod myndighedernes påbud og tog 
kampen op mod besættelsesmagten. 
</p><p>
Ikke alle er enige i, at historien bør vinkles så skarpt på danskere, der gik 
under jorden. 
</p><p>
Historiker fra Københavns Universitet Palle Roslyng-Jensen var ansat som 
historisk konsulent i forbindelse med det arkitektforslag, der blev 
udarbejdet af Polyform Arkitekter, og han siger: 
</p><p>
»For de unge vil det være sjovt, men i det øjeblik man skaber en dyster 
underjordisk stemning, skaber man et billede af modstandskampen, hvor man 
glemmer, at den i dansk henseende i høj grad var forbundet med det 
almindelige samfund, og at familier, koner og kærester også havde en 
funktion«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/fasttrack/article2655542.ece">Lundgaard &amp;amp; Tranberg 
Arkitekter vinder retten til at tegne det nye Frihedsmuseet. </a></p><p>
Et medlem af dommerkomiteen, Henrik Tvarnø, direktør for A.P. Møller-fonden, 
valgte ikke at støtte vinderforslaget, fordi han ifølge dommerbetænkningen 
blandt andet ikke mente, at man fremover vil sende et »tydeligt signal i 
bybilledet om, at her findes et museum for frihedskampen«, og at der vil 
være »en risiko for, at signalværdien i stedet bliver, at vi helst gemmer 
mindet om frihedskampen«. 
</p><p>
Dermed er den faglige og følelsesladede diskussion om frihedsmuseet igen 
vækket af sin dvale. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00934/Frihedsmuseets_udst_934013y.jpg" alt="" border="0"/></span></p><h3>
Heltes eller danskeres museum 
</h3><p>
For to år siden nedbrændte det gamle Frihedsmuseum, og straks branden var 
slukket, antændtes en større debat om, hvad et nyopført museum skulle kunne 
rumme. Debatten handlede i sin essens om, hvorvidt den nye bygning skulle 
formidle modstandsbevægelsens historie som hidtil, eller om man nu burde 
gribe muligheden og fortælle en større historie om Danmark under 
besættelsen. 
</p><div class="art-quote article-box">
<p class="quote"/>
<blockquote>
<p class="quote-txt">
Stemningen blandt de modstandsfolk, jeg har talt med i dag, er generelt rigtig 
positiv
</p>
<p class="sender">
Christian Eugen-Olsen, Frihedskampens Frednings- og Mindefonde 
</p>
</blockquote>
</div><p>
På den ene side fandt man blandt andre tidligere leder af Dansk Folkeparti Pia 
Kjærsgaard, tidligere overrabbiner Bent Melchior og tidligere modstandsfolk, 
der argumenterede for, at museet skulle genopbygges på samme sted og holde 
sit gamle fokus på frihedskampen.</p><p>
En af dem, der deltog i debatten, er formanden for Frihedskampens Frednings- 
og Mindefonde, Christian Eugen-Olsen. Om vinderforslaget siger han i dag: 
</p><p>
»Det lyder rigtig tiltalende, og det er en god idé, at man bevæger sig ned i 
bygningen og ned i en anden tid. Stemningen blandt de modstandsfolk, jeg har 
talt med i dag, er generelt rigtig positiv«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/arkitektur/ECE2655917/de-fik-et-nej-saadan-kommer-frihedsmuseet-ikke-til-at-se-ud/">De fik et nej: Sådan kommer 
frihedsmuseet IKKE til at se ud</a></p><p>
På den anden side i debatten stod blandt andre tidligere nævne 
besættelsestidshistoriker Palle Roslyng-Jensen, der betonede vigtigheden af 
at sætte frihedskampen i kontekst ved også at sætte fokus på for eksempel 
samarbejdspolitikken, og professor fra RUC, erindringshistoriker Anette 
Warring, der foreslog, at man greb chancen og omdannede institutionen til et 
besættelsesmuseum, hvor den almindelige dansker fik en central plads. Anette 
Warring siger nu: 
</p><p>
»Vi kan konstatere, at vi får et partisk museum. Man har valgt at være tro mod 
den tid, hvor museet oprindelig blev oprettet, og hvor Danmark desperat 
havde behov for patriotiske erindringer«. 
</p><p>
Modstandsbevægelsen var i efterkrigsårene det altdominerende tema i 
fortællingen om Danmark under besættelsen, og det var vigtigt at placere sig 
på den rigtige side i verdenshistorien. Det er den fortælling, det nye 
museum bygger videre på, vurderer historikeren. 
</p><p>
»Skal jeg sige noget positivt om det nye museum, er det, at dets 
erindringspolitiske sigte bliver meget tydeligt, og at der ikke luskes noget 
ind ad bagvejen«. 
</p><p>
Men, indvender Anette Warring: 
</p><p>
»Mener man, at museer skal være med til at øge menneskers selvstændige 
handlingskompetencer, og at de skal handle på et oplyst grundlag, gør man 
det bedst ved at sætte flere perspektiver til skue og vise de vilkår, 
hvorunder mennesker traf deres valg. Det er i demokratiske samfund museers 
fornemmeste opgave«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00934/Situationsplan_Frih_934014y.jpg" alt="" border="0"/></span></p><h3>
Enkeltpersoners bedrift 
</h3><div class="art-quote article-box">
<p class="quote"/>
<blockquote>
<p class="quote-txt">
Vi ville gerne skabe en alvorlig stemning. En alvor, der handler om, at 
mennesker af samvittighedsmæssige eller ideologiske grunde og med livet som 
indsats turde tage kampen op
</p>
<p class="sender">
Peter Thorsen, arkitekt 
</p>
</blockquote>
</div><p>
Siden 1957 har Frihedsmuseet været underlagt Nationalmuseet, og det var derfor 
direktør Per Kristian Madsen, der i går lod forklare, hvorfor man ønskede et 
museum med fokus på frihedskampen.</p><p>
»Vi har en afgørende faktor, og det er, at samlingen af genstande handler om 
frihedskampen. Den handler ikke om Anden Verdenskrigs historie i 
almindelighed eller i Danmark. Men begrundelsen for, at der kom en 
frihedskamp, skal der selvfølgelig tages hensyn til, for de fleste besøgende 
vil være folk, der ikke var født under besættelsen«, sagde direktøren. 
</p><p>
Hvorfor heltehistorierne fortsat har en central plads, forklarede han således: 
</p><p>
»Jeg mener, at det er vigtigt at pege på de enkeltpersoner, som historien også 
handler om. Al historie har også enkeltpersoner, og vi skal ikke se bort fra 
den appel, der ligger i at fortælle enkeltpersoners historie til publikum. 
En ting, der gør det rigtig væsentligt er, at det er meget forskelligartede 
grupperinger, der udgjorde frihedskampen, alt fra kommunister til meget 
højreorienterede folk, der intet fælles mål havde ud over friheden. Det 
budskab er ikke dødt«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2648475/historien-om-den-store-skandinaviske-redning-er-forbilledligt-udfoert/">Historien om den store 
skandinaviske redning er forbilledligt udført</a></p><p><i class=" bl-elem">I det tidlige Frihedsmuseum var også montrer, der kontekstualiserede 
frihedskampen. Bliver det nye museum indholdsmæssigt ikke business as usual?</i></p><p>
»Nej, det tror jeg ikke. Det nye i forhold til det gamle museum er, at vi vil 
vise, hvordan det føles med mørklægning og bombetogter. Lyd er utrolig 
suggestivt at bruge som virkemiddel«, sagde direktøren. 
</p><p>
Vinderforslaget skilte sig netop ud i forhold til de øvrige forslag ved mest 
radikalt at tilbyde en oplevelse i kraft af arkitekturen. Peter Thorsen, 
partner og administrerende direktør i Lundgaard &amp; Tranberg 
Arkitekter, fortalte således, hvordan arbejdet med projektet havde betydet, 
at holdet havde fået en »ærbødig ærefrygt over for historien«. 
</p><p class=" bl-elem">
»Vi ville gerne skabe en alvorlig stemning. En alvor, der handler om, at 
mennesker af samvittighedsmæssige eller ideologiske grunde og med livet som 
indsats turde tage kampen op og flytte en meget stærk modstander«, sagde 
arkitekten. 
</p>	
</div>

</div></body></html>
