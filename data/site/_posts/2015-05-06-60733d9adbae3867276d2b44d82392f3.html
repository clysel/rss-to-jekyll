---
layout:     post
title: 	    "Forbløffede partier om Movia-beslutning: »Vanvittigt« og »utilgiveligt« "
post_author:	    
post_date:	    Wed, 06 May 2015 20:13:49 +0200
post_site:	    politiken.dk 
post_link:	    http://politiken.dk/indland/politik/ECE2657968/forbloeffede-partier-om-movia-beslutning-vanvittigt-og-utilgiveligt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er utilgiveligt, at Movias politisk udpegede bestyrelse valgte at overhøre 
trafikselskabets egen advokat og fjernede omstridt annonce fra 35 busser. 
</p><div class="art-quote article-box">
<p class="quote"/>
<blockquote>
<p class="quote-txt">
Man kan kun komme til den konklusion, at det er fordi, de ikke er enige i 
kampagnens politiske budskab om at gøre noget for at stoppe de ulovlige 
bosættelser i Palæstina
</p>
<p class="sender">
Pernille Skipper, Enhedslisten 
</p>
</blockquote>
</div><p/><p>
Sådan siger SF's Özlem Cekic, efter at Politiken er kommet i besiddelse af et 
internt dokument, som viser, at Movias egen advokat havde blåstemplet den 
annonce fra Dansk Palæstinensisk Veskabsforening, som bestyrelsen valgte at 
få fjernet. 
</p><p>
»Det understreger alvoren I denne sag. Det viser klokkeklart, at der har været 
politisk pres for at censurere. Det er politisk motiveret og helt 
utilgiveligt. Jeg fatter simpelthen ikke, hvorfor det kunne ske i Danmark«, 
siger Özlem Cekic. 
</p><h3>
En politisk beslutning 
</h3><p>
SF'eren køber ikke argumentet om, at bestyrelsen blot ville holde sig ude af 
konflikten, og at den slet ikke har nogen holdninger til opfordringer om at 
boykotte bosættervarer. 
</p><p>
»Det største problem er, at man vælger at blive politisk part i den konflikt, 
hvor den danske regering, FN og EU har den officielle holdning, at 
bosættelserne er ulovlige. Alligevel vælger man at censurere. Hvad bliver 
det næste? At man vælger at boykotte kampagner fra Dansk Folkeparti, fordi 
de støder muslimer?«, spørger Özlem Cekic. 
</p><p>
Også Enhedslisten er forbløffet over bestyrelsen, hvor kun et af 9 medlemmer 
stemte imod at fjerne reklamerne. 
</p><p>
»Den advokatvurdering viser med alt tydelighed, at hvad man prøver på at 
opfinde af tekniske argumenter om religion og diskrimination, det har ikke 
noget hold i virkeligheden. Det her er en politisk beslutning, der er 
truffet af en politisk valgt bestyrelse. Man kan kun komme til den 
konklusion, at det er fordi, de ikke er enige i kampagnens politiske budskab 
om at gøre noget for at stoppe de ulovlige bosættelser i Palæstina«, siger 
Enhedslistens Pernille Skipper. 
</p><h3>
Krænkelse af ytringsfriheden 
</h3><p>
Pernille Skipper mener, at bestyrelsens beslutning er en krænkelse af 
ytringsfriheden. 
</p><p>
»Jeg synes, det er et kæmpe, kæmpe problem. Det sender et vanvittigt dårligt 
signal. Man kan ikke konkludere andet, end at de synes, at ytringsfriheden 
er noget, man kun forsvarer, når det drejer sig om mennesker, som de er 
enige med. Det viser mig, at de totalt har misforstået det at leve i et land 
med ytringsfrihed, hvor der skal være plads til alle holdninger – også dem, 
man er uenig i«, siger Pernille Skipper. 
</p><p>
Venstres Søren Pind vil omvendt ikke tage stilling til sagen. 
</p><p>
»Virksomheder må fuldstændig selv om, hvordan de vælger at agere. Det er ikke 
noget, jeg som politiker vil blande mig. Jeg kritiserede heller ikke 
Jyllands-Posten eller Politiken for ikke at genoptrykke Muhammed-tegningerne 
efter Charlie Hebdo-angrebet«, siger han og tilføjer: 
</p><p>
»Hvordan et selskab vælger at administrere den juridiske rådgivning, de har 
fået, må de jo selv om«. 
</p><p>
Det har ikke været muligt at få en kommentar fra Socialdemokraternes udenrigs- 
eller transportordfører. 
</p><p class=" bl-elem"><b class="ext-link">LÆS ARTIKEL</b><a class="embeddedlink" href="http://politiken.dk/indland/politik/ECE2655685/socialdemokraterne-vil-ikke-kritisere-movia-censur/">Socialdemokraterne vil ikke 
kritisere Movia-censur</a></p>	
</div>

</div></body></html>
