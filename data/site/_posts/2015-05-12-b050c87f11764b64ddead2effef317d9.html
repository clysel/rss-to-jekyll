---
layout:     post
title: 	    "Mærsk finder olie mellem Harald og Svend  "
post_author:	    Sanne Wittrup
post_date:	    Tue, 12 May 2015 10:49:00 +0000
post_site:	    ing.dk 
post_link:	    http://ing.dk/artikel/maersk-finder-olie-mellem-harald-og-svend-176049
---
<html><body><div><section class="body">
			<p>Et konsortium med Mærsk i spidsen har fundet kulbrinter i fem kilometers dybde i en boring, foretaget midt mellem gasfeltet Harald og oliefeltet  Svend i den vestligste del af det danske område i Nordsøen.</p>
			<p><figure class="plugin right zoomable"><img data-original-image="http://ing.dk/sites/ing/files/xana_1-x_boring.jpg" src="http://ing.dk/sites/ing/files/styles/w1120_media_right/public/xana_1-x_boring.jpg?itok=OLySa9xG" alt=""/><figcaption>Efterforskningsboringen er udført midt i det orange område, som viser licensen. Kilde, Energistyrelsen. </figcaption></figure></p>
			<p>Boringen - som hedder Xana-1X - blev udført som en lodret boring på 68 meter vand i december 2014, og den ’påviste tilstedeværelsen af kulbrinter i såkaldt  Øvre Jura sandsten’  5.071 meter under havets overflade., som det hedder i en pressemeddelelse fra Energistyrelsen.</p>
			<p>I forbindelse med boringen gennemførte man et omfattede data- og prøveindsamlingsprogram for yderligere at kunne karakterisere fundet, og olieselskaberne bag boringen skal nu vurdere resultaterne nærmere.</p>
			<p>Det indebærer blandt andet udarbejdelse af en plan for yderligere undersøgelser, før man tager stilling til, om kulbrintefundet kan udnyttes kommercielt.</p>
			<p>Vanen tro er det så godt som umuligt at lokke flere informationer eller vurderinger af fundets betydning ud af nogen.</p>
			<p>Mærsk Oil, som er operatør på projektet, siger selv i en pressemeddelelse, at der var tale om en High temperature High Pressure boring, og at parterne nu er i gang med at vurdere de tekniske og kommercielle konsekvenser af opdagelsen og kigge på potentielle opfølgning.</p>
			
			<p>Ifølge Energistyrelsens årsrapport om olie og gas er der tidligere boret 11 efterforskningsboringer i Øvre jura lagene, hvor ’nyere efterforskning har vist opmuntrende resultater’, som man skriver.  Ligesom tre eksisterende felter  – Hejre, Svanen og Ravn – baserer sig på fund i Øvre Jura lagene.</p>
			
			<p>Mærsk er som nævnt operatør på licens 5/95. De øvrige partnere på licensen er Dong E&amp;P, Nordsøfonden, Noreco Oil og Danoil Exploration.</p>
		</section>
		  </div></body></html>
