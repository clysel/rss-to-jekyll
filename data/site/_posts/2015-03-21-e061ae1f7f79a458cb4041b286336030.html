---
layout:     post
title: 	    "Hektisk og turbulent uge hos DBU lukker med hemmelig lønaftale"
post_author:	    
post_date:	    Sat, 21 Mar 2015 13:45:44 +0100
post_site:	    politiken.dk 
post_link:	    http://politiken.dk/sport/fodbold/ECE2598089/hektisk-og-turbulent-uge-hos-dbu-lukker-med-hemmelig-loenaftale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Små 48 timer inden landsholdsaktørerne skal møde i landsholdslejren og på 
træningsbanen i Aarhus for første gang i forbindelse med de kommende 
testkampe mod USA og Frankrig, er Dansk Boldspil-Union (DBU) og spillernes 
fagforening, Spillerforeningen, efter et lettere farceagtigt og langt 
skyttegravsforløb med et utal af gensidige beskyldninger om løftebrud 
omsider nået til enighed om en ny lønramme. 
</p><p>
DBU-ledelsens ønske om en generel lønnedgang for spillerne på A-, U21- og 
kvindelandsholdet i størrelsesordenen 17 procent svarende til ca. 3 
millioner kroner årligt på grund af en presset forbundsøkonomi blev således 
delvist til virkelighed i form af et kompromis. 
</p><p>
En aftale, der kom i stand efter et forhandlingsforløb, der reelt har varet 
siden august sidste år, og den seneste måneds tid er brudt sammen flere 
gange, lyder på en løsning baseret på, at DBU kan spare de ønskede 17 
procent, men til gengæld skal til lommerne, såfremt de danske landshold 
kvalificerer sig til EM-, og VM-slutrunder. 
</p><p><b class="ext-link">LEDER</b><a class="embeddedlink" href="http://politiken.dk/debat/profiler/hansdavidsen/ECE2595727/lad-os-nu-faa-lidt-amatoeraand-tilbage-i-dansk-fodbold/">Lad os nu få lidt amatørånd tilbage i dansk 
fodbold</a></p><p>
Hvad de konkrete aftaler indeholder af mulige udbetalinger til spillerne, 
forbliver dog en hemmelighed. 
</p><p>
»Det er ikke relevant, at gå i detaljer med aftalen«, forklarede DBU's adm. 
direktør Claus Bretton-Meyer ved et pressemøde i Parken. 
</p><p>
A-landsholdets aftale løber til VM-slutrunden i 2018, mens kvindelandsholdet 
og U21-mandskabet har sikret sig frem til 2017. 
</p><h3>
Alvorlige forhandlinger med humor
</h3><div class="art-fakta article-box">
<h4 class="">
Det ved vi om aftalen</h4>
<div class="fakta-body" data-buildingblock="embedded_factboxlink">
<ul class=" bl-elem"><li>En samlet besparelse på ca. 17 procent i den årlige drift af 
landsholdene – svarende til i alt 3 mio. kr. om året.</li><li>Større bonusaftaler for landsholdene i tilfælde af kvalifikation til 
EM- og VM-slutrunder.</li><li>Fleksibilitet og samarbejde om de kommercielle aktiviteter for landsholdsspillerne.</li><li>Satsregulering på honorar og forsikring.</li><li>Bedre forsikringsordninger for alle tre landshold.</li><li class=" bl-elem">Indgåelse af særlig social klausul i alle tre landsholdaftaler.</li></ul></div>
</div><p>
Claus Bretton-Meyer kalder aftalen for »en rigtig god en for dansk fodbold«, 
og roser landsholdsspillerne og deres forhandlere for at udvise 
ansvarlighed. </p><p>
»Set udefra har det sikkert ikke været et kønt syn, men alle forhandlinger er 
blevet ført på et professionelt plan. Det er gennemført med smil og humor, 
men da også med alvor«, forklarede Claus Bretton-Meyer. 
</p><p>
»Det har været en bombetur i medierne, men ved forhandlingsbordet har det 
været seriøst«, lød det fra Spillerforeningens formand Mads Øland, der har 
været landsholdsspillernes primære forhandler. 
</p><p><b class="ext-link">Tidslinje:</b><a class="embeddedlink" href="http://politiken.dk/sport/fodbold/ECE2565778/tidslinje-det-handler-konflikten-mellem-dbu-og-spillerne-om/">Det handler konflikten mellem DBU og 
spillerne om</a></p><p>
Med den nye lønaftale på plads kan DBU indlede jagten på en ny landstræner. 
Morten Olsen bekendtgjorde i tirsdags, at han stopper på posten i juni 2016 
- når A-landsholdet forhåbentligt er med ved EM i Frankrig og kan høste de 
første frugter af den nye aflønningsaftale med DBU. 
</p><p class=" bl-elem"><b class="ext-link">TILFREDS LANDSTRÆNER:</b><a class="embeddedlink" href="http://politiken.dk/sport/fodbold/ECE2598148/olsen-nu-handler-det-om-fodbold---uden-agger/">Nu handler det om 
fodbold - uden Agger</a></p>	
</div>
</div></body></html>
