---
layout:     post
title: 	    "Nick Hornby: »Når man skriver, støder man nogle gange på sig selv inde i kraniet« "
post_author:	    
post_date:	    Sat, 21 Mar 2015 08:55:16 +0100
post_site:	    politiken.dk 
post_link:	    http://politiken.dk/kultur/boger/ECE2597945/nick-hornby-naar-man-skriver-stoeder-man-nogle-gange-paa-sig-selv-inde-i-kraniet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Nick Hornby</p>
<div class="fakta-body" data-buildingblock="embedded_factboxlink">
<p><b>Britisk forfatter</b>, født i 1975 i Surrey. Debuterede i 1992 med bogen <b>’Fodboldfeber’</b>, der blev en bestseller og lavet til hele to film. I 1995 fulgte <b>’High Fidelity’</b>, og siden er det blevet til en række prisbelønnede romaner. </p><p>Hans seneste roman, <b>’Miss Blackpool’,</b> udkom torsdag i Danmark. </p><p>Nick Hornby har også skrevet manuskript til Lone Scherfig-filmen </p><p><b>’An Education’</b>, hvilket indbragte en oscarnominering. </p><p>Spillefilmen <b>’Wild’</b>, der havde premiere i marts og stadig kan ses i danske biografer, er hans seneste manuskript. </p><p class=" bl-elem"><b>Forfatteren bor </b>i det nordlige London med sin familie. </p>
</div>
</div><p>
Opgangen kan næsten ikke blive mere klassisk britisk. Den ligger i det smarte 
Islington i det nordlige London ved siden af butikker med designerbabytøj og 
et velvoksent kast med en falafel fra Ottolenghi Islington Café. Men så 
snart man er trådt ind bag den tunge dør, er det smalle trin og slidte 
gulvtæpper, der fører helt op under taget. 
</p><p>
Her holder den britiske forfatter Nick Hornby til. I en lejlighed, der ligger 
omkring ti minutters gang fra hans hjem og familie. Et helle, hvor han har 
plads og fred til at skrive, tage imod journalister og lave alle de andre 
ting, man som forfatter laver, når man ikke skriver. 
</p><p>
»Det er en reel arbejdsuge og en reel arbejdsdag, når jeg går herhen. Men jeg 
skriver selvfølgelig ikke otte timer om dagen. Jeg tuller rundt. Shopper, 
researcher, finder ting på Spotify, går i motionscenter, læser om Arsenal på 
nettet«, siger han med henvisning til fodboldklubben, der dannede baggrund 
for Hornbys første bog ’Fodboldfeber’, der udkom i 1992.' 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2595063/nick-hornbys-seneste-roman-er-hyggelig-soed-og-underholdende/">Nick Hornbys seneste roman er 
hyggelig, sød og underholdende</a></p><p>
Lige nu trommer den silende regn på taget, og Nick Hornby viser ind i en åben 
stue med køkkenkrog, espressomaskine og en tætpakket bogreol. 
</p><p>
Det er 23 år og en række romaner, priser og film siden, den britiske forfatter 
udgav sin første bog ’Fodboldfeber’ i det, han i dag kalder »et beskedent 
håb om, at jeg kunne forsørge mig selv og måske en familie«. 
</p><div class="art-quote article-box">
<p class="quote"/>
<blockquote>
<p class="quote-txt">
Her blev jeg kontaktet af en kvinde i Danmark, som jeg aldrig havde hørt om 
før 
</p>
</blockquote>
</div><p>
Hornbys seneste bog, ’Miss Blackpool’, der handler om en lokal skønhed fra det 
nordlige England, der rejser til London og bliver sitcomstjerne på BBC i 
1960’erne, kunne dårligt være fjernere fra debuten, hvad angår både tid, 
emnevalg og den kvindelige hovedperson.</p><p>
»Folk havde nok lidt travlt med at få mig sat i bås i begyndelsen. Jeg var 
ham, der skrev om fodbold. Så skrev jeg ’High Fidelity’, så var jeg i hvert 
tilfælde ham, der skrev om emner, som fyre brændte for. Så kom ’Omkring en 
dreng’, og derfra tror jeg, folk opgav at forsøge at sætte mærkat på«, 
griner han. 
</p><h3>
Roman som trøst 
</h3><p>
At skrive en roman, der begynder i 1964, var en blanding af en skriveteknisk 
udfordring og en slags trøst, forklarer han. 
</p><p>
»I et stykke tid skrev jeg bøger om folk, der var samtidige og boede få 
kilometer fra mit hus. Og det giver en frihed, for i dag kan alle være det, 
de vil. Så når jeg skrev om en kvinde, der drak masser af øl og så fodbold, 
så kunne folk godt se det for sig. Men når man skriver om en bestemt tid i 
historien, så er man nødt til at være tro mod den. Man kan ikke tillade sig 
at lukke nutiden ind. Det er en stor udfordring, og det krævede virkelig 
meget research«, siger han. 
</p><p>
Trøsten kom ind i billedet, efter at han havde arbejdet på forskellige 
filmprojekter, der på en eller anden måde sad fast i systemet, og som han 
var blevet frustreret over. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE963957/nick-hornby-har-naesten-fundet-sig-selv/">Nick Hornby har (næsten) fundet 
sig selv</a></p><p>
»Det kan være virkelig svært. Når man er forfatter med en karriere og skriver 
kompetent, så behøver man ikke at spørge nogen om lov til noget. Med film 
begynder man forfra hver gang. Og der er hundrede mennesker, man skal spørge 
om lov. Til sidst tænkte jeg, at hvis jeg ikke kan lave film nu, så kan jeg 
i hvert tilfælde skrive om det«, forklarer han om bogen, der følger en 
tv-series op- og nedture. 
</p><p>
Forfatteren har sat sig til rette i en dyb lænestol under plakaten for Lone 
Scherfig-filmen ’An Education’, som han skrev det oscarnominerede manuskript 
til. 
</p><h3>
Uden den kedelige løsning 
</h3><p>
At han overhovedet i en periode overvejede at fjerne sig fra romanerne, 
skyldtes en slags litterær metaltræthed. 
</p><p>
»Det slog mig pludselig: Okay, jeg skriver en roman på to år, så bruger jeg et 
år på at promovere den, så skriver jeg en ny roman. Og det havde jeg ligesom 
gjort fem-seks gange. Jeg havde brug for at prøve noget nyt«. 
</p><p>
Han ryster forfærdet på hovedet ved tanken om, at han skulle omarbejde sine 
egne bøger til film. ’Fodboldfeber’, ’High Fidelity’ og ’Omkring en dreng’ 
er alle endt som succesfilm, men ikke med Hornby som manuskriptforfatter.
</p><p>
»Nej. Når jeg er færdig med mine bøger, så er jeg færdig med dem. Hvis nogen 
vil gøre noget med dem bagefter, så fint. Men jeg har ikke andet end en vag 
interesse i det«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE114312/selvmord---paa-den-sjove-maade/">Selvmord - på den sjove måde</a></p><p>
I stedet foretrækker Hornby at arbejde med andres materiale, som han 
eksempelvis gjorde med sin seneste film ’Wild’, der bygger på en bog af 
Cheryl Strayed og handler om en kvindes lange vandring for at finde sig selv 
oven på traumatiske oplevelser og død i familien. 
</p><p>
»Når jeg skriver mine bøger, gør jeg mig umage med ikke at bruge det samme 
materiale igen. Men når man skriver, støder man nogle gange på sig selv inde 
i kraniet og tænker: Hej, der var jeg jo igen. Derfor er det en stor 
befrielse at arbejde med materiale, som jeg absolut ikke kunne have skrevet. 
Det er som at åbne en dør ud til nyt land«, siger han. 
</p><p>
Det var også den drift, der fik ham til at samarbejde med den danske 
instruktør Lone Scherfig om ’An Education’. Og så ikke mindst det, at Lone 
Scherfig var så passioneret omkring at få lov til at lave filmen. 
</p><div class="art-quote article-box">
<p class="quote"/>
<blockquote>
<p class="quote-txt">
I dag er det næsten umuligt at sælge godt, hvis supermarkederne ikke med det 
samme forstår, hvad det er for en bog, du har skrevet
</p>
</blockquote>
</div><p>
»De værste mennesker at arbejde sammen med er dem, man skal overtale. Dem 
mister man som regel på vejen. Her blev jeg kontaktet af en kvinde i 
Danmark, som jeg aldrig havde hørt om før, men jeg kunne høre på den måde, 
hun talte om filmen, at det ville blive et godt samarbejde«.</p><p>
Ikke alene blev det godt. Det blev også et samarbejde, der har præget Nick 
Hornbys måde at skrive på efterfølgende. 
</p><p>
»Lone kunne sige, at der var brug for forskellige løsninger for at bringe en 
scene videre og så sige: Der er jo den kedelige og enkle løsning, men måske 
ligger der også en hel uventet og genial anden løsning, der ikke er den 
nemme. Den interessante løsning. Og den stemme har jeg nogle gange stadig i 
mig, når jeg skriver«, siger Nick Hornby. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE31207/nick-hornby-paa-film---igen/">Nick Hornby på film - igen</a></p><p>
I det hele taget elsker han nu, at han både kan skrive filmmanuskripter og 
bøger. 
</p><p>
»Film er et samarbejde, og man udvikler sig på den måde. Hvis man giver et 
barn en opgave, at de må skrive om hvad som helst, så stirrer det ud i 
rummet. Hvis man derimod siger: Skriv om grev Dracula og en krukke marmelade 
og en planke, så går fantasien i gang med det samme. Det er det sidste 
princip, der gælder, når man laver film. Der er flere begrænsninger, flere 
praktiske ting, man skal løse, men det gør det også spændende«, mener Nick 
Hornby. 
</p><p>
At skabe en roman er en helt anden proces. 
</p><p>
»Der begynder man med den store åbne opgave, hvor man kan skrive om hele 
verden, og så forsøger man at skrumpe den verden ind til at være i en bog, 
der stadig rummer en rigdom og kan sende læseren ud på en rejse. For en bog, 
der gerne vil handle om alt muligt og hvad som helst, ender ofte som en 
fiasko. Det er langt hårdere arbejde«, siger han. 
</p><h3>
Lågen smækkede i efter mig 
</h3><p>
Selv mener han, at han måske var en af de sidste heldige forfattere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2557928/ny-forfriskende-stemme-hudfletter-familien-paa-humoristisk-vis/">Ny forfriskende stemme 
hudfletter familien på humoristisk vis</a></p><p class=" bl-elem">
»Jeg var måske den sidste af en generation, der havde en bedre chance for at 
klare sig. Og jeg kunne godt frygte, at lågen smækkede i efter mig. Jeg 
nåede at få skabt mig et navn i uafhængige bogbutikker, inden 
supermarkederne begyndte at sælge bøger. I dag er det næsten umuligt at 
sælge godt, hvis supermarkederne ikke med det samme forstår, hvad det er for 
en bog, du har skrevet. Fordi jeg allerede var etableret, bliver jeg solgt i 
supermarkeder og i lufthavnen. Det er langt sværere for nye navne at slå 
igennem med ting, der måske ikke ligner de andre bøger og har en fast genre«. </p>	
</div>
</div></body></html>
