---
layout:     post
title: 	    "Japansk strotnium-ur holder tiden i 16 milliarder år"
post_author:	    Adam Fribo
post_date:	    Tue, 24 Feb 2015 06:54:58 +0000
post_site:	    ing.dk 
post_link:	    http://ing.dk/artikel/japansk-strotnium-ur-holder-tiden-i-16-milliarder-aar-174331
---
<html><body><div><section class="body"><p>Japanske forskere har bygget to ure, der kun taber ét sekund, hver gang der er gået 16 milliarder år.  Resultaterne er offentliggjort i det videnskabelige tidsskrift <a href="http://www.nature.com/nphoton/journal/vaop/ncurrent/abs/nphoton.2015.5.html">Nature Photonics</a>.</p>
			<p>Konkret bruger urene lasere til at holde strotnium-atomer fanget i optiske gitre, hvorefter de måler atomernes vibrationer og bruger dem som penduler.</p>
			<p>Ligesom i de cæsium-atomure, vi kender, skal atomerne være kølet godt ned, og det nye system er ingen undtagelse. Det opererer således ved en temperatur på minus 180 grader celsius, og formålet er ifølge forskerne at reducere forstyrrelserne fra omkringliggende elektromagnetisme og gøre målingerne så præcise som muligt.</p>
			
			<p>Forskerne har forbundet de to ure i en måned og estimeret, at de altså vil tabe et sekund for hver 16. milliard år.</p>
			<p>Dermed er de japanske ure en del mere præcise end de cæsium-ure, der bruges til at definere et sekund. Sekundet er defineret ud fra antallet af svingninger i et cæsium-atom. Men da svingningerne i strotnium-atomer sker ved en højere frekvens, kan de bruges til at opnå større præcision.</p>
			<p>Ifølge forskerne kan teknologien blandt andet implementeres i fremtidens gps-systemer, og håbet er at starte en dybere diskussion af, hvad et sekund er.</p>
			<p>»Gennem forbedret præcision håber vi at sætte gang i diskussionen om en redefinering af sekundet,« lyder det ifølge <a href="http://phys.org/news/2015-02-japan-clocks-billion-years.html">Phys.org</a> fra forskerne.</p>
		</section></div></body></html>
