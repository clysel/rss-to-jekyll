---
layout:     post
title: 	    "Nyt it-system har skabt kaos på landets jobcentre"
post_author:	    Rasmus Ekberg Villumsen
post_date:	    Tue, 17 Feb 2015 11:38:08 +0000
post_site:	    www.version2.dk 
post_link:	    http://www.version2.dk/artikel/nyt-it-system-har-skabt-kaos-paa-landets-jobcentre-77311?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Overgangen til det nye it-system KMD-momentum har siden starten af januar skabt kaos på de 86 ud af 94 jobcentre, der benytter systemet. Det skriver <a href="http://www.avisen.dk/amanda-20-nyt-it-system-skaber-vildt-kaos-paa-jobce_308077.aspx?fk=teaser">Avisen.dk</a></p>

<p>Systemet har store startvanskeligheder, hvilket betyder at jobcentrene hverken kan hente eller indberette data om de ledige.</p>



<p>»Vi har massive problemer med det nye system. Jeg ved ikke, om man kan bruge ordet svigt, men vi kan i hvert fald ikke i så høj grad som tidligere give borgerne den service, som vi egentlig er sat i verden til«, siger arbejdsmarkedschef i Næstved Kommune Kim Them Serup til mediet.</p>

<p>I Næstved alene har it-problemerne sænket produktiviteten med en tredjedel, hvilket svarer til et tab på cirka en million kr.</p>

<p>Det nye it-system fra KMD er en forening af to tidligere systemer fra KMD, der skal fungere med et nyt fælles datasystem under Styrelsen for Arbejdsmarked og Rekruttering.</p>

<p>Det er det fælles datasystem, som jobcentrene ikke kan trække oplysninger fra eller indberette nye oplysninger til om den lediges situation.</p>



<p>KMD, der er leverandør af det nye system, fortæller, at systemet er udviklet under et ekstraordinært tidspres.</p>

<p>»Vi er pinligt bevidste om, at det er en stor belastning for jobcentrene. Vi stod i en situation, som var mere risikofyldt, end hvad vi selv synes, var sjovt, men er desværre også ramt af, at alt, hvad der kunne gå galt, er gået galt«, siger Jakob Volmer fra KMD til Avisen.dk.</p>

<p>KMD afviser, at der skulle være tale om en gentagelse af 'Amanda' - Arbejdsmarkedsstyrelsens it-system - der var flere år forsinket, kun havde en kort levetid og kostede mindst en milliard kroner.</p>

<p>»Vi er et godt stykke fra et Amanda-scenarie. Det er et hårdt plaster, der er hevet af her, men der kommer til gengæld ilt til såret nu«, siger Jakob Volmer til Avisen.dk.</p>

<p>Han forventer, at systemet er fejlfrit inden for en måned.</p>
  </section></div></body></html>
