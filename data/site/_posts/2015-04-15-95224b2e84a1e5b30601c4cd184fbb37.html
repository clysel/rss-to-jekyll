---
layout:     post
title: 	    "Suarez laver to klassemål i effektiv fransk visit"
post_author:	    
post_date:	    Wed, 15 Apr 2015 22:45:56 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2629612/suarez-laver-to-klassemaal-i-effektiv-fransk-visit/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<div class="art-fakta article-box">
<h4 class="">
Sådan fortsætter Ch. League</h4>
<h5>
Returkampe, semifinaler og finale</h5>
<div class="fakta-body" data-buildingblock="embedded_factboxlink">
<ul><li><b>Tirsdag 21. april: </b>Bayern-Porto, Barcelona-PSG</li><li class=" bl-elem"><b>Onsdag 22. april:</b> Monaco-Juventus, Real-Atletico</li></ul><ul class=" bl-elem"><li><b>Lodtrækning til semifinalerne:</b> Fredag 24. april </li><li><b>Semifinaler:</b> 5./6. og 12./13. maj </li><li class=" bl-elem"><b>Finale: </b>6. juni i Berlin </li></ul>
</div>
</div><p>
De karantæneramte omdrejningspunkter Zlatan Ibrahimovic og Marco Verratti er 
tilbage i startopstillingen til Champions League-kvartfinalereturkampen på 
udebane mod FC Barcelona om seks dage. Det skal de være glade for nede i 
Paris. 
</p><p>
For i det første møde gjorde Barcelona-mændene i vanlig stil og på grænsen til 
det overlegne, hvad de ville med Laurent Blancs tropper. Barcelona vandt 3-1 
og gjorde således en ende på franskmændenes serie på 33 europæiske 
hjemmekampe i træk uden nederlag. 
</p><p>
Paris' indledningsvis tilbagetrukne pindsvinetaktik med 8-10 mand bag bolden 
blev straffet første gang, da Lionel Messi leverede en perfekt aflevering i 
fødderne på den fremadstormende Neymar, der let tæmmede bolden og åbnede 
scoringen i 18. minut, inden Luis Suarez brugte sin enorme kropstyrke til 
først at snyde David Luiz og derefter yderligere to PSG-mænd ved 
2-0-scoringen i 67. minut. 
</p><p><b class="ext-link">3-1</b><a class="embeddedlink" href="http://politiken.dk/sport/fodbold/championsleague/ECE2629673/porto-sender-haardt-saarede-bayern-hjem/">Porto sender et hårdt såret Bayern-hold hjem </a></p><p>
Den formstærke Luis Suarez kronede en flot præstation, ved at afslutte perfekt 
på den bold, Javier Mascherano sendte i dybden små 10 minutter senere. Med 
et hårdt og følt indersidespark helt oppe i krogen var målmand Salvatore 
Sirigu prisgivet for tredje gang, inden Gregory van der Wiel via Jeremy 
Mathieu fik snydt Barcelona-målmand Marc-Andre ter Stegen med en heldig 
reducering. 
</p><p>
Barcelona dominerede begivenhederne på Parc des Princes og fra Neymars 
åbningsmål kunne kun de mest trofaste og indskrænkede PSG-tilhængere være i 
tvivl om kampens udfald, der betyder, at Barcelona har mindst halvandet ben 
i semifinalerne. 
</p><p>
Det kan hverken Zlatan Ibrahimovic eller Marco Verratti formentlig lave om på, 
men de to nøglespillere kan sikre, at Paris i det mindste siger farvel til 
Champions League med æren i behold. 
</p><p class=" bl-elem"><b class="ext-link">MINUT FOR MINUT</b><a class="embeddedlink" href="http://politiken.dk/sport/fodbold/championsleague/ECE2629423/porto-og-barcelona-soerger-for-de-store-overskrifter/">Porto og Barcelona sørger for de 
store overskrifter</a></p>	
</div>

</div></body></html>
