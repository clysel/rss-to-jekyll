---
layout:     post
title: 	    "Strid atter bilagt: Ukrainerne får russisk gas i marts"
post_author:	    
post_date:	    Mon, 02 Mar 2015 23:22:00 +0100
post_site:	    politiken.dk 
post_link:	    http://politiken.dk/udland/ECE2570759/strid-atter-bilagt-ukrainerne-faar-russisk-gas-i-marts/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ukraine har lovet at lægge tilstrækkeligt med penge på bordet for at sikre sig 
russiske gasleverancer måneden ud.
</p><p>
Det er resultatet af et langvarigt krisemøde mandag i Bruxelles, hvor EU nok 
engang har ageret mægler i gasstriden mellem Ukraine og Rusland, som trods 
gentagne aftaler gang på gang er genopblusset.
</p><p>
Denne gang har ukrainerne nægtet at betale for den gas, der leveres til de 
områder i det østlige Ukraine, som kontrolleres af prorussiske separatister.
</p><p>
»Jeg er glad for, at det er lykkedes os at sikre, at ukrainernes 
forsyningsbehov bliver opfyldt i henhold til vinterpakken«, siger Maros 
Sefcovic, EU-Kommissionens næstformand med ansvar for energiunionen, ifølge 
nyhedsbureauet AFP.
</p><p>
Han henviser dermed til en gasaftale, som udløber 31. marts, og som Rusland 
havde truet med at ophæve, så gashanerne til det urohærgede naboland 
allerede ville blive lukket tirsdag.
</p><p>
Det ville i givet fald også være gået ud over gasleverancerne til EU.
</p><p>
»Det beroliger mig, at gasforsyningerne til EU-markederne fortsat er sikret«, 
siger Sefcovic ifølge nyhedsbureauet dpa.
</p><p class=" bl-elem">
Den statsejede russiske gasgigant Gazprom vil dog kun levere de mængder gas, 
som Ukraine betaler for på forhånd. Ifølge den russiske energiminister, 
Aleksander Novak, har hans ukrainske kollega, Vladimir Demtsjijin, 
forsikret, at regningerne vil blive betalt.
</p>	
</div>
</div></body></html>
