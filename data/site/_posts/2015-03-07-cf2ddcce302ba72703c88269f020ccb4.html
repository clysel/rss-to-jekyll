---
layout:     post
title: 	    "Okores Villa skal en tur til Wembley"
post_author:	    
post_date:	    Sat, 07 Mar 2015 20:57:21 +0100
post_site:	    politiken.dk 
post_link:	    http://politiken.dk/sport/fodbold/ECE2578022/okores-villa-skal-en-tur-til-wembley/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den danske forsvarsspiller Jores Okore og Aston Villa har haft en for dem 
perfekt uge, efter at det lørdag blev til en 2-0-hjemmesejr over West 
Bromwich Albion i FA Cup-kvartfinalen.
</p><p>
Det var anden gang i denne uge, at de to Birmingham-klubber mødtes på Villa 
Park.
</p><p>
I tirsdags vandt Aston Villa på dramatisk vis Premier League-kampen med 2-1 på 
et straffesparksmål dybt inde i dommerens tillægstid.
</p><p>
Så spændende blev det ikke for hjemmebanepublikummet i FA Cup-opgøret, hvor 
begge hold fik en spiller udvist i slutfasen.
</p><p>
Fem minutter inde i anden halvleg scorede Fabian Delph til 1-0, mens Scott 
Sinclair fem minutter før slutfløjtet gjorde det til 2-0.
</p><p>
I det hele taget var det en god lørdag for Aston Villa, som i Premier League 
er placeret lige over nedrykningsstregen.
</p><p>
Queens Park Rangers, der er Aston Villas nærmeste forfølger i 
nedrykningskampen, tabte tidligere lørdag 1-2 hjemme til Tottenham i et 
London-derby i ligaen. Dermed har Aston Villa fortsat tre point ned til QPR.
</p><p>
I lørdagens anden FA Cup-kvartfinale spillede Bradford og Reading 0-0, og 
klubberne skal dermed ud i en omkamp.
</p><p>
De to sidste kvartfinalekampe spilles søndag og mandag.
</p><p>
Søndag gælder det Liverpool-Blackburn, mens Manchester United-Arsenal mandag 
må betegnes som det helt store brag i kvartfinalen.
</p><p class=" bl-elem">
Både semifinalerne og selve finalen spilles på legendariske Wembley i London.
</p>	
</div>
</div></body></html>
