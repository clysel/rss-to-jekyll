---
layout:     post
title: 	    "Som på et hospital: Dopingfabrik brugte avanceret udstyr"
post_author:	    
post_date:	    Fri, 13 Mar 2015 15:55:18 +0100
post_site:	    politiken.dk 
post_link:	    http://politiken.dk/sport/ECE2586525/som-paa-et-hospital-dopingfabrik-brugte-avanceret-udstyr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På en fabrik til omfattende produktion af doping har bagmændene gjort brug af 
avanceret udstyr, som man normalt kun finder på hospitalers apoteker og 
laboratorier. Det fremgår af en række billeder, som Københavns Politi har 
frigivet fra efterforskningen af det, der ser ud til at være 
danmarkshistoriens største dopingsag. 
</p><p>
Et af billederne viser, hvad der umiddelbart ligner en slags pladespiller i 
børstet stål. Men zoomer man ind, finder man navnet 'Flexicon Liquid 
Filling'. Modellen er FF15. Maskinen anvendes til at fylde ampuller med 
medicinsk væske og er ifølge producenten ideel til steril påfyldning. På 
billedet står en række ubrugte ampuller klar. 
</p><h3>
Lidt som på et bryggeri 
</h3><p>
På fabrikantens <a target="_blank" href="http://www.flexicon.dk/products/FF15.asp">hjemmeside</a> 
er en video, der viser, hvordan hundredvis af små ampuller føres fra den ene 
ende af maskinen frem mod et punkt, hvor hver ampul bliver påfyldt en blå 
væske via en slange, der holdes oppe af en metalstang. Lidt som på et 
bryggeri, hvor ølflasker bliver fyldt. Hele processen er automatiseret. Alle 
de fyldte ampuller ender i en bakke i den anden ende af maskinen. 
</p><p><b class="ext-link">SÅDAN BEGYNDTE DET</b><a class="embeddedlink" href="http://politiken.dk/sport/ECE2585439/danmarkshistoriens-stoerste-dopingsag-betjente-finder-over-et-ton-steroider/">Danmarkshistoriens 
største dopingsag: Betjente finder over et ton steroider</a></p><p>
Et andet af billederne fra Københavns Politi viser, hvordan maskinen netop er 
placeret under en udsugning for at sikre et sterilt miljø, som er afgørende 
for, at brugerne af medicinen ikke får livsfarlige infektioner. Et tredje 
billede forestiller en maskine, der ligner en avanceret topbetjent 
opvaskemaskine eller tørretumbler. Zoomer man ind på dette billede, bliver 
det klart, at der er tale om en maskine, der med vanddamp steriliserer 
hospitalsudstyr. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/zetpkgq7mgfwbdhv4p9_920669y.jpg" alt="" border="0"/><span class="caption"><span class="f-img-caption">Maskine. 
</span>Dette er en avanceret opvaskemaskine, som man ellers kun ser på hospitalers laboratorier og apoteker. Den bruges til at sterilisere medicinsk udstyr, men er her tilsyneladende blevet anvendt i produktion af doping. Foto: Københavns Politi</span></span></p><p>
Københavns Politi anholdt i går morges en 40-årig dansk mand fra 
hovedstadsområdet. Kort efter blev en 25-årig mand arresteret et andet sted 
i omegnen af København. Det er umiddelbart den største sag om organiseret 
dopingkriminalitet i Danmark, vurderer politiet, der her til eftermiddag har 
udsendt en stribe billeder fra de ransagninger, der er foretaget på mindst 
syv adresser på Sjælland. 
</p><h3>
Politiet efterlyser vidner, der kender fabrikken 
</h3><p>
Ud over fotografier af udstyr er der også billeder af store papkasser stablet 
i flere meters højde. De indeholder ifølge politiet doping. Desuden er der 
et foto af et bord, hvor doping-præparaterne er lagt i lange rækker i æsker 
og med tryk i forskellige farver. Pakkerne ligner umiddelbart noget, man kan 
købe opå ethvert apotek. Udseendet signalerer medicin. 
</p><p>
Københavns Politi efterlyser nu vidner, »der kan sige noget om laboratoriet og 
de maskiner, der er brugt«, som politiet skriver i en pressemeddelelse. 
Samtidig vil politiet gerne i kontakt med fagfolk, der kan give oplysninger 
om, hvilke præparater der anvendes til at producere doping. 
</p><p><b class="ext-link">SE GRAFIK</b><a class="embeddedlink" href="http://politiken.dk/sport/ECE2586454/grafik-15-bivirkninger-ved-brug-af-steroider/">15 bivirkninger ved brug af steroider</a></p><p>
Politiet kom på sporet af de to nu anholdte personer i september sidste år, da 
toldere fra Skat stoppede flere store pakker med doping, der var ved at 
blive sendt ud af landet. Under ransagningerne har politiet beslaglagt 
omkring et ton doping. Der er tale om muskelopbyggende anabolske steroider - 
både piller, ampuller og steroider i pulverform. 
</p><p class=" bl-elem">
Undersøgelser har anslået, at flere end 40.000 danskere har brugt anabole 
steroider. 
</p>	
</div>
</div></body></html>
