---
layout:     post
title: 	    "To miljøaktivister bliver hver uge myrdet for deres protester"
post_author:	    
post_date:	    Wed, 22 Apr 2015 19:05:17 +0200
post_site:	    politiken.dk 
post_link:	    http://politiken.dk/udland/ECE2638780/to-miljoeaktivister-bliver-hver-uge-myrdet--for-deres-protester/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I dele af verden sætter aktivister livet på spil, når de protesterer mod 
fældning af regnskove, skadelig minedrift og andre ødelæggelser af miljøet.
</p><p>
Mindst 116 aktivister blev dræbt på globalt plan i 2014, og mindst to 
miljøaktivister bliver således myrdet hver uge, viser en rapport fra 
organisationen Global Witness.
</p><p>
Nogle aktivister bliver skudt af politiet under protester, mens andre bliver 
slået ihjel af lejemordere, fremgår det af rapporten.
</p><h3>
Især i Syd- og Centralamerika
</h3><p>
Lejemordere sendes eksempelvis efter personer, der er en hindring for 
virksomheder, som er på jagt efter ny jord og ressourcer eller planlægger 
byggeprojekter.
</p><p>
Det er især i Syd- og Centralamerika, at miljøaktivister er udsatte. Næsten 
tre ud af fire drab på miljøaktivister i 2014 blev begået i denne verdensdel.
</p><p>
Sekretariatschefen i organisationen Verdens Skove, Jan Ole Haagensen, kalder 
de mange drab på miljøaktivister tragiske. Han arbejder for at styrke 
oprindelige folkeslags rettigheder i det forholdsvis hårdt ramte Syd- og 
Centralamerika.
</p><p>
»Traditionelt er der mange konflikter i Latinamerika. Der er en historie med 
vold i mange af de sydamerikanske lande helt fra kolonitiden, og fronterne 
er stadig ofte trukket skarpt op, fordi der er en enorm ulighed«, siger han 
til Ritzau.
</p><p>
»Dertil kommer, at der er mange ressourcer i Latinamerika og stor 
efterspørgsel efter dem. Der er en enorm efterspørgsel efter palmeolie, soja 
og billigt kvæg, og regnskoven bliver inddraget til produktion af disse 
råvarer«, siger han.
</p><p>
Miljøaktivister bliver også myrdet andre steder som i Centralafrika, 
Indonesien, Malaysia og Papua Ny Guinea, påpeger Jan Ole Haagensen.
</p><h3>
Gå efter bæredygtige varer
</h3><p>
Ifølge rapporten fra Global Witness tilhørte 40 procent af de dræbte 
miljøaktivister i 2014 oprindelige folk som eksempelvis indianske stammer. 
De fleste døde i konflikter, der har med byggeri af dæmninger, minedrift og 
landbrug at gøre.
</p><p>
For at modarbejde drab på miljøaktivister og grov udnyttelse af naturen 
opfordrer Jan Ole Haagensen til, at forbrugerne går efter varer, der er 
produceret på bæredygtig vis.
</p><p class=" bl-elem">
»Vi i Danmark har en rolle at spille. Vi skal stille krav til importører og 
producenter om at alle produkter, der kommer fra regnskoven, skal være 
produceret med strengest muligt hensyn til miljø og lokale rettigheder«, 
siger han.
</p>	
</div>

</div></body></html>
