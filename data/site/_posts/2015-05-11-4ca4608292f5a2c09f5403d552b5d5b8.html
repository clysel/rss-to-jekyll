---
layout:     post
title: 	    "Hollande skal mødes med Fidel Castro i Cuba"
post_author:	    
post_date:	    Mon, 11 May 2015 21:26:01 +0200
post_site:	    politiken.dk 
post_link:	    http://politiken.dk/udland/ECE2665555/hollande-skal-moedes-med-fidel-castro-i-cuba/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nye tider i Cuba.
</p><p>
Som det første vestlige statsoverhoved, efter at Cuba og USA er blevet enige 
om at arbejde for at normalisere deres forhold, er Frankrigs præsident, 
François Hollande, ankommet på officielt besøg i den caribiske østat.
</p><p>
USA og Cuba har været i diplomatisk konflikt i mere end 50 år.
</p><p>
»Det er meget følelsesmæssigt for mig at komme til Cuba, for det er første 
gang, at en præsident for den franske republik er på besøg i landet«, sagde 
Hollande, da han ankom i Cubas hovedstad, Havana.
</p><h3>
Skal mødes med Raul og Fidel Castro
</h3><p>
Hollande skal mødes med sin cubanske kollega, Raul Castro.
</p><p>
I aften dansk tid meddeler Hollandes kontor ifølge det franske nyhedsbureau 
AFP, at den franske gæst også mødes med den cubanske revolutions fader og 
tidligere præsident, Fidel Castro.
</p><p>
Ifølge oplysningerne skulle mødet begynde i Fidel Castros hjem omkring klokken 
21. dansk tid.
</p><p>
Det nye syn på Cuba åbner døre for vestlige virksomheder, og Hollande har også 
repræsentanter fra forskellige franske virksomheder med sig på rejsen.
</p><h3>
Ønsker at udvide forretninger i landet
</h3><p>
Flyselskabet Air France og hotelvirksomheden Accor driver allerede forretning 
i Cuba, men er med på turen, fordi virksomhederne ønsker at udvide deres 
forretninger i det kommunistiske land.
</p><p>
I dag meddelte Accor, at det har indgået en aftale om at åbne et luksushotel 
med 518 værelser nær Cubas internationale lufthavn.
</p><p>
Franske byggeselskaber er også repræsenteret i Hollandes følge.
</p><p>
I Cuba er der mange muligheder for at tjene penge på turisme, men mulighederne 
er ikke blevet udnyttet de seneste mange årtier.
</p><p>
Det ventes derfor, at mange vestlige lande vil være interesserede i Cuba, nu 
hvor landet er på vej 'ind i varmen'.
</p><p>
USA's præsident, Barack Obama, sagde i december 2014, at USA og Cuba vil åbne 
et nyt kapitel for at bilægge over 50 års fjendskab.
</p><p>
Obama vil også lempe handelsembargoen og gøre det muligt for amerikanere at 
investere i cubanske virksomheder.
</p><p class=" bl-elem">
Det skal samtidig være lettere for cubanske og amerikanske virksomheder at 
arbejde sammen.
</p>	
</div>

</div></body></html>
