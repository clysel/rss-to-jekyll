---
layout:     post
title: 	    "Små børn cykler højst to kilometer til skole"
post_author:	    
post_date:	    Tue, 28 Apr 2015 12:07:58 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2640283/smaa-boern-cykler-hoejst-to-kilometer-til-skole/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Skolebørns cykelvaner</h4>
<div class="fakta-body" data-buildingblock="embedded_factboxlink">
<p>
68 procent af alle børn cyklede i 1993 i skole.
</p><p>
47 procent cykler til skole i dag. Tallet har været stort set uændret i 5 år.
</p><p>
23 procent cykler til skole i landdistrikterne. 
</p><p>
55 procent cykler til skole i de mellemstore byer.
</p><p>
46 procent cykler til skole i de største byer.
</p><p class=" bl-elem"><i class=" bl-elem">Kilde: ’Børns cykelvaner’ </i></p>
</div>
</div><p>
I begyndelsen af 90’erne cyklede 7 ud af 10 børn til skole, men siden da er 
antallet raslet ned. Nu ser kurven imidlertid ud til at være rettet op, 
viser en ny undersøgelse fra Cyklistforbundet, der er blevet til med støtte 
fra TrygFonden. De sidste fem år har hvert andet danske skolebarn nemlig 
valgt cyklen som primært transportmiddel. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/familieliv/ECE1355443/10-gode-raad-til-at-goere-dit-barn-trafiksikkert-foer-skolestart/">10 gode råd til at gøre dit barn 
trafiksikkert før skolestart</a></p><p>
Mathias Sommer Dalgaard er et af de cyklende skolebørn. Han er 10 år og går i 
4. klasse på Lergravsparkens Skole, der ligger på Amager i København. Turen 
fra hjemmet til den lokale skole tager omkring 5 minutter, når han cykler. 
</p><p>
»Det er dejligt at cykle, fordi jeg får en masse frisk luft og selv kan sætte 
farten op. Jeg synes også, at vejen er tryg og sikker«, siger han. 
</p><p>
Netop tryghed spiller ifølge Cyklistforbundets undersøgelse en vigtig rolle 
for, om børn cykler i skole. Men forældres tryghed er vigtigere end 
skolevejens kvalitet. 
</p><p>
»Selv om en skolevej er sikker og uden uheld, kan forældre godt opleve den som 
usikker. Forældrenes tryghed spiller en vigtig rolle for, om deres børn 
lærer at cykle i skole selv«, siger Lotte Malene Ruby, kommunikationschef i 
Cyklistforbundet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2042679/saadan-laerer-du-dit-barn-at-cykle-i-skole/">Sådan lærer du dit barn at 
cykle i skole </a></p><h3>
Forældre er utrygge 
</h3><p>
En væsentlig årsag til, at 10-årige Mathias Sommer Dalgaard er tryg på 
cykelstien, er hans mor. Hun er født og opvokset i København. 
</p><p>
»Min mor har lært mig at køre i trafikken. Hun cykler selv og ved altid, 
hvordan man bliver sikker i trafikken«, siger han og påpeger, at man skal 
»holde øje med, om bilerne blinker. Det betyder, at de skal dreje til 
siden«. 
</p><p>
Ifølge Malene Freuendal-Pedersen, der er transportforsker ved Roskilde 
Universitet, er den primære årsag til, at vi cyklede mere frem til 90’erne, 
at datidens forældre var mere trygge. 
</p><p>
»Børn cyklede mere før i tiden, fordi forældrene havde en anden følelse af 
tryghed. Min forskning viser, at vor tids forældre er mere utrygge, fordi de 
er mere bevidste om farer i det moderne samfund. I 70’erne skulle du passe 
på børnelokkere, og at dit barn ikke røg hash. I dag skal du også passe på 
forurening, internettet og børnenes generelle sundhed«, siger hun og 
tilføjer, at mediernes sundhedseksperter er med til at tale faresignalerne 
op. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2270173/faelles-pedalleg-goer-boern-kvikke-og-trafiksikre/">Fælles pedalleg gør børn 
kvikke og trafiksikre</a></p><h3>
Lille cykeltur – stor sundhedsværdi 
</h3><p>
Ud over forældrenes tryghed spiller skolevejens længde en stor rolle for, om 
børn cykler i skole. Ifølge Cyklistforbundets undersøgelse skal der blot 2 
kilometer til, for at børn i indskolingen ikke cykler i skole. For elever i 
de større klasser går den usynlige grænse ved 3 kilometer, og hvis 
skolevejen er mere end 4 kilometer lang, er der stort set ingen børn, der 
cykler. Af samme årsag cykler kun hvert femte barn i landdistrikterne i 
skole. 
</p><p>
»Undersøgelsen viser, at børn i landdistrikterne er hårdt ramt af lang 
skolevej, for få cykelstier og dårlig gadebelysning«, siger 
Cyklistforbundets Lotte Malene Ruby. Storbybørn cykler til gengæld sjældnere 
til skole end børn, der kommer fra forstæderne. Den kortere afstand mellem 
skole og hjem gør det muligt for flere bybørn at gå til skolen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/cykling/ECE2270879/philippa-blev-skubbet-af-cyklen-jeg-lignede-en-vampyr/">Philippa blev skubbet af 
cyklen: »Jeg lignede en vampyr«</a></p><p>
Selv om skolen ligger ganske tæt på hjemmet, kan det betale sig at springe op 
på cyklen, siger idrætsforsker Lars Østergaard fra Syddansk Universitet: 
»Selv hos normale sunde og raske børn kan man måle positive 
sundhedseffekter, når de begynder at cykle i skole. To korte daglige 
cykelture til og fra skole er tilstrækkeligt til at nedsætte risikoen for 
senere udvikling af hjerte-kar-sygdomme og sukkersyge. Børn, der cykler til 
skole, er også mindre overvægtige og har bedre kondition«. 
</p><p>
Levealderen kan desuden stige hele 5 år, hvis de små fødder sørger for at 
trampe til i pedalerne frem for at ’sofacykle’, siger hjertelæge og 
motionsforsker Peter Schnohr: »Det er godt for skolebørn at blive lidt 
forpustet mindst en time hver dag. Vi ser desværre allerede begyndende tegn 
på åreforfedtning hos nogle af de børn, der bliver kørt til og fra skole 
hver dag. Kranspulsårerne burde være fine på det tidspunkt, men nogle 
1.-klasse elever kan få et forstadium til blodpropper«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/ECE2195951/boerns-cykelvaner-er-foraeldrenes-ansvar/">Børns cykelvaner er 
forældrenes ansvar</a></p><p>
Ifølge Cyklistforbundets undersøgelse har kampagner god indvirkning på børns 
tidligste cykelvaner. Hvert år afvikler forbundet Alle Børn Cykler i 
samarbejde med TrygFonden, men man er bevidst om, at en plakat ved et 
busstoppested langtfra kan stå alene. Trafikforsker Malene 
Freuendal-Pedersen er enig og understreger, at en bedre trafikplanlægning er 
nødvendig, og at privatbilismen skal udfordres: 
</p><p class=" bl-elem">
»Kampagner kan selvfølgelig fange de forældre, der allerede overvejer at 
cykle. Men det er svært at lave om på forældres forestilling om, at bilen er 
det mest sikre og fleksible transportmiddel. Selv om vi ved, at bilen slår 
ihjel i højere grad end cyklen, vælger vi alligevel at være chauffører for 
vores børn«. 
</p>	
</div>

</div></body></html>
