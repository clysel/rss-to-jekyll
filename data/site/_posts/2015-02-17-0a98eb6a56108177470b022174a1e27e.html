---
layout:     post
title: 	    "PET: Vi havde ikke grund til at tro, at 22-årig planlagde terror"
post_author:	    
post_date:	    Tue, 17 Feb 2015 09:53:37 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2549893/pet-vi-havde-ikke-grund-til-at-tro-at-22-aarig-planlagde-terror/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Der var ikke noget, der på forhånd indikerede, at den 22-årige formodede 
gerningsmand bag weekendens attentater var i gang med at planlægge en 
terrorhandling. 
</p><p>
Det oplyser Politiets Efterretningstjeneste, PET, i en pressemeddelelse: 
</p><p>
»PET havde på baggrund af indberetningen fra Kriminalforsorgen ikke grund til 
at tro, at den nu afdøde 22-årige formodede gerningsmand planlagde angreb, 
ligesom PET i øvrigt forud for angrebene ikke havde efterretninger om, at 
den pågældende planlagde angreb«, lyder det. 
</p><p>
PET har tidligere oplyst, at man havde den formodede gerningsmand, som ifølge 
Politikens oplysninger er Omar Abdel Hamid el-Hussein, »inden for radaren«. 
</p><h3>
Kriminalforsorgen tippede PET 
</h3><p>
Omar Abdel Hamid el-Hussein er tidligere fængslet for et overfald i et s-tog, 
og i går oplyste Kriminalforsorgen, at man havde underrettet PET, fordi hans 
adfærd havde skabt bekymring. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2548579/kriminalforsorgen-tippede-pet-om-terrormistaenkt/">Kriminalforsorgen tippede PET 
om terrormistænkt</a></p><p>
»Kriminalforsorgen har etableret en særlig indberetningsordning med Politiets 
Efterretningstjeneste. Ordningen indebærer, at Kriminalforsorgen indberetter 
oplysninger om indsatte, som er i risiko for radikalisering, til PET med 
henblik på, at efterretningstjenesten sammen med andre relevante 
myndigheder, herunder Kriminalforsorgen selv, kan iværksætte relevante 
forebyggende tiltag«, skriver PET i pressemeddelelsen og bekræfter, at 
tjenesten har modtaget en indberetning i september 2014, som efterfølgende 
er blevet vurderet: 
</p><p>
»Når PET modtager sådanne indberetninger, bliver der foretaget en konkret 
vurdering af oplysningernes karakter og indhold med henblik på at overveje, 
hvordan oplysningerne videre håndteres i PET samt karakteren af en eventuel 
opfølgning«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2549625/haerdet-slagsbror-erklaerede-troskab-til-islamisk-stat/">Hærdet slagsbror erklærede 
troskab til Islamisk Stat</a></p><p>
I går fortalte Michael Gjørup, sikkerhedschef i Kriminalforsorgen, at den 
formodede gerningsmand var en af dem, »man havde fokus på«. Han ville ikke 
komme ind på, hvad indberetningen konkret handlede om, men fortalte, at den 
22-årige havde ændret adfærd. 
</p><p class=" bl-elem">
»Vores samarbejde med PET bygger primært på ekstremisme og radikalisering. Når 
vi kontakter PET, er det, fordi vi har en bekymring i forhold til den 
pågældende«, sagde han. 
</p>	
</div>
</div></body></html>
