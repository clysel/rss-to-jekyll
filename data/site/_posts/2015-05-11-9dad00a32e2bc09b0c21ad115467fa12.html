---
layout:     post
title: 	    "Skræmmende racer bliver sendt på banen igen"
post_author:	    
post_date:	    Mon, 11 May 2015 13:02:10 +0200
post_site:	    politiken.dk 
post_link:	    http://politiken.dk/sport/formel1/ECE2664668/skraemmende-racer-bliver-sendt-paa-banen-igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Jenson Button skal onsdag have endnu en tur i den McLaren-racer, han efter 
weekendens spanske grandprix kaldte skræmmende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2663871/desperat-mclaren-koerer-vi-faar-nok-slet-ingen-point/">Desperat McLaren-kører: Vi får 
nok slet ingen point</a></p><p>
Det sker, når formel 1-feltet afvikler den første af to testsessioner i den 
løbende sæson på Circuit de Catalunya ved Barcelona. 
</p><p>
Button skal dog først i bilen på andendagen, og netop fordi briten skal køre, 
bliver der ikke nogen kilometer til McLarens danske reservekører Kevin 
Magnussen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2663664/rosberg-cruiser-sig-til-sejr-i-barcelona/">Rosberg cruiser sig til sejr i 
Barcelona</a></p><div class="art-fakta article-box">
<h4 class="">
Fakta</h4>
<h5>
Test i Barcelona</h5>
<div class="fakta-body" data-buildingblock="embedded_factboxlink">
<p><b>Mercedes </b></p><p><b>Tirsdag:</b> Nico Rosberg, <b>onsdag:</b> Pascal Wehrlein 
</p><p><b>Ferrari</b></p><p><b>Tirsdag:</b> Raffaele Marciello, <b>onsdag:</b> Esteban Gutierrez 
</p><p><b>Red Bull </b></p><p><b>Tirsdag:</b> Daniil Kvyat, <b>onsdag:</b> Pierre Gasly 
</p><p><b>Williams </b></p><p><b>Tirsdag:</b> Felipe Massa, <b>onsdag:</b> Alex Lynn 
</p><p><b>McLaren </b></p><p><b>Tirsdag:</b> Oliver Turvey, <b>onsdag</b>: Jenson Button 
</p><p><b>Lotus </b></p><p><b>Tirsdag:</b> Pastor Maldonado, <b>onsdag:</b> Jolyon Palmer 
</p><p><b>Force India</b></p><p><b>Tirsdag:</b> Pascal Wehrlein, <b>onsdag:</b> Nick Yelloly 
</p><p><b>Toro Rosso </b></p><p><b>Tirsdag:</b> Pierre Gasly, <b>onsdag:</b> Carlos Sainz Jr 
</p><p><b>Sauber </b></p><p class=" bl-elem"><b>Tirsdag:</b> Marcus Ericsson, <b>onsdag:</b> Raffaele Marciello 
</p>
</div>
</div><p>
Reglerne foreskriver nemlig, holdene den ene af dagene skal stille med en ung 
kører, og selv om Magnussen med sine 22 år må betegnes som ung, så lever han 
ikke op til reglementets definition. </p><p>
Vedkommende må nemlig ikke have kørt mere end to grandprixer, og det antal 
overskrider danskeren klart med sine 19 starter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2652346/alt-andet-end-formel-1-ville-vaere-et-tilbageskridt-for-magnussen/">Alt andet end formel 1 ville 
være et tilbageskridt for Magnussen</a></p><p>
I stedet får briten Oliver Turvey chancen hos McLaren tirsdag. Turvey kører i 
den japanske Super GT-serie, og han skal hjælpe McLaren med vigtige data i 
bestræbelserne på at få gjort bilen konkurrencedygtig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2624811/mercedes-saetter-alle-rivaler-paa-plads-i-shanghai/">Mercedes sætter alle rivaler 
på plads i Shanghai</a></p><p>
Efter fem grandprixer har McLaren endnu ikke scoret point, hvilket er et 
historisk lavpunkt for det britiske team, der før denne sæson skiftede til 
Honda-motorer. Det skifte har voldt kæmpe problemer, og Button sagde efter 
sin 16. plads i Barcelona, hvor holdets andenkører, spanieren Fernando 
Alonso, udgik, at han var bange for, det måske slet ikke blev til point i år 
i den langsomme bil. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/formel1/ECE2608919/vettel-sikrer-ferrari-foerste-formel-1-sejr-i-naesten-to-aar/">Vettel sikrer Ferrari første 
Formel 1-sejr i næsten to år</a></p><p>
»Det var faktisk temmelig skræmmende at køre på banen i dag. Når jeg trådte på 
speederen, lød der et smæld. Jeg er sikker på, at der er noget galt på det 
punkt. Efter løbet i dag, så tror jeg slet ikke på, at vi får point i denne 
sæson«, lød det fra eksverdensmesteren. 
</p><p>
Også for de andre hold er testen særdeles vigtig, og for eksempel skal Ferrari 
prøve, at hale lidt ind på de førende Mercedes-racere. 
</p><p>
Efter weekendens løb i Barcelona var det nemlig fornemmelsen i Ferrai-lejren, 
at Mercedes havde øget forspringet til italienerne. Så nu er lejligheden der 
til at teste nye komponenter, som måske kan udligne den fordel. 
</p><p>
Marussia deltager som det eneste hold ikke i testen. 
</p><p class=" bl-elem">
Sæsonens anden test køres i forbindelse med det østrigske grandprix i juli. 
</p>	
</div>

</div></body></html>
