---
layout:     post
title: 	    "Filmen 'Ida' med dansk fingeraftryk vinder en Oscar"
post_author:	    
post_date:	    Mon, 23 Feb 2015 03:43:56 +0100
post_site:	    politiken.dk 
post_link:	    http://politiken.dk/kultur/ECE2558536/filmen-ida-med-dansk-fingeraftryk-vinder-en-oscar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den polske film 'Ida', der har et dansk islæt, har natten til mandag vundet en 
Oscar-statuette for bedste ikke-engelsksprogede film.
</p><p>
Filmen er instrueret af Pawel Pawlikowski fra Polen, men to af filmens 
producere, Sofie Wanting Hassing og Christian Falkenberg Husum, er danske. 
Det samme gælder Kristian Eidnes Andersen, der har komponeret musikken til 
den anmelderroste film.
</p><p>
»Livet er fuld af overraskelser«, siger Pawlikowski i sin takketale.
</p><p><b class="ext-link">LIVE </b><a class="embeddedlink" href="http://politiken.dk/kultur/filmogtv/oscar/ECE2556041/live-politiken-guider-dig-gennem-oscarnatten/">Politiken guider dig gennem Oscarnatten</a></p><p>
»Jeg er beæret, overrasket og overvældet«, fortsætter han.
</p><p>
'Ida' handler om den unge Anna, som i efterkrigstidens kommunistiske Polen vil 
gå i kloster som nonne, da hun pludselig af sin hidtil ukendte moster 
erfarer, at hun er jøde og faktisk hedder Ida, og at hendes forældre blev 
dræbt af nazisterne.
</p><h3>
Behovet for stilhed
</h3><p>
Den polske instruktør påpegede det ironiske i at vinde en Oscar for netop 
denne film.
</p><p>
»Vi har lavet en film om behovet for stilhed og at trække sig tilbage fra 
verden og fordybe sig, og her står vi så. I epicentret for støj og verdens 
opmærksomhed. Fantastisk«, siger Pawel Pawlikowski.
</p><p>
Christian Falkenberg Husum, der er co-producer på 'Ida' kaldte det en 
nærmest udødeliggørelse af filmen, at den blev nomineret til en Oscar, da 
nomineringerne blev offentliggjort i januar.
</p><p>
»For filmen betyder det, at den går fra at være en almindelig spillefilm til 
at være en Oscar-nomineret film, og det er noget, der kan næsten 
udødeliggøre en film«, sagde han og beskrev filmen som en <i>underdog</i>.
</p><p>
»Vi var meget bekymret for filmen oprindeligt. Vi regnede ikke med, at der var 
nogen, der ville se den. Den er sort/hvid. På polsk. I 4:3-format. Det 
ligner ikke på papiret en succes. Men vi var godt klar over, at det var en 
god film«, sagde Christian Falkenberg Husum.
</p><h3>
Slået til Golden Globe
</h3><p>
'Ida' slår samtidig sin russiske konkurrent 'Leviathan', der også var 
blandt favoritterne til at vinde den gyldne statuette.
</p><p>
'Leviathan' slog i januar 'Ida', da den russiske film løb med hæderen som 
bedste ikke-engelsksproget film ved årets Golden Globe-prisuddeling.
</p><p class=" bl-elem">
Den er instrueret af Andrej Svjagintsev og handler om en mand, der kæmper mod 
en korrupt borgmester, som forsøger at overtage hans hus og alt, hvad han 
ejer.
</p>	
</div>
</div></body></html>
