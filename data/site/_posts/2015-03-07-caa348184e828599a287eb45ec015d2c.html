---
layout:     post
title: 	    "Dansk damedouble løb tør for kræfter mod kinesere"
post_author:	    
post_date:	    Sat, 07 Mar 2015 07:17:57 +0100
post_site:	    politiken.dk 
post_link:	    http://politiken.dk/sport/badminton/ECE2577351/dansk-damedouble-loeb-toer-for-kraefter-mod-kinesere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kvartfinalen blev endestationen for den danske damedouble med Christinna 
Pedersen og Kamilla Rytter Juhl ved badmintonturneringen All England.
</p><p>
Efter at have vundet første sæt med 26-24 over Tang Yuanting og Bao Yixin fra 
Kina blev danskerne sat på plads i de følgende sæt, som de tabte klart 12-21 
og 10-21.
</p><p>
I andet sæt var danskerne med til stillingen 1-1, hvorefter kineserne ikke så 
sig tilbage. Tredje sæt forløb på nogenlunde samme måde.
</p><p>
Det fjerdeseedede danske par må derfor pakke ketsjerne i tasken, men for 
Christinna Pedersens vedkommende skal de pakkes ud igen lørdag, når hun 
sammen med Joakim Fischer spiller semifinale i mixeddouble.
</p><p>
Overordnet set blev fredag en god dag for danskerne ved All England. Både 
herredoublen med Mads Conrad-Petersen og Mads Pieler Kolding samt Carsten 
Mogensen og Mathias Boe er klar til semifinalerne lørdag.
</p><p>
Vinder begge par deres kamp, skal de møde hinanden i finalen.
</p><p class=" bl-elem">
Jan Ø. Jørgensen vandt fredag aften over Viktor Axelsen og er i semifinalen i 
herresingle.
</p>	
</div>
</div></body></html>
