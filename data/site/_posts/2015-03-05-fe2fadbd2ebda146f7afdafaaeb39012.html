---
layout:     post
title: 	    "OECD-chef: Den globale økonomi kan være ved et vendepunkt"
post_author:	    
post_date:	    Thu, 05 Mar 2015 06:11:15 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2572215/oecd-chef-den-globale-oekonomi-kan-vaere-ved-et-vendepunkt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00917/Cover_-Portr_t_af_C_917913w.jpg" alt="opad. OECD er på vej med en ny progonose for verdens økonomi, og cheføkonom Catherine Mann ser flere tegn på vækst. - Foto: Finn Frandsen"/></div>
<p class="caption ">
<span class="f-img-caption">opad.</span> OECD er på vej med en ny progonose for verdens økonomi, og cheføkonom Catherine Mann ser flere tegn på vækst. - Foto: Finn Frandsen
</p>
</div>
<div class="art-fakta article-box">
<h4 class="">
Catherine L. Mann</h4>
<div class="fakta-body" data-buildingblock="embedded_factboxlink">
<p><b>Siden oktober</b> cheføkonom i den økonomiske samarbejdsorganisation OECD. 
</p><p><b>Organisationen udspringer</b> af samarbejdet på tværs af Atlanten om 
Marshallplanen efter Anden Verdenskrig. I dag er målet stadig velstand i de 
34 medlemslande - herunder Danmark. 
</p><p><b>Catherine Mann er uddannet</b> fra både Massachusetts Institute of 
Technology (MIT) og Harvard University. 
</p><p class=" bl-elem"><b>Igennem tiderne </b>har hun blandt meget andet været international 
seniorøkonom i det råd, der rådgiver den amerikanske præsident (Council of 
Economic Advisors). 
</p>
</div>
</div><p>
Man kan sige, at Catherine Mann er blevet vagthavende på den lokale 
brandstation på et tidspunkt, hvor hele byen brænder. 
</p><p>
Også selv om den amerikanske økonom måske ikke er meget for billedet. 
</p><p>
»Det er lige meget, hvornår jeg var begyndt. Der er altid en brand et eller 
andet sted«, siger hun. 
</p><p>
Under alle omstændigheder har Catherine Mann overtaget posten som cheføkonom i 
OECD på et tidspunkt, hvor verden stadig har store problemer med at slukke 
de brande, som finanskrisen antændte for mere end seks år siden. 
</p><p>
En af hendes første store arbejdsopgaver var da også at præsentere en dyster 
prognose for verdensøkonomien. Især for de europæiske landes vedkommende. 
</p><p>
»Eurozonen er centrum for svagheden i den globale økonomi«, sagde Catherine 
Mann, da hun i slutningen af november lagde prognosen frem. 
</p><h3>
Merkel, Hollande og de andre ledere blev kritiseret
</h3><p>
Ikke blot lod hun Angela Merkel, François Hollande og alle de andre stats- og 
regeringsledere i eurozonen vide, at det er deres skyld, hvis det hele 
braser sammen. 
</p><p>
På sin amerikanske, direkte facon lod Catherine Mann forstå, at eurozonen var 
ved at blande en farlig cocktail af lav vækst og faldende priser. En 
decideret »stagnationsfælde«. På den baggrund har hun efterlyst »beslutsom 
handling«, hvad angår både pengepolitikken og finanspolitikken samt i 
forhold til behovet for strukturelle reformer. 
</p><p>
Med andre ord gav hun dem lidt at tygge på i Berlin, Paris og alle de andre 
imposante regeringskvarterer. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/gloekonomi/ECE2451437/ti-aars-stagnation-truer-eurozonen/">Ti års stagnation truer eurozonen</a></p><p>
I dag – kun lidt mere end tre måneder senere – er retorikken knap så hård. 
</p><p>
»Der er flere tegn på optimisme for den globale økonomi«, siger Catherine 
Mann. 
</p><p>
I øjeblikket arbejder hendes folk på en ny prognose for G7-landene og de 
største udviklingslande, der ventes offentliggjort om præcis to uger. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har været i stand til at se nogle af fordelene ved olieprisen sive 
gennem økonomien. Så vi er faktisk relativt optimistiske i forhold 
til fremgang for den globale økonomi og i eurozonen.
</p>
<p class="sender">
Catherine Mann 
</p>
</blockquote>
</div><p/><p>
Men allerede nu kan de konstatere, hvordan det drastiske fald i olieprisen 
slår igennem i den globale økonomi, sådan som flere økonomer har håbet, det 
ville ske. For langt de fleste virksomheder og lande er det nemlig en 
fordel, når de pludselig skal betale halv pris for olien. Det giver kort 
sagt luft i budgetterne. 
</p><p>
»Vi har været i stand til at se nogle af fordelene ved olieprisen sive gennem 
økonomien«, siger Catherine Mann. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/oekommentarer/tageotkjaer/ECE2493479/oekonomiredaktoeren-lav-oliepris-luner-i-kulden-og-stimulerer-vaeksten-i-eu/">Økonomiredaktøren: Lav oliepris 
stimulerer væksten</a></p><p>
Konkret øjner hun den positive udvikling i det private forbrug i USA og 
Storbritannien samt et stærkere detailsalg i eurozonen. Her præsterer lande 
som Spanien og Irland, hvad hun kalder »langt mere robuste« vækstrater. 
</p><p>
Med til det positive billede hører også bedre tal for industriproduktion og 
erhvervstillid i Tyskland. 
</p><p>
»Og endda i Frankrig«, bemærker Catherine Mann om landet, der er blevet udråbt 
til Vesteuropas problembarn, når emnet er solid samfundsøkonomi. 
</p><p>
I flere af de hurtigt voksende udviklingslande har væksten haft problemer med 
at leve op til tidligere år. Men også de får gavn af en lavere oliepris, der 
samtidig kan lægge en dæmper på stigende priser, der er en udfordring i 
flere lande – stik modsat eurozonen. 
</p><h3>
Ros til ECB for lempeligere politik 
</h3><p>
I tilfældet eurozonen får ikke kun den faldende oliepris æren for de mere 
positive udsigter. 
</p><p>
Især beslutningen om en markant lempeligere pengepolitik hos Den Europæiske 
Centralbank (ECB) får ros med på vejen, fordi centralbanken har præsenteret 
et program, der er større end forventet, og som er tidsubegrænset. 
</p><p>
Blandt andet vil ECB opkøbe statsobligationer, hvilket kort fortalt betyder, 
at de almindelige banker kan få fyldt deres pengekasser, og gør det lettere 
for virksomheder at låne penge til investeringer. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/gloekonomi/ECE2519603/ecb-pumper-60-milliarder-euro-ud-i-europa-om-maaneden/">ECB pumper 60 milliarder euro ud i 
Europa om måneden</a></p><p>
Den lempelige pengepolitik svækker samtidig euroen over for dollaren til gavn 
for den europæiske eksport, fordi amerikanere og andre med dollars på hånden 
så kan købe billigt ind i Europa. 
</p><p>
»Pengepolitikken er tydeligvis i gear«, som Catherine Mann siger. 
</p><p>
Men hvad så med alt det andet? Finanspolitikken og de strukturelle reformer? 
</p><p>
Her erkender Catherine Mann gerne, at hun <i>ikke</i> har fået alt, hvad hun 
har bedt politikerne om. 
</p><p>
»De arbejder. Jeg tror, de er meget tæt på at finde et fælles sprog og en 
fælles platform«. 
</p><p><i class=" bl-elem">Men de er der ikke endnu?</i></p><p>
»Ikke helt«. 
</p><h3>
Tyskernes sorte nul får hug 
</h3><p>
I lighed med andre mener Catherine Mann, at finanspolitikken gennem længere 
tid har været al for stram. Der har været tale om en »vældig hæmsko for 
væksten«, siger hun. 
</p><p>
Især Tyskland har – med opbakning fra Danmark og flere central- og 
nordeuropæiske lande – stået fast på, at landene skal holde en vis balance i 
budgetterne. På hjemmebane har tyskerne trods en solid økonomi jagtet det 
såkaldte sorte nul på bundlinjen. 
</p><p>
»Deres mål om at opnå det her nul-budget har været et sådant fokus for deres 
politik, at de er endt med at udsulte økonomien for offentlige 
investeringer. I sidste ende har det skabt et miljø med lav vækst«, siger 
Catherine Mann. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/gloekonomi/ECE2431589/traengte-naboer-trygler-tyskland-om-at-droppe-det-sorte-nul/">Trængte naboer trygler Tyskland om 
at droppe 'det sorte nul'</a></p><p>
Alligevel aner hun også en positiv bevægelse, når det gælder offentlige 
investeringer. Konkret nævner hun den investeringsplan, der skal generere 
2.250 milliarder offentlige og private kroner over tre år, og som er blevet 
vedtaget efter pres fra den nye formand for EU-kommissionen, Jean-Claude 
Juncker: 
</p><p>
»Hvis Juncker-planen bliver implementeret, har den potentialet til at forøge 
investeringerne i euroområdet«. 
</p><p><i class=" bl-elem">Der har ellers været meget kritik?</i></p><p>
»Er Juncker-planen den bedste plan, der nogensinde kunne være blevet 
undfanget? Sandsynligvis ikke. Men den er på bordet«, siger Mann. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2463391/analyse-junckers-milliardplan-for-job-kraever-et-lille-mirakel/">Analyse: Junckers milliardplan for 
job kræver et lille mirakel</a></p><p>
Når den amerikanske økonom opfatter Juncker-planen som positiv, skyldes det 
især, at den udgør et kompromis mellem de spareivrige og kritikerne. Et 
fælles, europæisk svar på krisen, som hun fra begyndelsen har efterlyst. Men 
hun ser gerne mere. 
</p><p>
»Der er et større potentiale for positiv, finanspolitisk handling for at 
understøtte vækst i Europa. Det er, hvad jeg især vil udfordre 
beslutningstagerne til at gøre«, siger Catherine Mann. 
</p><div class="art-quote article-box">
<p class="quote"/>
<blockquote>
<p class="quote-txt">
Vi kan være ved et vendepunkt, forstået som et mere robust tempo for væksten, 
i den økonomiske aktivitet i hele verden
</p>
<p class="sender">
Catherine Mann 
</p>
</blockquote>
</div><p/><p>
I det hele taget afhænger muligheden for et decideret opsving især af 
politikerne, der groft sagt kan gå to veje. 
</p><p>
»Den her. Som er den gode«, siger Mann, mens hun holder en hånd frem for sig: 
Den gode vej kan føre til en global vækst på over 4 procent i 2017. 
</p><p>
»Eller den her, som ikke er særlig god«, siger hun med den anden hånd strakt 
frem: 
</p><p>
»Hvis vi tager den negative vej, er vi tilbage ved en vækst på under 1 procent 
i eurozonen og en global vækst på 3«. 
</p><h3>
Rusland udløser suk 
</h3><p>
Men. For selvfølgelig er der et men, selv hvis olieprisen falder, 
pengepolitikken er lempelig og politikerne handler. 
</p><p><i class=" bl-elem">Jeg vil gerne stille et spørgsmål om Rusland...</i></p><p>
»Suk«. 
</p><p><i class=" bl-elem">Ja, det lader til at være et længerevarende problem. Hvor bekymrede skal vi 
være?</i></p><p>
»Nogle lande er mere udsatte end andre. Det gælder i forhold til handel, hvor 
sanktioner spiller en rolle, og hvor den faldende vækst i Rusland vil få en 
betydning. Der er også en finansiel eksponering af banker og andre. I sidste 
ende er den økonomiske eksponering dog lille. Til gengæld har de politiske 
forhold potentiale til at gøre mere skade på tilliden«, siger Catherine 
Mann. 
</p><p>
I udgangspunktet er udsigterne dog mere positive, fastholder hun. Meget tyder 
således på, at OECD 18. marts præsenterer en rapport, der 
hælder vand på de ildebrande, som raser rundt omkring. 
</p><p class=" bl-elem">
»Vi kan være ved et vendepunkt, forstået som et mere robust tempo for væksten 
i den økonomiske aktivitet i hele verden«, siger Catherine Mann. 
</p>	
</div>
</div></body></html>
