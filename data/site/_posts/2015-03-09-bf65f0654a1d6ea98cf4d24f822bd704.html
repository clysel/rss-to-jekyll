---
layout:     post
title: 	    "Britiske politikere angriber BBC på licensen"
post_author:	    
post_date:	    Mon, 09 Mar 2015 15:19:32 +0100
post_site:	    politiken.dk 
post_link:	    http://politiken.dk/kultur/filmogtv/ECE2579617/britiske-politikere-angriber-bbc-paa-licensen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En gang om året ryger der en regning ind ad brevsprækken hos britiske tv-seere 
og lyttere. Værsgo at betale omkring 1.500 kroner for fortsat at se BBC’s 
mange tv-kanaler og lytte til radioprogrammer fra den britiske 
nyhedsorganisation og public service-kanal. 
</p><div class="art-fakta article-box">
<h4 class="">
BBC </h4>
<div class="fakta-body" data-buildingblock="embedded_factboxlink">
<p>
British Broadcasting Corporation, BBC. Storbritanniens statslige <b>public 
service-</b> virksomhed. 
</p><p>
Begyndte som privat radio i 1922, men <b>blev overtaget af staten</b> i 1927. 
Sendte tv første gang i 1936.
</p><p>
BBC består blandt andet af <b>10 tv-kanaler</b> og 16 radiokanaler.
</p><p>
BBC’s årlige indtægter er 5 milliarder britiske pund (cirka <b>51 
millliarder kroner</b>).
</p><p class=" bl-elem">
Ansatte (fuldtidsstillinger): <b>16.672.</b></p>
</div>
</div><p>
Men det skal være slut nu, mener en række britiske politikere, der er ved at 
se nærmere på BBC’s fremtid. Et parlamentsudvalg har i en 166 sider lang 
rapport ikke bare sat spørgsmålstegn ved tv-stationens organisering, men 
mener, at der også er et gennemgribende behov for at se nærmere på, hvordan 
man finansierer public-service-programmer i fremtiden. I den forbindelse er 
den årlige licens under beskydning. </p><p>
Især den konservative formand for det britiske parlaments sports- og 
medieudvalg, John Whittingdale, har været ude efter licensbetalingerne til 
BBC, der årligt beløber sig til et milliardbeløb i pund. 
</p><p>
»BBC modtager næsten 4 milliarder pund fra den britiske offentlighed, og 
derfor skal der stilles store spørgsmål til, hvordan de penge bliver skaffet 
til veje og brugt«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2043706/britisk-bagmandspoliti-efterforsker-generoese-fratraedelser-i-bbc/">Britisk bagmandspoliti 
efterforsker generøse fratrædelser i BBC</a></p><p>
Hans partifælle Boris Johnson, der er borgmester i London, er endnu mere kras 
i sin kritik af licensen, hvis dage i hans øjne er talte. 
</p><p>
»Det er en gammeldags skat på tv, som ingen længere bruger«, mener Boris 
Johnson, der understreger, at det især er brugen af onlinestreaming, der bør 
give anledning til en modernisering. 
</p><div class="art-quote article-box">
<p class="quote"/>
<blockquote>
<p class="quote-txt">
Det er en gammeldags skat på tv, som ingen længere bruger
</p>
<p class="sender">
Boris Johnson, Borgmester i London 
</p>
</blockquote>
</div><p>
Der er kræfter i den britiske regering, der gerne ser, at BBC for fremtiden 
bliver en slags tjeneste, man skal betale abonnement for på lige fod med 
andre medieudbydere som eksempelvis Netflix eller Apple. Men det er en 
løsning, der på forhånd har mødt modstand i BBC, der føler, det vil være 
svært at konkurrere på markedsvilkår samtidig med en public 
service-forpligtelse. </p><p>
En anden løsning til diskussion er at indføre en slags medieskat, der rammer 
hver eneste britiske husstand, uanset hvor mange der bor der, om de har tv, 
internet eller ej. 
</p><h3>
BBC kan skade lokale medier 
</h3><p>
Aftaler mellem BBC og den britiske regering – det såkaldte <i>royal 
charter </i>– løber normalt i ti år ad gangen, og det nuværende udløber i 
2016. Der er ikke lagt op til, at en ny aftale kan forhandles på plads, før 
det britiske valg er overstået i maj. I første omgang har den britiske 
regering forberedt BBC på, at licensbetalingen formentlig vil eksistere frem 
til 2026, men at der er store ændringer på vej. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2186113/undersoegelse-bbc-vendte-det-blinde-oeje-til-tv-stjernes-sexmisbrug-af-boern/">Undersøgelse: BBC vendte det 
blinde øje til tv-stjernes sexmisbrug af børn</a></p><p>
En af de ting, der allerede nu kan komme til at ske, er, at BBC ikke længere 
får eneret på licens. Det er en ide, der blandt andet vækker genklang hos 
medieudvalgsformanden John Whittingdale. Han mener i lighed med blandt andre 
indenrigsminister Teresa May, at BBC underminerer lokale medier og derfor 
bør betale til deres fortsatte eksistens. 
</p><p>
De britiske lokalaviser har ligesom i Danmark svært ved at tjene penge på 
deres onlineservices, der blandt andet skal konkurrere med BBC, og den 
ulighed skal rettes op, ved at BBC deler ud af sine licenspenge til lokale 
medier for at anerkende, at organisationen er i en slags symbiose, hvor BBC 
også lukrerer på lokalmediernes kontakter og evne til at finde historier i 
lokalområdet, mens det er svært for mindre medier at kunne konkurrere med 
giganten BBC. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke BBC's skyld, at lokale medier har så store vanskeligheder
</p>
<p class="sender">
James Harding, nyhedschef BBC 
</p>
</blockquote>
</div><p>
En anden løsningsmodel går ud på at lade lokale hjemmesider linke til både 
historier og tv-indslag fra BBC’s nyhedssite. Det er en tanke, der tidligere 
har været oppe at vende i BBC, hvor nyhedschef James Harding har åbnet for 
muligheden for at arbejde tættere sammen med lokale medier om historier. 
</p><p>
»Det er ikke BBC’s skyld, at lokale medier har så store vanskeligheder«, mener 
han og peger på Facebook og Google som større bidragende faktorer. Han 
påpeger, at BBC har en »direkte interesse i, at de lokale medier overlever«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE1897418/31-personer-sagsoeger-bbc-vaert-for-sexmisbrug/">31 personer sagsøger BBC-vært 
for sexmisbrug</a></p><p>
Rapporten foreslår også at afskaffe BBC’s bestyrelse, som den kalder 
»skuffende« i sin håndtering af kriser, der har ramt BBC i de seneste år, 
eksempelvis afsløringerne af, at den mangeårige medarbejder Jimmy Savile 
misbrugte sin stilling til at forgribe sig seksuelt på børn. 
</p><p class=" bl-elem">
Men det vil være en dårlig ide, hvis det kun er politikere, der skal tage 
stilling til BBC’s fremtid, advarer forkvinde for bestyrelsen, Rona 
Fairhead. Hun ser hellere en debat, der blandt andet skal gennemføres på 
Twitter, hvor det skal være lyttere og seere, der giver udtryk for, hvilken 
slags BBC de gerne ser i fremtiden. 
</p>	
</div>
</div></body></html>
