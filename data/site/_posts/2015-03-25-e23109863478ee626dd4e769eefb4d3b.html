---
layout:     post
title: 	    "Sportsdøgnet: Oleg Tinkov vil være konge af Danmark"
post_author:	    
post_date:	    Wed, 25 Mar 2015 16:28:33 +0100
post_site:	    politiken.dk 
post_link:	    http://politiken.dk/sport/ECE2602975/sportsdoegnet-oleg-tinkov-vil-vaere-konge-af-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b class="ext-link">Fodbold: </b>DBU er klar med et nyt regelsæt for spilleragenter, der 
betyder, at alle tidligere udstedte spilleragentlicenser bortfalder 1 april, 
hvor de nye regler træder i kraft. I fremtiden er der ikke noget, der hos 
DBU hedder spilleragenter, men i stedet mellemmænd, og alle, der vil 
påbegynde arbejdet som mellemmand, skal underskrive og indsende en såkaldt 
'mellemmandserklæring' til DBU for godkendelse. <a class="embeddedlink" href="http://politiken.dk/sport/fodbold/ECE2603577/agenter-bliver-til-mellemmaend-dbu-klar-med-nye-regler/">Agenter 
bliver til mellemmænd: DBU klar med nye regler</a></p><p/><p/><p><span class="img-contimg-fl-right"><img class="image inlineLightBox" src="http://multimedia.pol.dk/archive/00923/oleg_923552k.jpg" alt="" border="0"/></span></p><p/><p><b>Fodbold:</b> Liverpools slovakiske forsvarskæmpe Martin Skrtel har fået tre 
spilledages karantæne for sin stempling mod David De Gea i Premier 
League-kampen mellem Liverpool og Manchester United. 
</p><p><b class="ext-link">Cykling:</b> Det er tilsyneladende ikke kun Bjarne Riis, som den lettere 
excentriske Oleg Tinkov har et horn i siden på. På <a target="_blank" href="https://twitter.com/olegtinkov">twitter</a> 
giver han således udtryk for, at han gerne vil være Danmarks kommende 
statsminister, konge og måske endda også zar. Oleg Tinkov <a href="http://politiken.dk/sport/ECE2601739/portraet-af-et-doedsdoemt-samarbejde-den-russiske-spradebasse-og-den-rolige-dansker/">suspenderede 
tirsdag det danske cykelikon</a> fra jobbet som sportslig ansvarlig på 
Tinkoff-Saxo-holdet. <br/><b class="ext-link">Kavalkade:</b><a class="embeddedlink" href="http://politiken.dk/sport/cykling/ECE2601749/kavalkade-her-er-10-af-den-russiske-rigmands-vaerste-udbrud/">Her er 10 af den russiske rigmands 
værste udbrud</a></p><p><b>Håndbold: </b>Den økonomisk skrantende håndboldklub Viborg HK skal 
have ny direktør. Nikolai Norup stopper efter fem måneder på posten og 
afløses af Henrik Dahl. Viborg HK spiller onsdag aften den første af to 
DM-kvartfinaler i kvindernes række. Det sporslige udgangspunkt mod Randers 
er godt, for flere skadede spillere er klar igen. 
</p><p><b>Ishockey: </b>Danske Kim Staal tog tirsdag sin anden mesterskabstitel i 
karrieren. Sammen med den japanske klub Tohoku Free Blades blev Kim Staal 
asiatisk mester, da holdet i Sydkorea vandt 6-2 over hjemmeholdet Anyang 
Halla. Med sejren vandt Tohoku tre kampe i træk og dermed finalen, som blev 
spillet bedst af fem kampe. Kim Staal var ikke på scoringstavlen i den 
sidste finalekamp, men havde scoret i begge de foregående finalekampe. 
</p><p><b>Håndbold:</b> Den værste frygt er blevet til virkelighed i Team Tvis 
Holstebro. Landsholdsspilleren Michael Damgaards skade i håndleddet, som han 
pådrog sig i sidste grundspilskamp, holder ham ude af hele det forestående 
slutspil i Boxer Herreligaen. På den positive side tyder alt på, at skaden 
ikke giver Damgaard varige mén. 
</p><p><b>Fodbold: </b>Præsidenten for det internationale fodboldforbund (Fifa), Sepp 
Blatter, er ikke lige populær alle steder, og hos det engelske 
fodboldforbund (FA) er man ikke tilhænger af schweizeren. FA har netop fået 
valgt deres næstformand David Gill, som er tidligere administrerende 
direktør i Manchester United, ind som britisk vicepræsident i Fifa, og FA 
overvejer at gå efter værtsskabet til VM i 2026. Men det sker kun, hvis 
Blatter er væk. »Hvis David Gill kan sikre os et ordentligt system, hvor det 
går retfærdigt til, så kan vi overtales til at byde på værtsskabet. Men lige 
nu er vores holdning klar – vi byder ikke på det, så længe mr. Blatter er 
der«, fortæller bestyrelsesformand for FA Greg Dyke til BBC. 
</p><p><b>Tennis:</b> Rafael Nadal vred om på anklen under træning mandag, og trods 
smerter tror han på deltagelse i Miami. Tirsdag testede han så foden under 
endnu et træningspas, og selvom der stadig var problemer med anklen, tror 
han på, at han bliver klar til sin første kamp i Miami Open fredag. »I 
starten troede jeg, det var slut med min deltagelse i turneringen, men nu 
tror jeg det ikke«, fortæller Nadal til Reuters. Spanieren er seedet til en 
plads i finalen mod Novak Djokovic. 
</p><p><b>Badminton: </b>To danske mixeddouble-par er videre til 2. runde i Yonex 
Sunrise India Open. Mens topseedede Joachim Fischer og Christinna Pedersen 
sikkert vandt 21-5 og 21-16 over det indiske par Manu Attri og Maneesha 
Kukkapalli på bare 28 minutter, måtte femteseedede Mads Kolding og Kamilla 
Rytter Juhl slide hårdt i det. Inderne Pranaav Jerry Chopra og Ashwini 
Ponnappa blev slået i tre sæt - 21-13, 20-22 og 21-19. I herresingle vandt 
topseedede Jan Ø. Jørgensen 21-18, 21-13 over Japans Sho Sasak, mens Viktor 
Axelsen slog Sai Praneeth fra Indien 21-4, 21-18. 1. runde blev endestation 
for Joachim Persson og kvartfinaleseedede Hans-Kristian Vittinghus. 
</p><div class="art-fakta article-box">
<h4 class="">
Direkte sport i tv</h4>
<div class="fakta-body" data-buildingblock="embedded_factboxlink">
<p><b>TV 2 Sport</b></p><ul><li>09.30 Badminton: India Open</li><li>14.30 Cykling: Dwars door Vlaanderen</li><li>19.30 Håndbold: Randers-Viborg (k)</li><li class=" bl-elem">02.35 Basketball, NBA: San Antonio-Oklahoma</li></ul><p><b>TV3 Sport 1</b></p><ul><li>20.30 Fodbold: Tyskland-Australien</li><li>03.05 Ishockey, NHL: Calgary-Dallas</li><li>TV3 Sport 2</li><li class=" bl-elem">16.00 Tennis: Miami Open (k)</li></ul><p><b>Kanal 5</b></p><ul><li class=" bl-elem">20.15 Fodbold: Danmark-USA</li></ul><p><b>Canal 8 Sport</b></p><ul><li class=" bl-elem">16.00 Tennis: Miami Open (m)</li></ul><p><b>Eurosport</b></p><ul class=" bl-elem"><li>12.30 Kunstskøjteløb: VM</li><li class=" bl-elem">15.30 Cykling: Catalonien rundt</li></ul></div>
</div><p><b>Fodbold: </b>Den spanske liga, Primera Division, er den eneste af de store 
europæiske ligaer, som ikke har en kollektiv tv-aftale. Det har klubberne, 
især de mindre, længe ønsket at ændre, men endnu er intet sket, hvilket 
tidligere har ført til strejketrusler fra klubbernes side. Nu mødes 
repræsenter for Spaniens 42 professionelle klubber så igen onsdag i 
Barcelona for at drøfte mulige tiltag i forhold til at lægge pres på 
regeringen. Ifølge sportsavisen AS er flere af de mindre klubber stemt for 
at strejke til den spillerunde, som ligger i weekenden 18. og 19. april. Som 
det ser ud nu, forhandler klubberne individuelt deres aftaler, hvilket 
betyder, at mastodonterne Real Madrid og Barcelona tjener langt mere end 
alle andre klubber. </p><p><b>Ishockey: </b>New York Islanders ligger lunt i svinget til en plads i 
playoffs i NHL, men natten til onsdag dansk tid tabte holdet med danske 
Frans Nielsen hjemme med 2-1 til Minnesota efter en straffeslag. Generelt 
var natten en skidt en for danskerne i NHL. Både Montreal med Lars Eller på 
isen og Anaheim Ducks med målmand Frederik Andersen på bænken led nederlag 
til henholdsvis Nashville og Columbus. Jannik Hansen var eneste dansker med 
en sejr i denne runde. Hjemme mod Winnipeg vandt han sammen med Vancouver 
5-2. 
</p><p><b class="ext-link">Fodbold: </b>Real Madrids superstjerne Cristiano Ronaldo <a href="http://politiken.dk/sport/fodbold/laprimera/ECE2602815/ronaldo-risikerer-straf-for-jubelscene-mod-barcelona/">risikerer 
straf for sin jubelscene</a> i søndagens kamp mod Barcelona. I kampen, der 
sluttede 2-1 til Barcelona, udlignede Ronaldo til 1-1 i første halvleg, og i 
den efterfølgende jubelscene gestikulerede han foran Barcelonas fans og 
opfordrede dem til at tage det roligt. Se jubelscenen 1,16 minut inde i 
klippet nedenunder. 
</p><h3 class="tvheader">Se El Clasico-målene og Suarez' vigtigste scoring</h3>
<p/><p><b>Fodbold: </b>Siden 2006 er 19 af 49 danske A-landskampe på hjemmebane 
blevet afviklet andre steder end nationalarenaen Parken på Østerbro i 
København. I den periode har Aarhus seks gange haft besøg af landsholdet og 
fem gange lokket over 10.000 tilskuere ind på stadion. Kun mod Tjekkiet i 
2010, hvor der med 9.184 tilskuere blev sat bundrekord, har tilskuertallet i 
Aarhus ikke været femcifret. Der er det i aften mod USA. Efter løsningen på 
lønkonflikten i weekenden er der solgt yderligere et par tusinde billetter, 
forklarer DBU's kommunikationschef Jacob Høyer til TV2 Østjylland. I alt 
meldes der om 10.944 solgte billetter. 
</p><p class=" bl-elem"><b>Fodbold: </b>USA's angriber Aron Jóhannsson drømmer om at score et mål mod 
Danmark på sin gamle hjemmebane i Aarhus i aften. »Det vil være enormt stort 
at score mod Danmark. Jeg har før scoret på dette stadion, og forhåbentlig 
kan jeg gøre det igen«, siger Jóhannsson, der i efteråret 2012 nettede hele 
14 gange for AGF i Superligaen. Nu spiller han i Holland. 
</p>	
</div>
</div></body></html>
