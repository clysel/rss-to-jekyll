---
layout:     post
title: 	    "Sprogformand foreslår et frit komma"
post_author:	    
post_date:	    Wed, 22 Apr 2015 21:02:19 +0200
post_site:	    politiken.dk 
post_link:	    http://politiken.dk/kultur/ECE2638841/sprogformand-foreslaar-et-frit-komma/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det nuværende danske kommasystem skal afløses af et fast og et frit komma, 
foreslår Sprognævnets formand, Jørn Lund. 
</p><p>
Det grammatiske komma skal bevares og det frie komma, der har arbejdstitlen 
’nyt nordisk komma’, skal erstatte nyt komma og sættes efter sprogligt gehør 
og ikke være underlagt grammatiske regler, som nyt komma er. 
</p><p>
Faktisk skal det mere ligne det pausekomma, som nyt komma afløste i 1996. 
Dermed lægger det sig op ad det komma, der bruges på engelsk, norsk, svensk 
og islandsk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/interview/ECE2510228/sprogforsker-kommaer-er-ret-ligegyldige/">Sprogforsker: Kommaer er ret 
ligegyldige</a></p><p>
Det frie komma skal rense danskernes tekster for overflødige kommaer og komme 
dem i møde, der ikke bryder sig om faste grammatiske regler. 
</p><p>
»Det frie komma skal være et mere kraftfuldt alternativ. Det skal kunne bruges 
uden grammatiske forkundskaber ud fra en mere musikalsk tilgang til sproget, 
hvor man ser på, hvad der naturligt hører sammen i en sætning«, siger Jørn 
Lund. 
</p><p>
Når der er behov for et stærkere alternativ, er det ifølge nævnets formand, 
fordi nyt komma stort set kun bruges af »sprogfolk og seminarielærere«. 
</p><h3>
Kommaafspænding 
</h3><p>
Målet er ifølge Jørn Lund en »kommaafspænding«, så vi ikke skal bruge så meget 
tid på at diskutere kommaer, men nærme os reglerne i de øvrige nordiske 
lande, hvor der sættes langt færre kommaer end her. 
</p><p>
Han har fremlagt sit forslag på et bestyrelsesmøde i Sprognævnet og sendt det 
til nævnets medarbejdere. 
</p><p>
»Der er god grund til at bevare det grammatiske komma og så udvikle et frit 
komma, der kræver, at man spærrer ørerne op. Et komma, der kan sættes mere 
efter gehør, og som ikke er omgivet af regler, der siger: Det må du ikke. 
Men i stedet: Her kan du udelade nogle kommaer og følge din sproglige 
intuition, hvis du har sådan en. Nogen kan bedst lide regelsystemer, og de 
kan så benytte grammatisk komma«, siger Jørn Lund. 
</p><h3>
»En rigtig god idé«
</h3><p>
På Aarhus Universitet synes grammatikforsker Henrik Jørgensen, at forslaget 
lyder som »en rigtig god idé«. 
</p><p>
»Det er en måde at få bragt mængden af kommaer ned på uden at introducere en 
stor regelbutik, som folk har svært ved at håndtere. Nyt komma var et forsøg 
på at give kommaerne lidt fri, men man bevarede kommafejlene, fordi det 
stadig fulgte grammatiske regler«, siger han. 
</p><p>
Forslaget vil indgå i idékataloget, når Sprognævnets repræsentantskab i morgen 
skal drøfte kommareglerne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2636782/sprognaevnets-formand-kritiseres-for-at-starte-ny-kommakrig/">Sprognævnets formand 
kritiseres for at starte ny kommakrig</a></p><p>
Sprognævnet åbnede kommadiskussionen igen i januar, efter at Venstre og 
Socialdemokraterne i Jyllands-Posten i november lagde op til en national 
sprogstrategi, hvor der også skal ses på børns og unges kommafærdigheder. 
</p><p>
Nævnet vil nu undersøge danskernes kommatering og identificere hvor 
problemerne ligger, inden man beslutter, hvordan det fremtidige kommasystem 
skal se ud. 
</p><h3>
Krigen om kommaet 
</h3><p>
Kommakrigen brød ud i 1996, da Dansk Sprognævn introducerede nyt komma i 
stedet for pausekommaet, der havde eksisteret siden 1918, med grammatisk 
komma som en anden valgmulighed. Dog anbefalede Dansk Sprognævn nyt komma. 
</p><p>
Efter otte års kommakrig blev de to systemer fusioneret til ét i 2004. Dog er 
det stadig valgfrit, om man vil sætte komma foran ledsætninger, men 
Sprognævnet anbefaler, at man lader være. 
</p><p>
Dermed kunne alle blive ved med at sætte de kommaer, de plejede, uanset om de 
var tilhængere af nyt eller grammatisk komma. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2564180/tidslinje-se-kommakrigens-hoejdepunkter/">Tidslinje: Se kommakrigens 
højdepunkter</a></p><p>
Ifølge Sprognævnets direktør, Sabine Kirchmeier-Andersen, er det fortsat helt 
åbent, hvad der kommer til at ske med de danske kommaregler. 
</p><p>
»De enkelte medlemmer har ret til at have deres mening om, hvordan det skal 
være, men fra Sprognævnets side er der lagt op til en åben og uforbeholden 
drøftelse«, siger hun. 
</p><p class=" bl-elem">
Omkring 20 procent af borgernes henvendelser til Sprognævnet handler om 
problemer med at sætte komma, især placeringen af komma foran ledsætninger. 
</p>	
</div>

</div></body></html>
