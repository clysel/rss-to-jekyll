---
layout:     post
title: 	    "Engelsk landsby falder over Magna Carta til millioner"
post_author:	    
post_date:	    Fri, 27 Feb 2015 14:49:02 +0100
post_site:	    politiken.dk 
post_link:	    http://politiken.dk/kultur/kunst/ECE2566015/engelsk-landsby-falder-over-magna-carta-til-millioner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
56 millioner kroner ville det koste, hvis altså den engelske landsby ved navn 
Sandwich overhovedet ville af med det.
</p><p>
Op til 800-året for udsendelsen af frihedsbrevet Magna Carta i juni har en 
historiker i Kent nemlig fundet endnu et, det nu 24. Magna Carta i en banal 
viktoriansk scrapbog, som en ansat ved British Museum stjal med sig ud af 
museet i slutningen af 1800-tallet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2560417/to-vaerker-af-czanne-dukket-op/">To værker af Cézanne dukket op</a></p><p>
»Vi er totalt henrykte over at opdage, at vi ejer et originalt Magna Carta, 
som ingen vidste noget om«, udtaler Sandwichs borgmester, Paul Graeme, i en 
pressemeddelelse, »og det er måske nok ret passende, at det tilhører den by, 
hvor Tom Paine boede«. Paine var den engelsk-amerikanske skribent, hvis 
tanker om selvstændighed lå til grund for den amerikanske 
uafhængighedserklæring, og han boede i Sandwich i et enkelt år, 1759. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2560347/psykiatrisk-hospital-fra-1200-tallet-giver-plads-til-de-syges-kunst/">Psykiatrisk hospital fra 
1200-tallet giver plads til de syges kunst</a></p><p class=" bl-elem">
Det oprindelige Magna Carta var en håndfæstning af den engelske monark, en 
indskrænkning af hans magt og et skridt frem mod en demokratisering af 
samfundet. Magna Carta garanterede ejendomsretten og religionsfriheden. Den 
udgave, der nu er fundet i Sandwich, er stærkt vandskadet, hvilket betyder, 
at en tredjedel er smuldret væk. Det er knap 50 centimer langt og kan 
dateres tilbage til 1300, da kong Edvard sendte det som en bekræftelse på 
bedstefarens løfte om demokrati til landets baroner. <i class=" bl-elem">mBo</i></p>	
</div>
</div></body></html>
