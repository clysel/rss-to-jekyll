---
layout:     post
title: 	    "13-årigt vidunderbarn sprang ud som virtuos koncertpianist "
post_author:	    
post_date:	    Thu, 05 Mar 2015 21:16:40 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2575556/13-aarigt-vidunderbarn-sprang-ud-som-virtuos-koncertpianist/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Davit Khrikuli og Aarhus Symfoniorkester</b></h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Dir.: Alexander Prior. 
</p><p>
Symfonisk Sal. 
</p><p class=" bl-elem">
Onsdag.
</p>
</div>
</div><p>
Det første, der springer i øjnene, er, at han er meget lille. Selv for en 
13-årig. Han har butterfly på og går med solide skridt hen over scenen og 
bukker som en voksen pianist.
</p><p>
Han sætter sig til rette ved det store koncertflygel, og mens dirigenten 
styrer orkestret gennem indledningen til den anden af Chopins to berømte 
koncerter for klaver og orkester, sidder han roligt og koncentreret med 
hænderne på knæene.
</p><p>
»Da han var her første gang, var han helt firkantet«, siger den ene af 
dommerne i den internationale jury ved klaverkonkurrencen, pianisten Jens 
Elvekjær, da jeg taler med ham i pausen. »Nu er han blevet lidt mere 
rektangulær«. 
</p><h3>
Flygelfyrværkeri
</h3><p>
Men Davit Khrikuli er stadig en buttet lille fyr at se til. Det utrolige er, 
at han spiller Chopin som en voksen mand.
</p><p>
Da tiden kommer, hvor han skal sætte ind med solostemmen, producerer hans små 
brede hænder præcis den eksplosion af klaverklang fulgt af de virtuose på 
skift løbende og opbremsende figurer, man genkender fra indspilninger.
</p><p>
Vidunderbørn som georgiske Davit Khrikuli spiller næsten altid teknisk 
krævende såkaldt romantisk klavermusik. Chopin er faktisk noget af det mere 
følsomme og afslørende, et barn som han kan vælge, men da det bliver tid til 
ekstranumre, fyrer han den for alvor af. 
</p><p>
Først med en brillant vals, hvor han får flot bund i klangen, og til sidst – 
bare for rigtig at få sat ild til klaviaturet – med Prokofjevs ’Toccata’, 
der om noget er et stykke pyroteknik for flygelfyrværkere. Det kræver 
vanvittige udfoldelser med krydsede hænder, men han leverer dem uden unødige 
krumspring.
</p><p>
Skønt kun lige akkurat teenager mestrer Davit Khrikuli jobbet som virtuos 
koncertpianist til fingerspidserne. Han kan trække og frasere Chopins 
melodier, så de lyder som ægte Chopin. Han kan affrasere, så melodierne 
lander blødt. 
</p><p>
Med et par overraskende store spidse sorte sko kan han også uden vanskelighed 
nå flyglets højre pedal, som han drevent bruger til at få klange, akkorder 
og melodi til at smelte sammen i en perfekt legering.
</p><h3>
Mod de højeste tinder
</h3><p>
Davit Khrikuli vandt kategorien for pianister mellem 11 og 15 år ved 
klaverkonkurrencen i Aarhus i 2013. Dengang var han selv lige akkurat 11 år 
gammel og havde utroligt nok kun fået klaverundervisning i 3 år. 
</p><p>
I denne uge er Aarhus International Piano Competition i gang igen. Der er 
finalekoncert på lørdag, og til april fylder Davit Khrikuli 14. 
</p><p>
Han er prototypen på et vidunderbarn, og mens jeg sidder og lytter, tænker jeg 
på, hvor hans tyvstart vil føre ham hen. Mod tinderne i den klassiske 
musikverden? Eller til en tilværelse ude af trit med jævnaldrende – og måske 
med folk i det hele taget?
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-klassisk/ECE1969745/ung-venezuelaner-forloeser-mahlers-kaerlighedsprojekt/">Ung venezuelaner forløser 
Mahlers kærlighedsprojekt</a></p><p>
Der findes eksempler på begge dele. En verdensberømt russisk pianist som den i 
dag 43-årige Jevgenij Kissin begyndte som vidunderbarn. Han har fået en 
monsterkarriere, men er omtrent umulig at føre en samtale med. Hans hjerne 
arbejder i en slags parallelunivers, og han kender tilsyneladende ikke de 
almindelige regler for menneskeligt samkvem.
</p><p>
Khrikuli former Chopins solostemme sikkert og flamboyant. Når han om nogle år 
får statur til at give sin klang de ekstra procent volumen, den stadig 
mangler, er han på niveau med de stærkeste. 
</p><p>
I hvert fald i det virtuose repertoire, som tidligere en pianist som Artur 
Rubinstein mestrede. Også han begyndte som vidunderbarn og bevarede gennem 
det meste af sit 95-årige liv en blanding af menneskelig sårbarhed og 
musikalsk overlegenhed.
</p><h3>
En juniorspiller i superligaen
</h3><p>
Dirigenten ved aftenens koncert er britiske Alexander Prior. Han er årgang 
1992 og selv begyndt som vidunderbarn. Han både komponerer og dirigerer i 
den store, for ikke at sige grandiose, stil, og allerede som 17-årig fik han 
sin eksamen fra konservatoriet i Skt. Petersborg. 
</p><p>
Han sørger for at holde Aarhus Symfoniorkester nede i et dæmpet leje, der 
sætter den lille drengemand ved flyglet i perfekt balance med de øvrige 
musikere, og Chopin-koncerten går rent hjem.
</p><p>
Publikum i Symfonisk Sal, som kender Khrikuli, fra da han vandt konkurrencen i 
2013, står op og hylder ham, mens drengemanden med et formelt buk tager imod 
buketten af gule blomster og med solide skridt forlader scenen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE1370613/skakgeni-gik-fra-vidunderbarn-til-paranoid-posemand/">Skakgeni gik fra vidunderbarn 
til paranoid posemand</a></p><p>
Hvordan vurderer man den slags præstationer? Dirigentens fremmaning af dystre 
molskove i Sibelius’ ’En saga’ kunne man uden problemer anmelde. Eller 
måden, hvorpå han satser hårdt på effekter i Carl Nielsens ’De fire 
temperamenter’.
</p><p>
Men hvad med den lille mand ved flyglet, der dyster som en juniorspiller i 
superligaen? Spiller han som en voksen, eller er han ekstremt tidligt 
modnet, og tænker og mærker han virkelig musikken som en voksen?
</p><p>
Det er ikke til at vide. Det er heller ikke til at vide, hvor Davit Khrikulis 
tyvstart på koncertscenen vil føre ham hen. Hverken som menneske eller som 
musiker. 
</p><p class=" bl-elem">
Men hvis man finder ham på YouTube, vil man selv kunne forvisse sig om, at han 
er noget ud over det sædvanlige. Faktisk så meget ud over det sædvanlige, at 
jeg for hans præstation, hans alder taget i betragtning, giver fem hjerter.
</p>	
</div>
</div></body></html>
