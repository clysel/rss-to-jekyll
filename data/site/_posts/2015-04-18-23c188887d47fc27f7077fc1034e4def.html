---
layout:     post
title: 	    "Bill Gates' mareridt om en fyr i en garage blev til virkelighed"
post_author:	    
post_date:	    Sat, 18 Apr 2015 19:34:12 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2629979/bill-gates-mareridt-om-en-fyr-i-en-garage-blev-til-virkelighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For den amerikanske journalist og forfatter Ken Auletta var det et 
overraskende svar. 
</p><p>
Dengang i 1998 havde han netop spurgt Bill Gates, hvad der holder ham vågen om 
natten med en forvening om, at den succesfulde grundlægger af Microsoft 
ville pege på andre store it-spillere som Apple, Netscape eller Oracle. 
</p><p>
I stedet pegede Bill Gates i en helt anden retning, fortæller Ken Auletta i 
dokumentar-serien Bloomberg Game Changers. 
</p><p>
»Han sagde: Nu skal du høre, hvad jeg er bekymret for. Jeg er bekymret for en 
eller anden gut i en garage, der opfinder en ny teknologi, som Microsoft 
aldrig har tænkt på«. 
</p><p>
På det tidspunkt sad to unge fyre, Larry Page og Sergey Brin, netop i en 
garage og arbejdede på en ide, der var begyndt som et ph.d.-projekt ved navn 
BackRub, og endte som mastodonten Google, der kan holde selv Bill Gates 
vågen om natten.
</p><p>
Og Margrethe Vestager fristes man til at tilføje. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Europe_Google_928614y.jpg" alt="" border="0"/><span class="caption"><span class="f-img-caption">I 
</span>denne uge sendte EU-kommissær Margrethe Vestager en formel anklage om konkurrenceforvridning til Google.</span></span></p><p>
I dag sidder Google på over 90 procent af markedet for søgemaskiner i Europa, 
og med Margrethe Vestager i spidsen anklagede EU-kommissionen denne uge det 
amerikanske selskab for at misbruge dominansen på en måde, så det strider 
mod EU's regler for karteller og monopoler. Problemet er, mener 
kommissionen, at Google hæmmer konkurrenterne. 
</p><p>
»Dominerende virksomheder er forpligtet til ikke at udnytte deres position«, 
lyder forklaringen fra Vestager, når hun bliver spurgt, hvorfor Google ikke 
må bruge dets søgemaskine til at fremhæve egne tjenester, når nu Super 
Brugsen gerne må reklamere særligt meget for foreningens egne varer. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/virksomheder/ECE2628681/officielt-vestager-anklager-google-for-magtmisbrug/">Vestager anklager Google for 
magtmisbrug</a></p><p>
Men hvordan er det overhovedet lykkedes Google at få den dominerende rolle, 
der har bragt dem i fedtefadet? I midten af 1990'erne var Yahoo og Altavista 
de dominerende på det spæde marked for søgemaskiner, fortæller professor i 
datalogi Thore Husfeldt fra Lunds Universitet. I forhold til nutidens 
maskiner var det ren stenalder. 
</p><p>
»At søge på Yahoo svarede til at gå på biblioteket. Hvis man vil vide noget om 
Nilen, så gik man først hen til afdelingen for Geografi, så Egypten, så 
floder, og så kunne man finde noget om Nilen. De ansatte på Yahoo arbejdede 
altså med at kategorisere, sådan som man i hundreder af år har gjort det på 
biblioteket. Hver gang en ny side dukkede op på internettet, så var der en 
eller anden underbetalt inder, som sagde: Hvor hører det hjemme? Og så lagde 
han det ind under den rigtige kategori. Alt det ændrede Google«, siger han. 
</p><p>
Som ph.d.-studerende på Stanford University i Californien og senere i garagen 
arbejde Sergey Brin og Larry Page med at udvikle en algoritme, der gjorde 
deres søgemaskine langt mere avanceret end konkurrenternes. Hvis vi holder 
fast i metaforen med biblioteket, gjorde Google det muligt blot at sige 
'Nilen' til bibliotekaren, hvorefter det vælter ud med relevante links. 
</p><p>
»Altavista havde samme system. Men deres filtrering var dårligere«, siger 
Thore Husfeldt. 
</p><p>
Et gammelt og velkendt screendump afslører forskellen. På billedet kan man se, 
hvordan nogen samme dag har søgt på ordet 'university' hos både Altavista og 
Google med vidt forskellige resultater til følge. 
</p><p>
Hos Altavista er det første link en henvisning til afdelingen for optisk 
fysisk hos University of Oregon. Med al respekt for fysikerne i Oregon, så 
er det et lidt ejendommeligt førstevalg, hvis man bare gerne vil vide noget 
om universiteter. 
</p><p>
Hos Google afslører søgeresultatet allerede dengang et langt mere avanceret 
system, hvor første link er til det verdenskendte University of Stanford. 
Til forskel fra de andre søgemaskiner kunne Google nemlig basere deres 
resultater på, hvor mange andre, der linkede til siderne. Kort sagt: 
Relevans kom på algoritme. 
</p><p>
»Det har forandret din og min måde at søge på nettet. Nu er vi vant til at 
skrive det, vi leder efter, og så regner vi med, at Google finder den mest 
relevante side. Før Google var det utænkeligt«, siger Thore Husfeldt. 
</p><p>
Algoritmen er naturligvis ikke hele forklaringen på Googles succes. Men den 
gjorde Google til selve definitionen på det, vi i dag betragter som en 
søgemaskine, og det gav selskabet et markant forspring ned til 
konkurrenterne. Men der manglede stadig en nøgle til at blive gældende på 
den lange bane: Indtjeningen. 
</p><p>
Løsningen blev AdWords, der kort fortalt giver annoncører mulighed for, at 
deres reklamer popper op i forbindelse med søgninger, der netop har relevans 
for deres produkter. Pludselig kunne en hvidevareproducent bestille en 
annonce, der kommer frem, hvis nogen søger på ordet 'vaskemaskine'. Tilmed 
kunne effekten måles på klik - reklamemarkedet blev revolutioneret. 
</p><p>
I dag anser vi det hele for en selvfølge, men dengang var det nyt, og mindre 
end to år efter lanceringen kunne Google i år 2000 kalde sig verdens største 
søgemaskine. Pludselig var Google selv en af de store på it-markedet, hvor 
selskabet fortsatte med at arbejde innovativt. 
</p><p>
Mange dataloger har set på misundelse på, hvordan Google har lagt op til, at 
medarbejdere kan bruge 20 procent af deres arbejdstid på at kaste sig over 
projekter, som de selv udvalgte. En filosofi, der havde til formål at kaste 
nye projekter af sig. 
</p><p>
Med børsnoteringen i 2004 blev stifterne dollar-milliardærer, og siden har 
Google annonceret tjenester som Maps, Earth, Talk og Analytics, der har 
været med til at fastholde og udvikle markedspositionen. 
</p><p>
Men det er før sket, at it-skovens store dyr er blevet dysset hen af deres 
egen eksplosive succes og pludselig har tabt territorium til nye, kvikkere 
dyr. 
</p><p>
IBM er blevet presset af Microsoft, hvor Bill Gates opdagede, at det handlede 
om software snarere end hardware, mens Google har formået at udnytte 
internettet. I dag er Google selv endt som en gigant, der har god grund til 
at se sig godt for. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/TEC_Google_Data_Cen_928613y.jpg" alt="" border="0"/><span class="caption"><span class="f-img-caption">En 
</span>tekniker fra Google arbejder i et af selskabets store amerikanske datacentre i Dalles, Oregon. De mange mængder data har gjort Google til en af de store spillere inden for Big Data. Foto: AP.</span></span></p><p>
I denne uge gik EU-kommissionen som bekendt videre med sagen om 
konkurrencevridning, og i flere år har Google fået en hel del skældud for en 
anden stor forretningsmæssig succes, nemlig den omfattende indsamling af 
data om brugernes færden på nettet. 
</p><p>
I forretningsøjemed kan den form for Big Data bruges til egne 
markedsundersøgelser og sælges videre til tredjeparter, men kritikere ser 
nutidens svar på Big Brother fra George Orwells berømte roman, 1984. En 
kritik, der til tider kan gøre særligt ondt på et selskab, hvis motto er 
'don't be evil', og hvis ene stifter, Sergey Brin, er født af jødiske 
forældre, der oprindeligt flygtede fra det autoritære Sovjetunionen til USA. 
</p><p>
»Når man først er ledende i det her spil, som Google er, så skal man begå 
nogle fejl for at tabe den position, fordi man kommer først til rigtig mange 
poster i det her kapløb. Men det kan ske hurtigere, end man aner«, siger 
Thore Husfeldt. 
</p><p>
Hos Google har bestyrelsesformand og tidligere CEO Eric Schmidt indrømmet, at 
det var hans »største fejl« at undervurdere betydningen af sociale medier. 
Her har Facebook og Twitter sat sig på en stor del af markedet, mens Google 
forgæves at har forsøgt at følge trop. Senest med Google+, der aldrig er 
blevet en rigtig succes. 
</p><p>
Og mens Google sidder på over 90 procent af markedet for søgemaskiner i EU, så 
er andelen i USA senest faldet fra 68 procent i marts sidste år til 64 
procent i maj dette år. Det sker blandt andet til fordel for søgemaskinen 
Bing, der ejes af Microsoft. 
</p><p class=" bl-elem">
Bill Gates' gamle selskab er altså ikke blæst fuldstændig omkuld endnu. Heller 
ikke af de to fyre fra garagen med den gode ide. 
</p>	
</div>

</div></body></html>
