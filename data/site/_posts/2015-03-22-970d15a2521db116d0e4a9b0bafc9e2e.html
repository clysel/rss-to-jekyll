---
layout:     post
title: 	    "Fifas vinter-VM i 2022 kan ende i retten"
post_author:	    
post_date:	    Sun, 22 Mar 2015 11:18:49 +0100
post_site:	    politiken.dk 
post_link:	    http://politiken.dk/sport/fodbold/ECE2598593/fifas-vinter-vm-i-2022-kan-ende-i-retten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Flere europæiske ligaer kan ende med at hive det internationale fodboldforbud, 
Fifa, i retten på grund af beslutningen om at afholde VM i 2022 om vinteren 
i Qatar. 
</p><p>
Fifas eksekutivkomité besluttede torsdag, at slutrunden skal spilles i 
november og december i stedet for det normale VM-afholdelsestidspunkt om 
sommeren, hvor varmegraderne er på sit højeste i Mellemøsten. 
</p><p>
Det trækker dog op til uro efter et møde lørdag mellem de professionelle 
europæiske fodboldligaer (EPFL) i Barcelona, hvor ligaerne vedtog en 
resolution, der går imod Fifas beslutning om at afholde VM om vinteren. 
</p><p>
Præsidenten for den franske liga, Frederic Thiriez, oplyser, at EPFL er parat 
til at støtte ligaer i at tage retslige skridt mod Fifa. 
</p><p>
»EPFL er klar til at støtte ethvert retsligt skridt, som individuelle ligaer 
måtte tage inden for nær fremtid«. 
</p><p>
»EPFL er meget skuffet over Fifas eksekutivkomités beslutning om at flytte VM 
til november og december i 2022«, siger Thiriez. 
</p><p><b class="ext-link">FIFA</b><a class="embeddedlink" href="http://politiken.dk/sport/ECE2595854/fifa-vm-finale-i-2022-skal-spilles-18-december/"> VM-finale i 2022 skal spilles 18. december</a></p><p>
Fifas beslutning betyder, at flere ligaer i Europa skal ændre kampkalenderen i 
2022/23-sæsonen. 
</p><p>
»Det er meget ødelæggende for de europæiske ligaer både fra en sportslig og 
økonomisk betragtning«, siger den franske ligapræsident. 
</p><p>
Fifa besluttede fredag at tredoble betalingen til de klubber, der afgiver 
spillere til VM-slutrunderne i 2018 og 2022 til 1,5 milliarder kroner. 
</p><p>
Ifølge Frederic Thiriez er de mange penge ikke nok til at formilde EPFL. 
</p><p class=" bl-elem">
»Det er EPFL's ansvar at beskytte alle klubbers interesser, også de ligaer, 
der ikke skal afgive spillere til landsholdene. Disse klubbers interesser er 
ikke beskyttet, som det er i dag«, siger Thiriez. 
</p>	
</div>
</div></body></html>
