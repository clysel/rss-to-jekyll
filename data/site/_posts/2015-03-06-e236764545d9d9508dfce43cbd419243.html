---
layout:     post
title: 	    "Borgerforening vil stoppe fracking i Danmark med civil ulydighed"
post_author:	    Martin Bernth
post_date:	    Fri, 06 Mar 2015 06:35:44 +0000
post_site:	    ing.dk 
post_link:	    http://ing.dk/artikel/borgerforening-vil-stoppe-fracking-i-danmark-med-civil-ulydighed-174584
---
<html><body><div><section class="body"><p>Borgerne i Frederikshavn er godt trætte af at det lokale byråd har givet det franske olieselskab Total lov til at bore efter skifergas i den norjyske muld. Derfor organiserer en gruppe aktivistiske borgere nu initiativet ‘Aktion Bloker Boretårnet’, der opfordrer til at standse boringerne med civil ulydighed. <a href="http://energiwatch.dk/Energinyt/Politik___Markeder/article7514303.ece#ixzz3TaHTY7Uk">Det skriver Energiwatch.</a></p>
			<p>»Nogle gange kan det vise sig nødvendigt bruge civil ulydighed, hvis konsekvenserne ved at lade være er for store. Vi kan ikke tillade, at Total åbner muligheden for udvinding af skifergas i Danmark. Læserbreve, VVM-indvendinger og demonstrationer er åbenbart ikke nok. Hvis politikerne ikke er villige til at tage det eneste acceptable valg og stoppe al yderligere udvinding af fossil energi må vi i stedet blokere for at det kommer til at ske,« udtaler holdet bag aktionen ifølge Energiwatch.</p>
			<p>Aktionen vil forsøge fysisk at blokere adgangen for et boretårn, der skulle være undervejs fra Frankrig og i mellemtiden opfordrer holdet bag, folk til at skrive sig op til aktionens nyhedsbrev, der vil advisere, når tårnet ankommer. Aktionen arrangerer ligeledes buskørsel fra København for interesserede.</p>
			<p>Det desperate initiativ sker efter, at indsigelser omkring VVM’en, demonstrationer og klager til Natur- og Miljøklagenævnet alle har efterladt borgerne uden resultat.</p>
			<p>I dag, fredag, arrangerer SF i Nordjylland, der i byrådet stemte imod forsøgene med skifergas, ligeledes en demonstration mod de kommende boringer under navnet “Ja tak til rent drikkevand - nej tak til skifergas”</p>
		</section></div></body></html>
