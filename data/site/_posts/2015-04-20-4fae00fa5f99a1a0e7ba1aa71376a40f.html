---
layout:     post
title: 	    "Forfatter: »I dag vil Islamisk Stat formentlig kunne sige det samme om YouTube, som Goebbels sagde om radioen«"
post_author:	    
post_date:	    Mon, 20 Apr 2015 15:39:06 +0200
post_site:	    politiken.dk 
post_link:	    http://politiken.dk/kultur/boger/ECE2634840/forfatter-i-dag-vil-islamisk-stat-formentlig-kunne-sige-det-samme-om-youtube-som-goebbels-sagde-om-radioen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der ligger en flere sider lang tidsplan på bordet foran Anthony Doerr. Dette 
er dagens første interview, og på forlagskontoret, hvor vi sidder, er der 
linet kaffekopper op til alle de journalister, der skal interviewe ham i 
løbet af dagen. Han er landet tidligere på morgenen og skjuler trætheden bag 
en oprigtig amerikansk venlighed. Han er en smuttur i København for at 
signere bøger og promovere sin roman, mens familien, der er med på 
europaturné, sover længe i Amsterdam. Sådan er det, når ens roman har 
modtaget en lang række store amerikanske litteraturpriser og ligger nummer 2 
på listen over mest sælgende bøger på Amazon. 
</p><p>
Doerr beskriver ’Alt det lys vi ikke ser’ som to sammenflettede romaner med 
Anden Verdenskrig og den franske by Saint-Malo som ramme. Det ene spor 
følger Marie-Laure LeBlanc, en blind fransk pige, der må flygte med sin far 
fra Paris. I farten må de efterlade en detaljeret miniaturemodel over det 5. 
arrondissement, som faren har bygget, så Marie-Laure kunne orientere sig i 
deres kvarter. Det andet spor handler om den forældreløse tyske dreng Werner 
Pfennig, der vokser op på et børnehjem i Essen. På grund af en unik 
naturvidenskabelig begavelse bliver han hvervet til en af Hitlerjugends 
eliteskoler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/interview/ECE2424245/digte-om-kaerlighed-og-kampfly/">Digte om kærlighed og kampfly</a></p><p>
Romanens hovedkarakterer er altså to sårbare børn, som bliver fanget i krigens 
rædsler. Et meget belejligt tema, hvis man som romanforfatter ikke er slået 
igennem efter flere udgivelser og gerne vil skrive en medrivende bestseller. 
Måske oven i købet et lidt letkøbt og sentimentalt trick? 
</p><p>
»Børn og krig er selvfølgelig et ret banalt tema. Det har bekymret mig, siden 
jeg begyndte at skrive romanen for 10 år siden. Men jeg har forsøgt at komme 
uden om det ved at gøre hovedkaraktererne unikke, så de netop ikke bare er 
to stakkels børn. De er begge desperate efter viden, og det er et problem, 
når man lever i en tid, hvor den uafhængige tanke kan være livsfarlig. Det 
er den konflikt, der leder romanen frem«, siger forfatteren. 
</p><h3>
Blindt optaget af teknik 
</h3><p>
Werners største interesse er radioer, og på eliteskolen lærer han, hvordan man 
via radiosignaler og geometriske udregninger kan spore, hvor signalerne 
transmitteres fra. Den viden bliver fatal, når han med en gruppe 
Hitlerjugend-kadetter rejser rundt i Europa og opsporer modstandsfolkenes 
radioaktiviteter. 
</p><p>
»Med Werner diskuterer jeg, hvordan teknologien bliver brugt. Han er blindt 
optaget af, hvordan han kan opnå teknologiske resultater, men han glemmer at 
sætte spørgsmålstegn ved, hvad formålet er«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2634208/umulig-kaerlighedshistorie-giver-ro/">Umulig kærlighedshistorie 
giver ro</a></p><p>
Temaet bliver slået an fra begyndelsen, da det bliver introduceret af Joseph 
Goebbels’ berømte citat: »Uden radioen ville det ikke have været muligt for 
os at tage magten eller bruge den på den måde, vi gjorde«. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis vi vil forhindre Islamisk Stat, er det jo oplagt at bruge de historiske 
erfaringer, vi har. De gør brug af de samme metoder som 
Hitlerjugend-organisationen
</p>
</blockquote>
</div><p>
Doerr uddyber: »I dag vil Islamisk Stat formentlig kunne sige det samme om 
YouTube, som Goebbels sagde om radioen, men teknologien er hverken ladet med 
noget godt eller ondt. Mens Werner bruger radioen som et voldsredskab, 
transmitterer Marie-Laure klassisk musik og læser højt fra sin 
blindskriftudgave af Jules Vernes ’En verdensomsejling under havet’ under 
bombardementerne. Der er en dobbelthed i de teknologiske fremskridt, der 
gør, at vi er nødt til at diskutere, hvordan vi skal bruge dem. Det gør vi 
ikke tilstrækkeligt i dag«. </p><h3>
Volksempfänger 
</h3><p>
For Anthony Doerr er dokumentarfilmen ’Citizenfour’ om Edward Snowdens læk af 
hemmelige oplysninger fra NSA et eksempel på, at teknologien bliver 
misbrugt. Selv om man i nutidens USA har adgang til væsentlig mere 
information, end man havde i Europa i 1940’erne, er den information, man 
modtager på nettet, stadig overvåget af staten og måske endda direkte 
statskontrolleret. Uden at sammenligne situationerne i øvrigt bringer det 
for Doerr mindelser om <i>Volksempfänger</i>-radioen, som blev udviklet 
af Goebbels og ingeniøren Otto Griessing i 30’erne. 
</p><p>
»De indså, at de billigt producerede radioer, som alle havde adgang til, var 
et fantastisk propagandamiddel. Med Volksempfängeren begrænsede de den 
information, der kom ud til befolkningen og frarøvede den tyske befolkning 
muligheden for at danne meninger på et oplyst grundlag«, siger han og 
tilføjer, at det i dag står værst til i lande som Rusland, Kina og senest 
også Tyrkiet, hvor man helt eller delvis blokerer Google, Facebook og 
Twitter: »I mine øjne svarer det til at brænde bøger«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2634217/erindringer-og-den-sidste-roman-toves-tragedie-var-ogsaa-soed-lidelse/">Erindringer og den sidste 
roman: Toves tragedie var også sød lidelse</a></p><p>
’Alt det lys vi ikke ser’ leverer også et magisk og eventyragtigt univers, 
hvor den forheksede diamant Flammernes Hav, som måske, måske ikke bestemmer 
Marie-Laures skæbne, leder romanen frem. Men hvorfor kombinere Anden 
Verdenskrig med magi? Er vi ikke tilbage ved sentimentaliteten? 
</p><p>
»I den vestlige verden har vi skabt en kunstig dikotomi mellem åndelighed og 
rationalitet. Vi glemmer, at begge dele handler om, hvad det vil sige at 
være menneske. Derfor kan det kaste et nyt lys for eksempel på Anden 
Verdenskrig, når man skriver begivenhederne ind i en eventyrlig ramme. Så 
kombinationen er ikke sentimental. Den er dybt nødvendig«, pointerer han. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/B_GER_ANTHONY_929491w.jpg" alt="" border="0"/><span class="caption"><span class="f-img-caption">Løbende. 
</span>Foto: Lasse Kofod</span></span></p><p><i class=" bl-elem">Men var det ikke præcis det, nazisterne gjorde i 40’erne? Kombinerede myter 
og fortællinger med effektivt og formålsbaseret ingeniørarbejde.</i></p><p>
»Jo, men ikke som en kritisk tilgang til verden. Både deres filosofiske tanker 
og deres videnskabelige resultater brugte de til at bekræfte deres ideologi. 
Min pointe er, at vi har brug for åndeligheden for at kunne være kritiske 
over for videnskaben – og omvendt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2631817/effektiv-spaendingsroman-beroerer-livet-paa-bunden-af-samfundet/">Effektiv spændingsroman 
berører livet på bunden af samfundet</a></p><p><i class=" bl-elem">Hvorfor er det relevant, at du som amerikansk forfatter skriver om Europas 
historie?</i></p><p>
»Det er også problematisk. Men jeg har aldrig påstået, at jeg har skrevet 
europæernes historie. Jeg ville aldrig kunne skrive troværdigt om kz-lejrene 
både på grund af min alder og nationalitet. Forfattere som Primo Levi, der 
har skrevet voldsomme holocaust-historier, skal man ikke forsøge at 
efterligne. Det er desuden en væsentlig årsag til, at jeg har skrevet en 
eventyragtig roman«, siger Doerr. Han indrømmer dog, at han på sin første 
researchrejse til Saint-Malo var dybt fascineret over den flere hundrede år 
gamle by. Selv om byen, som den ser ud nu, først blev bygget i 1950’erne og 
60’erne efter at være blevet jævnet med jorden af amerikanske bombefly og 
britiske missilskibe i 1944: »Sådan en oplevelse har de fleste turister i 
Saint-Malo og i byer som Hamburg og Nürnberg. Det er både fascinerende og 
forfærdeligt«. 
</p><h3>
Mindetavler for nazisterne 
</h3><p><i class=" bl-elem">Du nævner i bogen, at der stort set ikke er nogen mindesmærker for afdøde 
nazister. Burde der være det?</i></p><p>
»Det kan jeg ikke sige entydigt. Men jeg mener, at det er tid til at nuancere 
billedet af Anden Verdenskrig. Jeg ved ikke, hvordan det er i Europa, men i 
USA bliver Anden Verdenskrig brugt til at opretholde et billede af, at der 
findes entydigt gode og onde kræfter i verden. Det har politiske 
konsekvenser, for eksempel når vi diskuterer terrorbekæmpelse«. 
</p><p><i class=" bl-elem">Men der er vel ingen tvivl om, hvem der var skurken under Anden Verdenskrig?</i></p><p/><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2631811/nesser-roman-rummer-uimodstaaelig-uforudsigelighed-og-lavmaelt-melankoli/">Nesser-roman rummer 
uimodståelig uforudsigelighed og lavmælt melankoli</a></p><p>
»Nej, men der mangler en bevidsthed om, hvordan så mange almindelige mennesker 
kunne blive radikaliserede. Hvis vi vil forhindre Islamisk Stat, er det jo oplagt 
at bruge de historiske erfaringer, vi har. De gør brug af de samme metoder 
som Hitlerjugend-organisationen, når de tager unge mennesker ud af deres 
normale omgivelser og bringer dem ind i et fællesskab, de ikke kan slippe ud 
af. Ligesom Werner tager de her mennesker jo ikke en enkelt beslutning om at 
tilslutte sig voldelige organisationer. De går imod det med bitte små 
skridt«. 
</p><div class="art-quote article-box">
<p class="quote"/>
<blockquote>
<p class="quote-txt">
Hvad var det egentlig med ham, der skød ved et arrangement og ved synagogen i 
København? Havde han en depression?
</p>
</blockquote>
</div><p>
Doerr understreger, at en nuancering af krigen ikke betyder, at mennesker, der 
gør brug af vold, ikke har et ansvar: »Jeg introducerer to karakterer, 
Werners søster Jutta og hans ven Frederik, som tydeligt viser, at man altid 
kan navigere uden om volden. Også selv om man er helt ung«.</p><h3>
Terror i København 
</h3><p>
»Hvad var det egentlig med ham, der skød ved et arrangement og ved synagogen i 
København? Havde han en depression«, spørger forfatteren ud af det blå. 
</p><p>
Det undrer ham, at man i Danmark ikke kender svaret på det spørgsmål. 
</p><p>
»Det er synd. Når man ikke taler om voldspersoner som individer, bidrager det 
jo til fortællingen om, at den befolkningsgruppe, de er en del af, er ond. 
Det er det samme med stigmatiseringen af sorte i USA. Det er banalt at sige 
det, men det kræver jo bare, at man kaster et blik på Anden Verdenskrig for 
at se, hvor farligt det kan være«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2628591/femme-fatale-kaerlighedsroman-er-sexet-amoralsk-og-elegant/">Femme fatale-kærlighedsroman 
er sexet, amoralsk og elegant</a></p><p>
Vi sidder tilfældigvis på forlagskontoret 9. april, og det får ham til at 
spørge, om unge mennesker overhovedet går op i krigen. Det er selvfølgelig 
ikke til at sige, men de går nok ikke lige så højt op i det som deres 
bedsteforældre. 
</p><p class=" bl-elem">
»Det er der jo ikke noget at sige til. Det er derfor, at film og litteratur om 
de her emner er så vigtige. For så kan man mærke historien i maven«<i class=" bl-elem">.</i></p>	
</div>

</div></body></html>
