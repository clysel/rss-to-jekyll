---
layout:     post
title: 	    "Slagterroman har små stykker af ren romanpoesi"
post_author:	    
post_date:	    Fri, 27 Feb 2015 14:30:37 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2566017/slagterroman-har-smaa-stykker-af-ren-romanpoesi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Tragedie plus tid</h4>
<h5>
Kenneth Jensen</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div><p>
Roman. Antipyrine. 64 sider, 120 kroner. Har du Pluskort, får du 15 procent 
rabat på lagerførte bøger i Boghallen eller fri levering hos Saxo.com. Læs 
mere på politiken.dk/plus
</p></div>
</div><p>
Det er en af de mest overlegne titler, jeg længe er stødt på: ’Tragedie plus 
tid’.Hvad er tragedie plus tid? Det er en ny bog af Kenneth Jensen, en bog 
som primært foregår på et slagteri i provinsen, og som udmåler det daglige 
slid blandt bunker af kød. Hvad er tragedie plus tid? Det er også selve 
definitionen på komik, og sådan er Jensens virkelig gode og i virkeligheden 
alt for korte bog: spændt ud mellem tør humor og hårdkogt tragik. 
</p><p>
Vi er altså på et slagteri. Der er skærestue, kølerum og vakuumpakkeri. Der er 
billige bøffer med stress indeni, der er snyd med stempelmærker og 
autorisations-id, der er Super Best. Der er Sjællænder, Karsten, Flemming, 
Ole og Kaj. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2557928/ny-forfriskende-stemme-hudfletter-familien-paa-humoristisk-vis/">Ny forfriskende stemme 
hudfletter familien på humoristisk vis</a></p><p>
Scenen bliver ligesom sat fra allerførste færd: »Han er smurt ind i blod og 
lort, ham, der afliver kreaturerne«. Sådan starter den første tekst, som 
slutter sådan her (med lige så meget manér): »Vi er maskiner på maks, der 
ikke kan følge med, vi er ikke mennesker, Karsten, hjælp, Karsten er kommet 
til inde fra administrationen, han er salgsassistent, salgschefen Torbens 
højrehånd, mellemleder og lus mellem to negle: ledelsen og os, ham føler jeg 
med, han burde være socialdemokrat, men stemmer Venstre, han vil noget, og 
det er tydeligt, at hvor han er nu, er bare et trin på stigen, ellers ville 
han ikke finde sig i måden, han bliver behandlet på, hvad ved jeg, jeg 
kender ikke hans grunde, jeg ved kun kød, kød og kød, og nu skærer de 
heldigvis ikke flere pistoler i dag, nu skærer de vinger«. 
</p><h3>
Mindeværdige startsætninger 
</h3><p>
Lad os få lidt facts på plads: Kenneth Jensen, født i 1972, debut i 2010 under 
eget navn, men pseudonymt i 2003 under navnet Zeumir Stratozoon, seneste 
udgivelse ’Konventionel drift’ på OVO press 2014. Man kan i øvrigt måle 
forfattere på, hvor gode de er til at starte og slutte deres tekster, og i 
sin nye bog viser Kenneth Jensen, at han er en af de bedre, hvad det angår. 
Det er også et faktum, jf. ikke kun eksemplet fra før. Andre mindeværdige og 
meget morsomme startsætninger lyder nemlig: »Grillsæsonen er over os« og 
»Heinrich går meget op i hi-fi«, mens der af andre mindeværdige 
slutsætninger kan nævnes den om en død veninde (»… min veninde er død, og 
jeg har ladet forfængeligheden sejre«.) og den om en død hest (»Dens sæd var 
mere værd end guld«.) 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2543387/olga-ravn-slipper-raseriet-loes-med-et-besaettende-sprogligt-overskud/">Olga Ravn slipper raseriet løs 
med et besættende sprogligt overskud</a></p><p>
Som helhed er bogen en kortroman eller en slags selvbiografisk roman i 
episodisk form, eller i virkeligheden en atypisk kunstnerroman. I en sigende 
tekst, der indledes med linjen »Jeg er lige begyndt at digte«, står jeget og 
gør rent på et dambrug, hvor han også arbejder, da han pludselig bliver 
ringet op af sit idol Simon Grotrian (som forfatteren Kenneth Jensen også 
har været voldsomt påvirket af, dog noget mere tidligere i forfatterskabet, 
end han er nu). Jeget bliver befippet, roser Grotrian til skyerne, og så 
står der til sidst: »Jeg forsvarer, jeg er skam også et, da han forsøger at 
berolige mig med, at han trods alt kun er et menneske«. Det er et portræt af 
kunstneren som ung mand på dambrug og slagteri: <i>Coming of age</i> 
som poet blandt bunker af kød. 
</p><h3>
Vidnesbyrd fra fabrikken 
</h3><p>
Noget at kritisere? Småting. Mest at man gerne vil have mere. Og så at bogens 
andet afsnit, en serie ret underlige erindringer om familie, barndom og 
skolegang, ikke helt er på højde med første og længste afsnit, som er meget, 
meget mesterligt. Her er jeg også glad for at se, at Kenneth Jensen tager 
tråden op fra forfattere som Hans Otto Jørgensen og Glenn Christian, der de 
senere år også har leveret en række eminente vidnesbyrd fra fabrikken, 
gården, samfundets bund. Sidstnævntes ’Fabriksnoter’ fra 2012 starter 
eksempelvis med denne oneliner<i>:</i> »Ingen afføring, alle indvolde i én 
sammenklæbet stand«, og lidt senere lyder det:»Jeg nejer, ja/så dagen i 
morgen bliver det rette og tydelige <i>igen</i>/jeg konstant forbruger som 
et kollegialt/superhit«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2565485/anmeldelse-kaare-bluitgen-udgiver-kriminelt-kedelig-satire/">Anmeldelse: Kåre Bluitgen 
udgiver kriminelt kedelig satire</a></p><p class=" bl-elem">
Det er fint nok med al den snak om kognitiv kapitalisme og immaterielt 
arbejde; der er stadig noget, der hedder manuelt, fysisk, industrielt 
arbejde; nogle, der går og gør rent eller vakuumpakker kød, indtil disse 
industrielle produkters lufttomme rum har spredt sig som en slags generel 
stofløshed, et tryk på nul i mere bred og bogstavelig forstand. Luften suges 
ud, så kødet kan holde sig, det er det døde køds vakuumliv, men det, der 
findes her, er det levende køds vakuumdød. »Lort triller kun én vej her«, 
lyder det i starten af ’Tragedie plus tid’<i>, </i>men heldigvis 
triller det også ind i skriften og koagulerer, eller hvad man nu skal kalde 
det i disse små stykker af ren romanpoesi. 
</p>	
</div>
</div></body></html>
