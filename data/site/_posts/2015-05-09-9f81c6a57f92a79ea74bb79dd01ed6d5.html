---
layout:     post
title: 	    "Forsonlig sejrstale fra Putin"
post_author:	    
post_date:	    Sat, 09 May 2015 10:56:27 +0200
post_site:	    politiken.dk 
post_link:	    http://politiken.dk/udland/ECE2662468/forsonlig-sejrstale-fra-putin/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ruslands præsident Vladimir Putin var i sit forsonlige humør, da han her til 
morgen indledte den grandiose militærparade på Den Røde Plads i Moskva i 
anledning af 70-årsdagen for sejren over Nazityskland i det, som russerne 
kalder Den Store Fædrelandskrig.
</p><div class="art-quote article-box">
<p class="quote"/>
<blockquote>
<p class="quote-txt">
Det er et godt eksempel på, at vi kunne arbejde sammen for fred
</p>
<p class="sender">
Vladimir Putin, Ruslands præsident 
</p>
</blockquote>
</div><p/><p>
Modsat de seneste par år nævnte han i sin traditionelle sejrstale, at 
Sovjetunionen havde allierede i krigen, og han nævnte specifikt 
Storbritannien, Frankrig, USA og diverse modstandsbevægelser som delagtige i 
sejren. Han nævnte også det historiske møde mellem sovjetiske og amerikanske 
styrker, der fra hver sin side rykkede frem gennem Tyskland og mødtes i 
Torgau ved floden Elben 25. april 1945.
</p><p><b class="ext-link">HOLD ØJE</b><a class="embeddedlink" href="http://politiken.dk/udland/ECE2662384/putins-parade-5-ting-at-holde-oeje-med/">Putins parade: 5 ting at holde øje 
med</a></p><p>
»Det er et godt eksempel på, at vi kunne arbejde sammen for fred«, erklærede 
den russiske præsident.
</p><h3>
Kritik af »unipolar verden«
</h3><p>
Putin brugte det som udgangspunkt for at beklage, hvad han kaldte de seneste 
10 år »forsøg på at skabe en unipolar verden«, dvs. en verden styret af USA. 
Han nævnte også, at Europa inden Anden Verdenskrig ikke så alvorligt nok på 
farerne ved Adolf Hitler og det nazistiske system, og at der i dag 
angiveligt er lignende tendenser i Europa.
</p><p>
Men den slags bemærkninger kommer Putin med, næsten hver gang han optræder 
offentligt, så det mest bemærkelsesværdige var, at de allierede blev nævnt – 
tilmed temmelig udførligt og langt fremme i præsidentens tale. 
</p><h3 class="tvheader">5 steder Putin slår til</h3>
<div class="tvplayer">
<p class="tvplayer-container" data-tvarticle-id="2283899">

</p>
<p class="art-imgdesc clip-source">
Kilde: politiken.tv/ Peter Vintergaard, Christina Christensen
</p>
</div><p/><p>
Først derefter rettede han tak til de seks sovjetrepublikker ud over Rusland, 
der deltager med tropper i dagens parade, samt til Kina, Indien, Serbien og 
Mongoliet, der også har militærstyrker med i paraden.
</p><h3>
Et minuts eftertænksomhed
</h3><p>
Nyt var også et minuts stilhed til ære for de millioner af sovjetiske 
soldater, der aldrig vendte hjem fra fronten. Hvilket måske kan tolkes som 
udtryk for, at sejrsdagen i år – ved siden af en af de største militære 
magtdemonstrationer i Moskva nogensinde – også skal handle om 
eftertænksomhed.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2284402/militaerparade-i-moskva-putin-spiller-med-musklerne/">Militærparade i Moskva: Putin 
spiller med musklerne</a></p><p class=" bl-elem">
»Putin forsøgte at balancere. På den ene side understregede han faren ved en 
amerikansk dominans, på den anden side talte han om samarbejde. Jeg er ikke 
sikker på, at man skal trække så store veksler på det – noget grundlæggende 
nyt hørte jeg ikke i talen«, siger Sergej Strokan, udenrigskommentator på 
den russiske avis Kommersant.
</p>	
</div>

</div></body></html>
