---
layout:     post
title: 	    "Virtual reality porno er på vej med Oculus Rift"
post_author:	    Rasmus Ekberg Villumsen
post_date:	    Wed, 18 Feb 2015 11:10:00 +0000
post_site:	    www.version2.dk 
post_link:	    http://www.version2.dk/artikel/virtual-reality-porno-er-paa-vej-med-oculus-rift-78667?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Ingen visuel teknologi har før været så perfekt tilpasset til seksuelt indhold, som virtual reality er. Det skriver <a href="http://www.wired.com/2015/02/vr-porn/">wired.com</a>, som har snakket med den 28-årige pornoskuespillerinde Ela Darling om hendes virtual reality projekt.</p>

<p>Ela Darling har sammen med nogle universitetsstuderende fra Maryland forsøgt at fremstille VR-porno som et “videnskabeligt” forsøg. Forsøget blev lavet som en test og foregik sidste april, hvor en testscene blev optaget i de universitetsstuderendes kollegieværelse. Det blev udført ved at tape to GoPro-kameraer sammen for at skabe et 3D-billede med et bredt fokus.</p>

<p>Efter at scenen var færdigbehandlet, sendte en af de unge studerende det til Ela Darling med beskeden: »Det her er ulig noget porno, jeg nogensinde har set. Det er som om, jeg ser en ægte person«</p>



<p>Næsten et år efter optagelsen arbejder Ela Darling stadig hårdt på projektet. Hun er sikker på, at det er den vej industrien vil gå, og hun er klar til revolutionen:</p>

<p>»Jeg har notesbøger fulde af pornoideer som jeg har gemt i årevis, og det går op for mig nu, at meget af det krævede en filmteknik jeg ikke har. Det kræver en hel ny metode,« siger hun til Wired.</p>

<h2>VR sletter grænserne</h2>

<p>Virtual reality sig adskiller sig ved at være mere end en forbedret gentagelse af de foregående teknologier. Den ændrer ikke bare rammen, men fjerner den helt, og lader os eksistere inde i skærmen. Man er ikke længere tilskuer til en scene, man er med i den.</p>



<p>Tilstedeværelsen er det fænomen, som gør virtual reality meget mere virkelig end andre former for visuel teknologi. Tilstedeværelsen forekommer, når dit hoved bliver snydt til at tro, at du eksisterer i den virtuelle verden - modsat den normale form hvor du er bevidst om, at du ser på en skærm. Og hvis din hjerne er overbevist, vil kroppen også reagere. Sådan lyder ræsonnementet fra fortalerne for virtual reality i hvert fald.</p>

<p>Om den nye nærhed ved VR så vil gøre pornoen bedre vides ikke, for det afhænger også af tilskueren.</p>

<p>Porno bliver ofte fremhævet som det medie, der har båret nye teknologier frem som eksempelvis videobånd og til en vis grad også internetteknologier. Men der er også mange eksempler på, at porno ikke kan hjælpe nye teknologier på vej. Det gælder eksempelvis 3D, ligesom pornobranchen også havde udfordringer i starten med overgangen til HDTV, hvor det i høj grad blev sport og film, der gjorde teknologien populær, mens pornoen måtte tilpasse sig.</p>
  </section></div></body></html>
