---
layout:     post
title: 	    "Nadal: Jeg er ikke favorit til noget som helst"
post_author:	    
post_date:	    Thu, 16 Apr 2015 17:24:09 +0200
post_site:	    politiken.dk 
post_link:	    http://politiken.dk/sport/ECE2630719/nadal-jeg-er-ikke-favorit-til-noget-som-helst/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Torsdag tårnede opgaven sig op foran Rafael Nadal: 208 cm servekanon i 
skikkelse af John Isner, der kunne spille helt frit. Denne dejlige følelse 
kan alle nyde mod Nadal på en grusbane, for de kan kun overraske positivt 
mod en spiller, der har været anset for uovervindelig i det røde element. 
Den udstråling er dog forsvundet, i hvert fald midlertidigt. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg har spillet dårligere end mine rivaler i år, og jeg har i øjeblikket blot 
den motivation, at jeg forsøger at nå et lidt bedre niveau
</p>
<p class="sender">
Rafael Nadal 
</p>
</blockquote>
</div><p> Ved turneringerne forud for klassikeren i fystedømmet har mange 
spillere fået at se, hvordan den nuværende version af den berømte spanier 
kan rystes og besejres. Det gav også manden fra North Carolina blod på 
tanden i torsdagens 3. runde-kamp i Monte Carlo. Og så er amerikaneren for 
alle modstandere altid svær at bryde på grund af servens enorme kraft. 
</p><p><b class="ext-link">USKARP:</b><a class="embeddedlink" href="http://politiken.dk/sport/tennis/ECE2597917/rafael-nadal-misser-tre-matchbolde-og-er-ude-af-indian-wells/">Rafael Nadal misser tre matchbolde og er 
ude af Indian Wells</a></p><p>
Men Isner kan mere end at serve. Han viste flotte, følte flugtninger og 
stopbolde, og han spillede i det hele taget mere varieret, end man som 
oftest ser ham. Det var bare ikke nok - denne gang. Nadal viste tålmodighed 
og modstandskraft og vandt 7-6, 4-6, 6-3, selv om Isner havde to sætbolde i 
1. sæts tiebreak. 
</p><div class="art-fakta article-box">
<h4 class="">
FAKTA</h4>
<h5>
MONTE CARLO 3. RUNDE</h5>
<div class="fakta-body" data-buildingblock="embedded_factboxlink">
<p><b>Nederste lodtrækningshalvdel:</b></p><p>
Milos Raonic-Tommy Robredo 6-3, 3-6, 6-3 
</p><p>
Tomas Berdych-Roberto Bautista Agut 7-6, 6-4 
</p><p>
Gaël Monfils-Roger Federer 6-4, 7-6 
</p><p>
Grigor Dimitrov-Stan Wawrinka 6-1, 6-2 
</p><p><b>Øverste lodtrækningshalvdel:</b></p><p>
Rafael Nadal-John Isner 7-6, 4-6, 6-3 
</p><p>
Marin Cilic-Jo-Wilfried Tsonga 6-3, 7-6 
</p><p>
Gilles Simon-David Ferrer (ikke færdig) 
</p><p class=" bl-elem">
Novak Djokovic-Andreas Haier-Maurer (ikke færdig) 
</p>
</div>
</div><p> Dermed er Nadal klar til kvartfinalen, hvor enten landsmanden David 
Ferrer eller franske Gilles Simon venter. Men der er lang vej til titlen og 
til den form, han er på jagt efter. I det hele taget er meget ikke, som det 
plejer at være. 
</p><p>
Rivalen Novak Djokovic er stukket af på verdensranglisten, hvor Nadal selv er 
dumpet til en uvant femteplads, og siden en forfærdelig afsked med Wimbledon 
sidste sommer samt skader, operation og pause er det blot blevet til en 
enkelt titel, en semifinale og fire, nu fem kvartfinaler. 
</p><p><b class="ext-link">GRUSSÆSON:</b><a class="embeddedlink" href="http://politiken.dk/sport/tennis/ECE2629153/stjernerne-fejer-banen-med-modstanderne-i-monte-carlo/">Stjernerne fejer banen med 
modstanderne i Monte Carlo</a></p><p>
Taler man virkelig om det spanske vinderfænomen Rafael Nadal, der har erobret 
65 titler, heraf 14 Grand Slam-gevinster? Den er god nok, for manden fra 
Mallorca, der bliver kaldt gruskongen efter sine 46 titler på det tunge 
underlag, leder i øjeblikket efter sit bedste niveau, som tidligere kunne 
virke næsten skræmmende på de fleste modstandere. 
</p><p>
»Jeg er ikke favorit til noget som helst, og der er derfor heller ikke noget 
pres på mig i denne sæson«, siger Rafael Nadal til ATP-hjemmesiden. Her har 
man naturligvis mandsopdækket spanieren i den igangværende grusturnering i 
Monte Carlo, hvor Nadal vandt otte gange på stribe 2005-2012. 
</p><p>
»Jeg har spillet dårligere end mine rivaler i år, og jeg har i øjeblikket blot 
den motivation, at jeg forsøger at nå et lidt bedre niveau«. 
</p><p><b class="ext-link">HJÆLP:</b><a class="embeddedlink" href="http://politiken.dk/sport/tennis/ECE2603879/svensk-dans-og-humoer-paa-vej-til-murrays-traeningslejr/">Svensk dans og humør på vej til 
Murrays træningslejr</a></p><p>
Nadal bemærker, at han har brug for at spille mere stabilt og sikkert med 
bedre timing i slagene, men han understreger også, at jagten på den ellers 
velkendte selvtillid har højeste prioritet. 
</p><p>
»Vigtigst for mig er det, at jeg igen kan føle mig bedre tilpas på banen, 
optræde med selvtillid og mærke, at jeg forbedrer mig. Jeg forbedrede mig 
hver uge før Miami, men alligevel spillede jeg dårligt i Miami. Men hvis jeg 
kan finde noget selvtillid her på gruset i Monte Carlo, hvor jeg altid har 
elsket at spille, vil alting føles mindre vanskeligt«, forklarer Rafael 
Nadal. 
</p><div class="art-quote article-box">
<p class="quote"/>
<blockquote>
<p class="quote-txt">
Vigtigst for mig er det, at jeg igen kan føle mig bedre tilpas på banen, 
optræde med selvtillid og mærke, at jeg forbedrer mig
</p>
<p class="sender">
Rafael Nadal 
</p>
</blockquote>
</div><p> Den tidligere suveræne nr. 1 på verdensranglisten, der i en årrække 
har kæmpet med bl.a. overbelastede knæ, har ifølge eget udsagn stadig den 
motivation og passion, der skal til for at spille tennis på topniveau, men 
sidste år viste han lidt svaghedstegn i april, da han nærmest sensationelt 
ikke tog en titel i den måned. 
</p><p>
I år kunne han ikke forsvare sin titel i Rio, vandt så I Buenos Aires, men 
skuffede i Indian Wells og Miami. 
</p><p>
»Når jeg taber, er jeg ikke helt ødelagt i en uge, Jeg er ked af det en kort 
stund, men man må acceptere, at den slags bare kan ske. Lige nu har det 
godt, for jeg står foran de turneringer, jeg allerbedst kan lide at spille. 
Det er godt at være tilbage på grus«. 
</p><p class=" bl-elem">
Måske er hans rivaler knap så glade for den konstatering. 
</p>	
</div>

</div></body></html>
