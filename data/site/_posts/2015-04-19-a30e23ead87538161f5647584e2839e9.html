---
layout:     post
title: 	    "Amnesty efter ny bådulykke: Hvordan vil Europa huskes?"
post_author:	    
post_date:	    Sun, 19 Apr 2015 11:34:38 +0200
post_site:	    politiken.dk 
post_link:	    http://politiken.dk/udland/ECE2634244/amnesty-efter-ny-baadulykke-hvordan-vil-europa-huskes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vil Europa i historiebøgerne blive huske som et Europa, der hjalp og slog til 
mod en forfærdelig situation eller som en region, der byggede højere mure og 
lod tusindvis af mennesker drukne i Middelhavet? 
</p><div class="art-quote article-box">
<p class="quote"/>
<blockquote>
<p class="quote-txt">
Det eneste anstændige er at tage handling nu. EU bør hjælpe Italien. Vi skal 
have skibe, der patruljerer i farvandene, og det kan Italien ikke finansielt 
klare på egen hånd.
</p>
<p class="sender">
vicegeneralsekretær i Amnesty International, Trine Christensen 
</p>
</blockquote>
</div><p/><p>
Det spørgsmål stiller vicegeneralsekretær i Amnesty International, Trine 
Christensen, efter at op til 700 migranter ifølge nyhedsbureauet Ansa 
frygtes omkommet ved endnu en kæntringsulykke i Middelhavet. 
</p><p>
»Det her er en forfærdelige tragedie, og vi frygter, at vi kommer til at se 
endnu flere af den her slags ulykker, siger hun til Ritzau. 
</p><p>
Trine Christensen ønsker et styrket EU-beredskab, der kan tage over efter 
lukningen af programmet Mare Nostrum. 
</p><p><b class="ext-link">NYHED </b><a class="embeddedlink" href="http://politiken.dk/udland/ECE2634173/skib-med-700-flygtninge-frygtes-kaentret-i-middelhavet/">Skib med 700 flygtninge frygtes kæntret i 
Middelhavet</a></p><p>
Mare Nostrum blev etableret, efter at flere end 360 emigranter druknede, da 
deres båd kæntrede tæt på den italienske kyst i oktober 2013. Det blev dog 
lukket, da de økonomiske udgifter var alt for store for Italien. 
</p><p>
Det blev erstattet af EU's grænsekontrol Triton, som ikke har noget specifikt 
eftersøgnings- og redningsmandat, og som har færre skibe og et mindre område 
at operere på. 
</p><p>
»Det eneste anstændige er at tage handling nu. EU bør hjælpe Italien. Vi skal 
have skibe, der patruljerer i farvandene, og det kan Italien ikke finansielt 
klare på egen hånd«, lyder det fra vicegeneralsekretæren. 
</p><p class=" bl-elem">
Det tyske nyhedsbureau DPA citerer nyhedsmediet Times of Malta for, at 
redningsfolk søndag er på vej til stedet, der ligger nær den italienske ø 
Lampedusa, efter at et handelsskib natten til søndag opfangede nødsignaler 
fra det forulykkede skib. 
</p>	
</div>

</div></body></html>
