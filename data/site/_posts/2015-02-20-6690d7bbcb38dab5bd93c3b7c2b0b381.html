---
layout:     post
title: 	    "De er med til at udvikle Joint Strike Fighter"
post_author:	    15300
post_date:	    Fri, 20 Feb 2015 09:30:37 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/de-er-med-til-udvikle-joint-strike-fighter-2777
---
<html><body><div><section class="body"><p><figure class="plugin full"><img src="http://karriere.jobfinder.dk/sites/karriere/files/styles/article_inline/public/etf_artikeltop.png?itok=ojFU8XsJ" alt=""/></figure></p>
			<p>25-årige Thor Paulli Andersen er ikke i tvivl: »Det her bliver kransekagefiguren på mit cv.«</p>
			<p>Entusiasmen får de helt store superlativer frem hos den danske ingeniørstuderende. Thor Paulli Andersen har det, som havde han vundet i lotteriet: Et fem måneders praktikophold på adressen 1 Lock­heed Boulevard, Fort Worth, Texas  – nærmere bestemt den legendariske amerikanske fly- og missilproducent Lockheed Martin. Producent af femtegenerations kampflyet F-35 – også kendt som Joint Strike Fighter.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Vil du videre i karrieren? Se nye muligheder på Jobfinder.</a></p>
			<p>Sammen med medstuderende Frederik Roi Midtgaard fra Ingeniør­højskolen Aarhus Universitet skal Thor Paulli Andersen arbejde med udvikling af det verdenskendte kampfly, der følges med lup i danske og udenlandske medier. F-35 deltager i kapløbet om at blive afløser for de danske F-16-kampfly. Og at komme tæt på en så omdiskuteret udviklingsproces er med de to danskeres egne ord ‘helt vildt’.</p>
			<p>»Jeg er en kæmpe flynørd, har flycertifikat og har fra studiestart styret min uddannelse i retning af flykonstruktioner og aerodynamik, så opholdet er den perfekte mulighed,« fortæller Thor Paulli Andersen.</p>
			<h2>Møder i en liga for sig</h2>
			<p>Selvom det kun er få uger siden, de to danskere ankom til Texas, sidder de allerede side om side med udviklingsteamet hos Lockheed Martin. Thor Paulli Andersen arbejder med kvalitetssikring, mens Frederik Roi Midtgaard er engageret i produktionsoptimering. De indgår i de daglige møder og diskussioner med det, de betegner som ‘verdens bedste flyingeniører’.</p>
			<p>»Man føler sig lidt ydmyg og smider ikke lige en hurtig indskydelse på bordet i det selskab,« fortæller Thor Paulli Andersen.</p>
			<p>Lockheed Martin belønner de bedste forslag til forbedringer med ekstra bonus, og det kan mærkes på diskussionslysten. Der er ifølge Frederik Roi Midtgaard en stor åbenhed over for kollegers forslag, og det løfter diskussionerne til et niveau, der har overrasket de to danske studerende.</p>
			<p>»Møderne er i en liga helt for sig selv,« fortæller Frederik Roi Midtgaard, der dog også beretter om en særlig amerikansk tilbagelænethed:</p>
			<p>»Selv om miljøet er ekstremt fagligt, er det dog aldrig mere højtideligt, end at der også er tid til at diskutere barbecuesauce.«</p>
			<h2>Godkendt via dansk virksomhed</h2>
			<p>Samarbejdet mellem Aarhus Universitet og Lockheed Martin er kommet i stand via den danske teknologivirksomhed Terma, der er underleverandør til den amerikanske flyproducent. De to studerende er blevet ansat i Terma og udsendt som medarbejdere i den danske virksomhed. Kun på den måde har de kunnet opnå den nødvendige sikkerhedsgodkendelse, der skal til for at kunne arbejde inden for den amerikanske forsvarsindustri.</p>
			<p>Lockheed Martin har i flere år haft en lignende ordning med en hollandsk underleverandør og hollandske studerende. I 2013 kontaktede flygiganten Terma for at høre om muligheden for at hyre danske ingeniørstuderende.</p>
			<p>Steen M. Lynenskjold, senior vice president, Terma Defense &amp; Security, så et stort potentiale i ideen – ikke bare for danske studerende, men også for den danske underleverandør.</p>
			<p>»Terma står i en periode, hvor vi skal ansætte rigtig mange ingeniører. For os er ordningen derfor et oplagt udstillingsvindue i forhold til at brande os over for de studerende,« forklarer Steen M. Lynenskjold.</p>
			<p>Planen er, at ordningen skal gøres permanent, og i Terma håber man på, at de danske Lockheed-praktikanter vil overveje en karriere i virksomheden senere hen.</p>
			<p>Og spørger man Thor Paulli Andersen, kunne danske underleverandører til den internationale forsvars- og flyindustri bestemt være en karrierevej:</p>
			<p>»Med mindre Lockheed tilbyder et job forinden. Det er sket før,« fastslår han.</p>
		</section></div></body></html>
