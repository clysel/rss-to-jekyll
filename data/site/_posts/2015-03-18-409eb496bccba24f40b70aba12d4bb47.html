---
layout:     post
title: 	    "Ti krimiforfatterskaber som ændrede verden med mere end en af slagsen"
post_author:	    
post_date:	    Wed, 18 Mar 2015 10:32:15 +0100
post_site:	    politiken.dk 
post_link:	    http://politiken.dk/kultur/boger/ECE2591496/ti-krimiforfatterskaber-som-aendrede-verden-med-mere-end-en-af-slagsen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I anledning af weekendens krimimesse i Horsens sætter Politiken fokus på 
krimien - genren, vi ikke kan få nok af. Her er ti markante forfatterskaber:
</p><h3>
Arthur Conan Doyle 
</h3><p>
Okay, Poe, Wilkie Collins og Dickens kom nok først, men på alle måder er det 
Conan Doyle som er krimiens grundlæggende fader, simpelthen genrens George 
Washington med monumenterne Sherlock Holmes og Dr. Watson. 
</p><h3>
Agatha Christie 
</h3><p>
Nok var der andre dronningeemner, Sayers, Allingham, Marsh, men Agatha 
Christie troner som det logiske puslespils suveræne dronning med sin 
skægsnoede Hercule Poirot og sin supernysgerrige Jane Marple. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2588231/ny-krimi-mikser-storpolitisk-80er-nostalgi-og-effektiv-underholdning/">Ny krimi mikser storpolitisk 
80er-nostalgi og effektiv underholdning </a></p><h3>
Dashiell Hammett 
</h3><p>
Sherlock Holmes’ forhold til Irene Adler afstedkom i dølgsmål Sam Spade, 
Dashiell Hammetts kvindeglade detektiv, den mest skelsættende i branchen 
siden sin far Holmes. Alt hvad Hammett skrev er småt og godt. 
</p><h3>
Georges Simenon 
</h3><p>
Belgieren som med sine mange politikrimier gjorde Frankrigs hovedstad til den 
gammeltestamentlige og piberygende kommissær Jules Maigrets helt egen 
krimibibel. Moderne fransk krimi begynder med ham. 
</p><h3>
Eric Ambler 
</h3><p>
Uden ham ingen Graham Greene, John le Carré og Leif Davidsen. Simpelthen 
skaberen af den moderne politiske thriller og spionroman. Om den rå 
realpolitiske virkelighed uden for din havelåge i ligusterhækken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2518031/aegteskabskrimi-starter-spaendende-men-ender-i-ukontrolleret-damefnidder-og-hallmark-hulk/">Ægteskabskrimi starter 
spændende, men ender i ukontrolleret damefnidder og Hallmark-hulk</a></p><h3>
Raymond Chandler 
</h3><p>
Er melankolske Philip Marlowe den sidste gralsridder eller en moderne urban 
cowboy? I hvert fald kreerede Chandler med sine rapkæftede romaner om den 
ensomme storbysulv, en hårdkogt senromantiker uden frygt og dadel. 
</p><h3>
Cornell Woolrich 
</h3><p>
Bruden var i sort og Pigen med den gule hat er blot to af de skæbnesvangre 
sorte klassikere som gjorde sin forfatter, Cornell Woolrich til noget ganske 
særligt, sælsomt og sinistert. Filmatiseret af Hitchcock, Truffaut og 
Chabrol. 
</p><h3>
Friedrich Dürrenmatt 
</h3><p>
Schweizeren som kom ud af osteklokken og kukuret og med tre inciterende små 
sager om nødvendighed og tilfældighed og skrev eksistentialismen ind i 
genren. Er Gud død eller lever han og viser sig i den perfekte forbrydelse? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2517691/moderne-tv-serier-giver-inspiration-til-krimiforfattere/">Moderne tv-serier giver 
inspiration til krimiforfattere</a></p><h3>
Ed McBain 
</h3><p>
Den mest indflydelsesrige krimiforfatter i nyere tid. Som grundlægger af den 
politirutinekrimi som først svenskerne Sjöwall &amp; Wahlöö siden 
de fleste i Skandinavien gjorde til vejen ad hvilken ind i genren. 
</p><h3>
Patricia Highsmith 
</h3><p class=" bl-elem">
En drilsk genial forfatter som med sofistikeret og æstetisk tog forbryderens 
parti. Vel og mærket når denne var oppe i mod amerikansk og bornert 
småborgerlighed. Som den talentfulde, svindleriske og androgyne Tom Ripley. 
</p>	
</div>
</div></body></html>
