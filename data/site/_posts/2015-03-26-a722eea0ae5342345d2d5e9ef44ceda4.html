---
layout:     post
title: 	    "Fakta: Hvad er en flygtning?"
post_author:	    
post_date:	    Thu, 26 Mar 2015 15:39:31 +0100
post_site:	    politiken.dk 
post_link:	    http://politiken.dk/indland/ECE2605217/fakta-hvad-er-en-flygtning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>En asylansøger er en person</b>, som beder om at få lov til at opholde 
sig som flygtning i et andet land og blive beskyttet af det pågældende land. 
Vedkommende er blot ansøger og er altså endnu ikke anerkendt som flygtning. 
</p><p><b>En flygtning er en person</b>, som har fået imødekommet sin ansøgning om 
asyl, og som har tilladelse til at opholde sig i Danmark som flygtning. 
</p><p><b>En konventionsflygtning</b> er en flygtning, som er omfattet af FN's 
Flygtningekonvention. Det er personer, som har en velbegrundet frygt for at 
blive forfulgt på grund af deres race, religion, nationalitet, 
tilhørsforhold til en bestemt social gruppe eller bestemt politiske 
opfattelser. 
</p><p><b>Danmark giver beskyttelsesstatus</b> til flygtninge, når Danmark er 
forpligtet til det ud fra de internationale konventioner, som Danmark har 
tiltrådt. Der gives opholdstilladelse til personer, der risikerer dødsstraf, 
tortur, umenneskelig eller nedværdigende behandling eller straf, hvis de 
rejser tilbage til hjemlandet. 
</p><p><b>Folketinget vedtog i februar </b>en ændring af udlændingeloven. Den 
opretter en ny kategori til asylansøgere, nemlig »midlertidig 
beskyttelsesstatus«. Den vil blive givet til asylansøgere, der har brug for 
at blive beskyttet på grund af en alvorlig situation i deres hjemland. Det 
indebærer for eksempel »vilkårlig voldsudøvelse og overgreb på civile«. 
</p><p><b>Disse asylansøgere vil få et tidsbegrænset</b> ophold på i 
første omgang et år. Den kan forlænges efter et år, og igen efter yderligere 
to år. Det afgørende er, om de generelle forhold i hjemlandet fortsat er 
sådan, at udlændingen har behov for beskyttelse. 
</p><p><b>En person med midlertidig beskyttelsesstatus kan ikke</b> søge om at få sin 
familie til Danmark i det første år, efter at vedkommende har fået ophold 
her i landet. Først når opholdet er fornyet efter det første år, kan 
personen søge om at få børn og ægtefælle til landet. 
</p><p class=" bl-elem"><i class=" bl-elem">Kilde: Udlændingestyrelsen</i></p>	
</div>
</div></body></html>
