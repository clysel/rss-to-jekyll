---
layout:     post
title: 	    "15-årig pige erkender at have stukket sin bror ihjel"
post_author:	    
post_date:	    Sun, 26 Apr 2015 14:39:56 +0200
post_site:	    politiken.dk 
post_link:	    http://politiken.dk/indland/ECE2643891/15-aarig-pige-erkender-at-have-stukket-sin-bror-ihjel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En pige på 15 år fra København tilstår, at hun i nat stak sin storebror ihjel.
</p><p>
Offentligheden må dog ikke høre om sagens detaljer. En dommer i Retten på 
Frederiksberg har i eftermiddag besluttet at lukke dørene under afhøringen 
af pigen.
</p><p>
Dørlukningen begrunder dommeren med den sigtedes unge alder.
</p><p>
»Det er særdeles følelsesladet for min klient«, siger pigens forsvarer, 
advokat Kristian Mølgaard, om situationen.
</p><p>
På tilhørerrækkerne i det lille retslokale sidder flere familiemedlemmer.
</p><p>
Også en repræsentant for Den Sociale Døgnvagt er på grund af den sigtedes unge 
alder mødt op.
</p><h3>
Erkender drab på bror
</h3><p>
Men inden dørlukningen oplyser forsvareren, hvad pigens stilling til sigtelsen 
om manddrab er:
</p><p>
»Min klient erkender den rejste sigtelse«, siger han.
</p><p>
Med spag stemme svarer pigen »ja« og »ja« til et par spørgsmål fra dommeren - 
for eksempel om tidspunktet for anholdelsen.
</p><p>
Den fandt sted klokken 02.15 - angiveligt kun seks minutter efter forbrydelsen 
skete.
</p><p class=" bl-elem">
Pigen er svøbt i et meget stort hvidt håndklæde.
</p>	
</div>

</div></body></html>
