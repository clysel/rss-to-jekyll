---
layout:     post
title: 	    "Moderedaktør: »Det er et ekstremt billede i dansk sammenhæng«"
post_author:	    
post_date:	    Fri, 20 Feb 2015 21:15:16 +0100
post_site:	    politiken.dk 
post_link:	    http://politiken.dk/kultur/mode/ECE2556813/moderedaktoer-det-er-et-ekstremt-billede-i-dansk-sammenhaeng/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et foto af en ultratynd pige, der poserede med indadvendte fødder og dyrt 
modetøj i en billedserie i magasinet Cover, var i torsdags døgnets mest 
delte og debatterede på Facebook. 
</p><p>
Brugerne var både vrede og forargede over modeserien med en ung kvinde, der 
var tynd i en grad, så ’anoreksi’ var et ord, der gik igen i mange af 
debatterne. 
</p><p>
En af dem, der så billedet på Facebook, var Renée Toft Simonsen, tidligere 
topmodel og i dag forfatter og uddannet psykolog, og hun tænkte først, at 
der var tale om en form for awareness-kampagne. 
</p><p>
»Jeg troede, at det var et statement omkring moden, og hvad den gør ved 
kvindekroppen. Noget, der var lavet med vilje for at få øjnene op for, 
hvilke idealer vi godtager«, siger hun til Politiken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2554015/cover-beklager-tynd-model-denne-modeserie-skulle-vi-ikke-have-trykt/">Cover beklager tynd model: 
»Denne modeserie skulle vi ikke have trykt«</a></p><p>
Hun kalder billedet for kvindefjendsk. 
</p><p>
»Hvad er det for et ideal, man opstiller, når man hylder en lille pige, der er 
meget, meget afpillet. Det er perverst, at der ikke er nogen, der har set 
det og har sagt stop«. 
</p><p>
Det undrer også Allan Kruse, der er brandingspecialist i modeindustrien for 
Vibroe Duckert &amp; Partners og har fulgt modebranchen i 30 år. 
</p><p>
»Det er utroligt, at det billede er sluppet igennem både modelbureau, 
fotograf, stylist og art director«, siger Allan Kruse. 
</p><h3>
Ser modellen som en skulptur 
</h3><p>
Fagfolk har der ellers været nok af i forbindelse med den omtalte billedserie. 
Mindst 12 personer har haft deres blik og hænder på det omtalte billede. 
</p><p>
Alene til skydningen af modeserien er otte personer krediteret for at være med 
– fotograf, stylist, hår- og makeupartist samt fire assistenter. 
</p><div class="art-quote article-box">
<p class="quote"/>
<blockquote>
<p class="quote-txt">
Det er utroligt, at det billede er sluppet igennem både modelbureau, fotograf, 
stylist og art director
</p>
<p class="sender">
Allan Kruse, brandingspecialist 
</p>
</blockquote>
</div><p>
Dertil kommer, at både layouter og flere redaktører har taget stilling til 
serien, uden at nogen har stillet det åbenlyse spørgsmål: Er denne model 
ikke for tynd? Eller uden at nogen har sagt stop og har droppet 
billedserien.</p><p><i class=" bl-elem">Hvordan kan sådan et billede komme i, uden at nogen af de mange 
involverede siger stop?</i></p><p>
»Hvis jeg skal forsøge at forklare, hvad der kan være sket, er det, at der 
sker noget med én, når man i lang tid har arbejdet med modebilleder. Man 
vænner sig til, hvordan modeller ser ud, og grænserne kan flytte sig, uden 
at man opdager det. Så noget, der er et chok for omverdenen, ses ikke 
nødvendigvis sådan indefra. I hvert fald ikke før man bliver gjort opmærksom 
på det«, forklarer Rikke Agnete Dam, som er moderedaktør på Dagbladet 
Børsen, og som i sine seks år som chefredaktør på modemagasinet Costume har 
haft det overordnede ansvar for stribevis af modeserier. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2554456/politikere-vil-lovgive-mod-ultratynde-idealer-i-modebranchen/">Politikere vil lovgive mod 
ultratynde idealer i modebranchen</a></p><p>
Rikke Agnete Dam peger på et andet aspekt: 
</p><p>
»Det er ikke en undskyldning, men man kasserer ikke bare en modeserie. Det er 
det dyreste i et modemagasin, og man har haft et kæmpe maskineri i gang. Så 
man ville smide en masse penge væk og en masse arbejde væk. Man er ikke 
amerikanske Vogue. Det er ikke for at undskylde, men udelukkende for at give 
en praktisk forklaring«. 
</p><p><i class=" bl-elem">Men hvorfor så bringe et sådant grænseoverskridende billede som det mest 
prioriterede billede?</i></p><p>
»Jeg kan ikke udtale mig om, hvorfor de har bragt det først, men generelt 
bliver en modeserie prioriteret ud fra en faglig vurdering af, for eksempel 
hvilket sæt tøj man vil vise først, og flowet i modeserien generelt. Det er 
ikke nødvendigvis udtryk for, at magasinet ser det som det smukkeste 
billede«. 
</p><h3>
Man glemmer mennesket 
</h3><p>
Børsens moderedaktør mener, at den største fejl er, at modellen var på 
arbejde. 
</p><p>
»Der er tynde modeller, og der er tynde modeller, og så er der modeller som 
hende, som <i>er </i>for tynd. Uden at jeg kan udtale mig om, om hun er syg. 
Det tror jeg, alle i branchen vil være enige om«. 
</p><p>
Rikke Agnete Dam mener, at det konkrete billede skiller sig ud fra brugen af 
modeller i modemagasinbranchen generelt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/tv/debattv/ECE2554601/kaere-cover-kritikere-i-haenger-en-stakkels-pige-ud/">Kære Cover-kritikere, I hænger 
en stakkels pige ud</a></p><p>
»Det er et ekstremt billede i dansk sammenhæng«. 
</p><p>
Brandingspecialist Allan Kruse tror heller ikke, at der fra Covers side 
hverken er noget beregnende eller ondskabsfuldt over valget af den 
omdiskuterede tynde model, men at det derimod handler om en branche, der ser 
anderledes på modebilleder end den almindelige læser. 
</p><p>
»Man er meget betaget af det, man arbejder med, og ser det som noget 
skulpturelt. Men man glemmer det menneske, der er model, og man glemmer at 
være kritisk over for modellen og det signal, vedkommende sender«, siger 
Allan Kruse. 
</p><h3>
Der skal strammes op 
</h3><p>
Politiken har talt med flere kilder fra modemagasinbranchen, men ingen vil stå 
frem til citat, når spørgsmålet handler om modebranchens kultur. 
</p><p>
En person, der ligesom Rikke Agnete Dam kender branchen indefra og har mange 
års erfaring, mener, at man på modemagasinerne ser på modellerne som et 
redskab. 
</p><p>
»Du komponerer et billede. Det er ikke et portræt. Man kigger på, om billedet 
fungerer, om farverne er rigtige, og om det er det rigtige tøjvalg. Måske er 
man blevet blind for at kigge efter, om en model er for tynd eller ej. Og så 
slipper det igennem«, lyder det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2555707/forening-mod-spiseforstyrrelser-aflyser-samarbejde-med-modebranchen/">Forening mod 
spiseforstyrrelser aflyser samarbejde med modebranchen</a></p><p>
Allan Kruse mener, at der nu skal hankes op i branchen. 
</p><p>
»Folk må stramme sig an. Og det er hele vejen rundt. Både forældre, bureauer 
og fotografer – alle ledende i branchen. Sådan her må det ikke være«. 
</p><p>
Renée Toft Simonsen fortæller, at hun aldrig var blevet model i dag. Og hun 
var ellers slank, da hun var model i 1980’erne. I dag ville hun ikke være 
tynd nok. 
</p><p class=" bl-elem">
»Der er mange, der bør tage et ansvar. Modehusene, modefirmaerne, den danske 
modebranche, der jo står stærkt internationalt; alle skal stramme op«, siger 
Renée Toft Simonsen. 
</p>	
</div>
</div></body></html>
