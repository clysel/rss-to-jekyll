---
layout:     post
title: 	    "Fiskere befriet fra tæsk og slaveri på isoleret ø"
post_author:	    
post_date:	    Fri, 03 Apr 2015 22:07:42 +0200
post_site:	    politiken.dk 
post_link:	    http://politiken.dk/udland/ECE2615939/fiskere-befriet-fra-taesk-og-slaveri-paa-isoleret-oe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Jeg vil tage hen og se mine forældre«, siger Win Win Ko på 42 år, mens hans 
smil afslører en mund fuld af manglende tænder. 
</p><p>
»De har ikke hørt fra mig, og jeg har heller ikke hørt fra dem, siden jeg tog 
af sted«, siger manden, der tog hjemmefra for fire år siden, da han blev 
lovet et godt job i Thailand. 
</p><p>
Det job fik han dog aldrig. I stedet blev han tvunget ud på en indonesisk ø, 
hvor han indtil nu er blevet holdt som slave. 
</p><p>
Win Win Ko fortæller, at hans fire tænder blev sparket ud af en thailandsk 
kaptajns militærstøvle, fordi han ikke flyttede fisk hurtigt nok fra dækket 
til beholderen nedenunder. 
</p><div class="art-quote article-box">
<p class="quote"/>
<blockquote>
<p class="quote-txt">
De snød mig. De løj over for mig. De lavede falske papirer og placerede mig på 
en båd
</p>
<p class="sender">
Maung Soe, slave 
</p>
</blockquote>
</div><p/><p>
Det var nyhedsbureauet AP, der i sidste uge kunne afsløre resultatet af deres 
årelange undersøgelser af den indonesiske fiskeindustri. Undersøgelserne 
afslørede, at en masse fiskere i flere år er blevet holdt som slaver. 
</p><p>
De sejlede af sted fra Myanmar og blev lovet et arbejde i Thailand, men i 
stedet blev de tvunget ud på den isolerede indonesiske ø Benjina mange 
kilometer fra deres hjem. 
</p><p>
Her blev de tvunget til at arbejde gratis i fiskeindustrien. De havde 
arbejdsdage på op til 22 timer, og de fik stort set ingen penge for det. 
</p><p>
Slaverne fortæller, at de i løbet af deres år på øen blev tvunget til at 
arbejde gratis, blev truet på livet, og at nogle endda blev dræbt. De 
fortæller om, at de blev slået, sparket, pisket med haler fra pilrokker og 
givet elektriske stød, skriver AP. 
</p><p><b>Fik udleveret falske papirer</b></p><p>
Fiskerne, der hovedsageligt er fra Burma, fik angiveligt udleveret dokumenter 
med falske identiteter, fordi thailandske fiskebåde ikke må hyre 
udokumenteret arbejdskraft. 
</p><p>
En af fiskerne, Maung Soe, der blev holdt som slave på øen, fortæller, at han 
gik med til at arbejde på en fiskebåd, hvis den forblev i thailandske 
farvande, fordi han havde hørt, at Indonesien var et sted, hvorfra arbejdere 
aldrig kom tilbage. 
</p><div class="art-quote article-box">
<p class="quote"/>
<blockquote>
<p class="quote-txt">
Der var ikke rigtig nogen, der gik op i, om nogen døde
</p>
<p class="sender">
Maung Soe 
</p>
</blockquote>
</div><p/><p>
»De snød mig. De løj over for mig. De lavede falske papirer og placerede mig 
på en båd, og nu er jeg her i Indonesien«, siger Maung Soe, der for to år 
siden tog af sted fra sit hjem i Myanmar og efterlod sin kone og to børn. 
</p><p>
Han fortæller, at nogle af slaverne var så deprimerede, at de begik selvmord 
ved at kaste sig selv i vandet. Ifølge Maung Soe var en af de værste 
prøvelser for ham at arbejde i skibets kæmpe fryser uden ordentligt tøj på. 
</p><p>
»Det var så koldt, at vores hænder brændte. Der var ikke rigtig nogen, der gik 
op i, om nogen døde«, fortæller han til AP. 
</p><p><b>Fiskeindustrien leverer fisk til USA</b></p><p>
Selvom øen Benjina og vandet omkring er indonesisk territorium, tiltrækker 
området mange ulovlige fiskeflåder, blandt andet fra Thailand. 
Fiskeindustrien leverer fisk til kæmpe supermarkeder, restauranter og 
dyrehandlere i USA. 
</p><p>
USA betragter Thailand som et af landets største fiskeleverendører, men sidste 
år sortlistede udenrigsministeriet Thailand, fordi det angiveligt ikke 
opfyldte minimumskravene om at bekæmpe menneskesmugling. 
</p><div class="art-quote article-box">
<p class="quote"/>
<blockquote>
<p class="quote-txt">
De bygger et imperium på slaveri
</p>
<p class="sender">
Susi Pudjastuti, Indonesiens fiskeriminister 
</p>
</blockquote>
</div><p/><p>
Den indonesiske fiskeriminister, Susi Pudjastuti, fortæller til AP, at hun er 
dybt berørt af nyheden om mishandlingen på øen Benjina. 
</p><p>
»Jeg er meget ked af det. Jeg mister min appetit. Jeg mister min søvn«, siger 
hun og fortsætter: 
</p><p>
»De bygger et imperium på slaveri, på tyveri, på fiskeri, og på massiv 
miljøødelæggelse for en tallerken med seafood«, siger hun. 
</p><p>
Hun mener desuden, at trawlerne fra øen Benjina må være eget af thailændere på 
trods af de indonesiske papirer. Hun refererer i den forbindelse til en 
almen praktisering af forfalskede licenser, skriver AP. 
</p><p><b>I dag blev slaverne befriet</b></p><p>
Tidligt i dag, fredag, sluttede mareridtet endelig for de mange fiskere, der i 
op til flere år er blevet holdt som slaver. 
</p><p><i class=" bl-elem">(Artiklen fortsætter efter billedet)</i></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/Indonesia_Seafood_F_925876y.jpg" alt="" border="0"/><span class="caption"><span class="f-img-caption">Redning. 
</span>Fiskerne er her på vej mod det skib, der skal fragte dem væk fra den indonesiske ø og i sikkerhed fra slaveriet.</span></span></p><p>
Embedsmænd fra Indonesien tog ud til øen for at hente de mange fiskere hjem, 
og flere end 300 fiskere samlede sig løbende fra skibe, trawlere, landsbyer 
og fra junglen, da nyheden om en befrielse spredte sig. 
</p><p>
De mange fiskere, både nuværende og tidligere slaver, løb desperat mod deres 
både, sprang gennem vinduer og kastede deres ejendele i plastikposer, inden 
de spurtede mod redningsbådene for at sikre sig, at de ikke blev efterladt 
på øen. 
</p><p class=" bl-elem">
Embedsmænd fra Myanmar vil besøge den indonesiske ø i løbet af næste uge for 
at lede efter flere mænd. Samtidig undersøger indonesisk politi øen Benjina 
og vil senere beslutte, om de involverede i slaveriet skal retsforfølges, 
skriver AP. 
</p>	
</div>

</div></body></html>
