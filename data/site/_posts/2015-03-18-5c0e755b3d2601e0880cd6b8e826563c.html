---
layout:     post
title: 	    "Opråb fra museumsdirektør: Frelsen er ikke at stikke gæsterne iPad og farvekridt"
post_author:	    
post_date:	    Wed, 18 Mar 2015 14:37:48 +0100
post_site:	    politiken.dk 
post_link:	    http://politiken.dk/kultur/kunst/ECE2592578/opraab-fra-museumsdirektoer-frelsen-er-ikke-at-stikke-gaesterne-ipad-og-farvekridt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Glyptoteket </h4>
<div class="fakta-body" data-buildingblock="embedded_factboxlink">
<p><b>Ny Carlsberg Glyptotek. </b>Dansk kunstmuseum med oldtidskunst fra 
Middelhavslandene samt dansk og fransk kunst fra det 19. århundrede. 
</p><p>
Kunstsamlingen blev grundlagt i 1882 af <b>brygger Carl Jacobsen</b> 
(1842-1914), og museet åbnede i 1897. 
</p><p class=" bl-elem">
Museet er en <b>selvejende institution</b>, der drives af staten og Ny 
Carlsbergfondet.
</p>
</div>
</div><p>
Da Carl Jacobsen i 1878 var i Paris, fik han øje på den næsten nøgne 
violinspillende kvinde af marmor ’Musikken’ og ønskede at eje den. 
</p><p>
Den havde fået førstepræmien på udstillingsstedet Salonen, den var næsten 
overjordisk i sin lette skønhed, og Carl Jacobsen <i>måtte</i> 
have den med hjem til Danmark. 
</p><p>
Marmorskulpturen af Eugène Delaplanche var den første skulptur, han købte til 
sin moderne samling. 
</p><p>
Dansk kunst var i krise, mente han. Den stod i stampe, den manglede 
selvtillid, og der måtte gøres noget. Ti år senere havde bryggeren opbygget 
en større kunstsamling, og i 1897 var den blevet danskernes. På det 
nyopførte Ny Carlsberg Glyptotek kunne enhver se, hvad kunsten kunne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2522944/nyt-kunstvaerk-skal-give-aros-direktoer-stoerre-kugler-end-louisiana/">Nyt kunstværk skal give 
ARoS-direktør »større kugler« end Louisiana</a></p><p>
I dag mangler dansk kunst ikke selvtillid. Den trives glimrende. Derimod lider 
danske museer i dag af en »fundamental mangel på selvtillid«. Det mener 
Glyptotekets direktør, Flemming Friborg. 
</p><p>
»I museumsverdenen globalt har man i årtier ikke troet, at ens museum virkede, 
medmindre det larmede, medmindre du var i stand til at lave spektakel. Når 
museumsfolk i dag bliver udæsket på deres strategi, bruger de ord som 
katedral eller banegård til at beskrive, hvad deres museer skal være i 
fremtiden. Det er en nødvendig funktion af den tid, vi lever i, at vi tror 
på overbuddet, og at vi er nødt til at sige: Vi har det nyeste, det bedste, 
det største, det mest contemporary«, siger han. 
</p><p>
I en polemisk artikel i det kommende nummer af Carlsbergfondets Årsskrift 
sender Flemming Friborg nu et opråb af sted mod museumslandskabet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/udstilling/ECE2572972/nat-paa-museet-statens-museum-for-kunst-inviterer-til-overnatning/">Nat på museet: Statens Museum 
for Kunst inviterer til overnatning</a></p><p>
»Vi er nødt til at sige:Time out. Og vi er nødt til at spørge: Hvad er det 
egentlig, der legitimerer os som museer?«. 
</p><p>
Vi står ved siden af den violinspillende kvinde foran udstillingen ’Fra blok 
til krop’, som åbner på lørdag. Nyt er også, at museet – muligvis som det 
sidste i verden – har fået elektrisk lys i udstillingssalene. Lyset har 
kostet 12 millioner kroner, men Flemming Friborgs håb er, at publikum slet 
ikke lægger mærke til fornyelsen. 
</p><p>
Det kan opfattes bagstræberisk, indrømmer Flemming Friborg. Men det gør ikke 
noget, for lyset er blevet installeret, så museet kan holde længere åbent og 
give publikum mere tid til at betragte kunsten også efter mørkets frembrud. 
</p><h3>
Fordybelsen er råstoffet 
</h3><p>
Grundproblemet i dansk og international museumsliv er netop, at man har glemt, 
at fordybelsen er museernes store berettigelse, mener Flemming Friborg. 
</p><p>
»Vi begår en fejl, hvis vi bliver ved med at forsøge at opfinde nye værdier, 
for et museum er ikke en tom dunk, man kan hælde ting i«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Vi skal tilbage til det naturlige råstof i ethvert museum: kunstoplevelsen
</p>
<p class="sender">
Flemming Friborg, direktør 
</p>
</blockquote>
</div><p>
»Så I stedet for målgruppehysteri og diverse hvervekampagner, der ikke har 
noget med museet at gøre, mener jeg, at vi skal tilbage til det naturlige 
råstof i ethvert museum: kunstoplevelsen«.</p><p>
Museumsdirektøren viser vej ind i sal 36, hvor Perseus hæver sit svær for at 
hugge hovedet af Medusa. Han taler hurtigt og ivrigt, men han nævner ikke 
navne. 
</p><p>
For eksempel nævner han ikke SMK Fridays med kunstner-dj’s og gadekøkken eller 
SMK’s unge kunstpiloter. Han nævner ikke ARoS’ spektakulære planer om en 
underjordisk udbygning med en kæmpe kugleformet lysinstallation af James 
Turrell. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2548490/charlottenborg-krymper-og-skaerer-ned-paa-udstillinger/">Charlottenborg krymper og 
skærer ned på udstillinger </a></p><p>
Han nævner ikke sidste års store børneudstilling på Arken, hvor man genopførte 
Palle Nielsens legeplads midt i museet med blandt andet 
skumgummispringbassin, som børnene kunne kaste sig i. Eller Louisianas 
permanente børnemuseum for den sags skyld. 
</p><p>
Flemming Friborgs polemiske opråb er nemlig ikke en »smædekampagne mod danske 
museer«. Det er den generelle tendens, han ønsker en kritisk diskussion af. 
Men man kan konstatere, at tendensen er temmelig synlig på netop disse 
største danske kunstmuseer. 
</p><p><i class=" bl-elem">Hvad er problemet med dj-aftener, særkurateringer og børnemuseer?</i></p><p>
»Det har længe været ’det andet’, som museerne har fokuseret på – som om 
kunsten behøver hjælp udefra af noget mere eller mindre væsensfremmed for 
den og museet. Dermed vælger man de korte sejre, for jeg tvivler på, at de 
personer, der alene kommer til en dj-aften, kommer igen ugen efter og ser 
nærmere på kunstværkerne«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Frelsen er ikke, at man stikker gæsterne en iPad og nogle farvekridt
</p>
<p class="sender">
Flemming Friborg, direktør 
</p>
</blockquote>
</div><p>
»Og når man siger til de unge: Kom og vær kurator for en dag, er det fint på 
gimmick-planet, men som professionel museumsmand vil jeg underminere min 
faglige tyngde, hvis jeg hele tiden skal tænke: Vi skal også have noget for 
det grå guld og for dem, der er otte år og for homosegmentet«.</p><p><i class=" bl-elem">Kulturstyrelsen stod for ikke så længe siden bag en stor konference for at 
få børn og unge indraget og give dem en tilknytning til museerne. Er det 
ikke en god ide?</i></p><p>
»Jo, men det er perverst at sige, at vi mangler brugerinddragelse. Vi har 
enormt meget brugerinddragelse, men spørgsmålet er, i hvilken grad vi skal 
blive ved med at inddele publikum i smågrupper og jagte netop <i>deres</i> 
særlige ønsker eller behov. Jeg siger ikke, at der er noget galt med et 
børnemuseum eller børn på museerne«, svarer Flemming Friborg og peger på 
nogle skolebørn, der sidder på hug og får våde ærmer ved ’Vandmoderen’. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2571323/jyske-museer-satser-paa-digital-teknik/">Jyske museer satser på digital 
teknik</a></p><p>
»Børnene må godt vælte rundt her. For <i>hele</i> museet 
er et børnemuseum. Frelsen er ikke, at man stikker gæsterne en iPad og nogle 
farvekridt og siger: ’Nu kan du kuratere en udstilling, og så kan du vinde 
en cykel bagefter’. Jeg tror ikke, at publikum er så dumme. Men arrogancen 
er næsten grænseløs i tilgangen til de unge, når man siger: Vi ved lige, 
hvad I vil have«. 
</p><h3>
Tidstagningens helvede 
</h3><p>
På Glyptoteket har man 350.000 besøgende årligt. 60.000 af dem er børn. Det er 
relativt set høje tal, som Flemming Friborg selv nævner en passant, måske 
for at markere, at polemikken ikke hviler på en ufrivillig outsiderposition 
i museumslandskabet. 
</p><p>
Glyptoteket har mange gæster, men selv om Flemming Friborg kunne få flere 
lokket ind i bygningen på Dantes Plads, ønsker han det kun, hvis det er med 
fordybelsen i kunsten og museet som endemål. 
</p><p>
»Det ville være løgn at sige, at vi er ligeglade med antallet af besøgende, 
men der er stor forskel på ikke at være ligeglade og så at halse efter høje 
besøgstal. Der befinder vi os globalt i dag. Der signaleres, at hvis du ikke 
har mange besøgende, er du ingen succes«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/kunstanmeldelser/ECE2587541/jeff-walls-vaerker-er-kaempefotos-der-holder-paa-formerne/">Jeff Walls værker er 
kæmpefotos, der holder på formerne</a></p><p>
Iveren efter høje besøgstal forklarer også, hvorfor selvtillidstabet er 
opstået, mener Flemming Friborg. Når kunsten og de erkendelsesmæssige eller 
sanselige oplevelser, som den kan tilbyde, i mindre grad har stået i fokus, 
har museumsfolk i højere grad måttet famle sig frem. I den sammenhæng er 
også Kulturstyrelsens puljeordninger en belastning, mener Flemming Friborg. 
En stor pulje er for eksempel målrettet projekter, hvor museerne samarbejder 
med uddannelsessektoren. 
</p><p>
»Problemet med puljerne er, at de bestemmer, hvad der skal satses på for at 
opnå støtten. Vi løber efter at skulle finde på projekter, der passer til 
virkeligheden, snarere end at finde på nogle projekter, som virkeligheden 
kunne opdage. Det kan man forholde sig pragmatisk til. Men det er jeg træt 
af, og det tror jeg også, publikum er«. 
</p><p>
Men det er ikke »en væmmelig fjende derude«, der har tvunget museerne i en 
bestemt retning, understreger Flemming Friborg og trækker i stedet 
kultursociologen Max Weber ind i samtalen. 
</p><p>
»I 1905 sagde han, at vi risikerer en affortryllelse af verden. I stedet 
for værdier, der kommer indefra, og som har en moralsk og etisk dimension, 
får vi en slags tidtagningens helvede. I dag sætter vi delmål på museerne og 
måler kvalitet ved hjælp af besøgstal. Og på dårlige dage tager vi os selv 
som gidsler for den tendens«. 
</p><h3>
Tilbage til langsomheden 
</h3><p>
For at give et modsvar til »tidtagningens helvede« og dets indvirkning på 
museet introducerer Glyptoteket nu et nyt begreb: slow. Det dækker over en 
museumsoplevelse, hvor man lader langsomheden råde; hvor omvisninger handler 
om et enkelt maleri, og hvor en kommende særophængning vil bestå af et 
enkelt værk, Théodore Rousseaus ’Uvejr over Mont Blanc’ (1863-67). 
</p><div class="art-quote article-box">
<p class="quote"/>
<blockquote>
<p class="quote-txt">
Opråbet til museumslandskabet må være: Vær det, du er, og vær det godt, og gå 
i dybden
</p>
<p class="sender">
Flemming Friborg, direktør 
</p>
</blockquote>
</div><p>
Dermed går magten tilbage til museets kunsthistorikere. Til fagligheden i 
stedet for til publikum. Og det kan tolkes elitært, men er det ikke, 
protesterer museumsdirektøren.</p><p>
»Nej, for vi er for længst kravlet ud af elfenbenstårnet. Men hvis vi kun vil 
det, publikum vil, vil vi ingenting. Og hvis vi vil være noget for alle, 
bliver vi til sidst ikke noget for nogen«, siger Flemming Friborg. Han 
tilføjer: 
</p><p>
»Vi er nødt til at sige, at der en grænse for, hvad et museum kan, ikke mindst 
for publikums skyld. Opråbet til museumslandskabet må være: Vær det, du er, 
og vær det godt, og gå i dybden«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/kunstanmeldelser/ECE2590617/fotograf-udforsker-den-ulykkelige---og-mislykkede---kamp-for-at-faa-en-baby/">Fotograf udforsker den 
ulykkelige - og mislykkede - kamp for at få en baby</a></p><p><i class=" bl-elem">Arken, Louisiana, SMK og ARoS vil kunne indvende, at de sagtens kan have 
børne- og ungetiltag, restauranter og dj’s, fordi de jo stadig har 
hundredvis af kvadratmeter viet til kunsten og til de værknære oplevelser?</i></p><p>
»Dertil vil jeg svare: Jamen, det vil jeg gerne se. Jeg spørger: Har vi 
indoptaget fordybelsen i kunsten som en del af vores væsen, eller har vi 
allokeret den i særlige rum, som er blevet reservater på museet? Hvor 
inviteres vi til fordybelse? Hvor findes det henne? Jeg synes, vi risikerer 
at gøre os skyldige i at bagatellisere eller forfladige selve 
museumsoplevelsen, og der taber vi både publikum og os selv«. 
</p><p><i class=" bl-elem">Men slow-begrebet kan vel også beskyldes for at være næste led i kæden af 
smarte greb for at lokke publikum til. I serverer for eksempel simremad i 
festsalen?</i></p><p>
»Den mistanke kan man sikkert få. Der er givetvis nogle, der vil opfatte det 
som en gimmick. Men jeg mener, at slow-tanken har at gøre med nogle 
grundlæggende museumsværdier. Vi spærrer jo ikke af for verden derude, men 
vi har gjort os meget umage med, at samtlige indslag støtter op om 
Glyptotekets væsentligste kvalitet: invitationen til fordybelse«. 
</p><p>
Vi står i den ene side af Vinterhaven ved en specialbygget trækommode. Den kan 
fungere som bardisk, men indeholder lige nu nogle af Carl Jacobsens private 
genstande. I en skuffe ligger bryggerens solide pengeklips, hvorpå beløbet 
10.000 kroner er indgraveret. I en anden skuffe er hans røde fez. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2585749/de-allertidligste-fotografier-udstilles-sammen/">De allertidligste fotografier 
udstilles sammen</a></p><p><i class=" bl-elem">Man ville kunne argumentere, at I her på museet er mere privilegerede end 
andre offentligt støttede museer, fordi I er selvejende og har Ny 
Carlsbergfondet i ryggen. Er det ikke nemmere for jer at nedsætte tempoet?</i></p><p>
»Jo, det er selvfølgelig hovedfaren, at man vil affeje mig og sige, »Ja, ja, 
det dér fine sted, I kan vel nok sagtens«. Men vi henter faktisk penge mange 
steder fra og ikke kun fra Ny Carlsbergfondet, og mange af dem tjener vi 
faktisk selv. Derfor vil det pikere mig, hvis man siger: ’I kan sagtens’, 
for vi kan <i>alle sammen</i> sagtens i et land som Danmark, hvor det altid 
er muligt at råbe mindst én fond op til noget«, siger Flemming Friborg. Og 
han tilføjer så: 
</p><p class=" bl-elem">
»Vi kan sagtens <i>alle sammen</i> løfte vores fag og vores museale 
selvtillid et par hakker op«. 
</p>	
</div>
</div></body></html>
