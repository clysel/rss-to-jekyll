---
layout:     post
title: 	    "Blog: It-virksomhed i Ukraine – et år med krig…"
post_author:	    Carsten Hansen
post_date:	    Fri, 27 Feb 2015 12:51:41 +0000
post_site:	    www.version2.dk 
post_link:	    http://www.version2.dk/blog/it-virksomhed-i-ukraine-et-aar-med-krig-87649?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>I søndags var det et år siden, at det Ukrainske parlament afsatte den daværende præsident Viktor Janukovitj, som efterfølgende flygtede til Rusland. Det var resultatet af flere dages kampe i Kievs gader, hvor adskillige demonstranter blev skudt af snigskytterne, som lå på lur på byens tage.</p>

<p>De dage i februar var starten på et år, hvor overskrifterne bød på krig og oprør. Især den østlige del af landet er stadig hårdt ramt, og her er ildkampe og eksplosioner fortsat en del af hverdagen. 
For mere end et år siden, da urolighederne var i den tidlige fase, skrev jeg et blogindlæg, hvor jeg beskrev, hvordan det stadig var sikkert at outsource til Ukraine og drive virksomhed i landet. Det blogindlæg fik jeg en del tæsk for, for det kunne jo ikke passe, når nu landet var på randen af krig. Når man ser de overskrifter, som har kørt hen over skærmen som ”breaking news” det seneste år, virker det da også vanvittigt at påstå, det er et sikkert sted.</p>

<h2>20 % af landet kæmper fortsat</h2>

<p>Men når man er en del af hverdagen i Ukraine, er situationen en anden. Der er rigtig nok stadig krig i landet; 20 % af Ukraine kæmper dagligt mod de pro-russiske separatister, som kæmper for uafhængighed i den østlige del af Ukraine, og jeg tror bestemt ikke, det er sjovt at være i en by som Donetsk lige nu. Men i de sidste 80 % af landet er hverdagen mere eller mindre, som den var før krigen. I min virksomhed er det også business as usual, og faktisk er medarbejderantallet højere nu, end det var før krigen startede. Selvfølgelig er medarbejderne bekymrede, men det der bekymrer dem mest er ikke, hvorvidt krigen spreder sig til resten af landet, men om de selv, eller deres familiemedlemmer, bliver indkaldt til militæret og sendt til det østlige Ukraine.</p>

<p><figure class="plugin full zoomable"><img data-original-image="http://www.version2.dk/sites/v2/files/gbys_csia_blogindlaeg_illustration_ukraine-et-aar-senere_am_150227_vers2.png" src="http://www.version2.dk/sites/v2/files/styles/large/public/gbys_csia_blogindlaeg_illustration_ukraine-et-aar-senere_am_150227_vers2.png?itok=OOU7QFLF" alt=""/></figure></p>

<p><em>I de dele af Ukraine, som på kortet er markeret med blåt, kæmper pro-russiske separatister, som formodentlig er støttet af russiske tropper, for afhængighed.</em></p>

<h2>Opsving i it-branchen i 2014</h2>

<p>Ifølge en artikel fra Kyiv Post har 2014 været et godt år for it-branchen i Ukraine til trods for den politiske og økonomiske turbulens, og den forudser, at opsvinget følger med ind i 2015. Den største trussel mod industrien er lige nu mediernes dækning af situationen, som i værste fald kan skræmme udenlandske investorer væk. Det er ærgerligt, for jeg oplever et land, som virkelig har noget at byde på, når det gælder it.</p>

<h2>Politisk støtte til it-branchen</h2>

<p>It-branchen i Ukraines mest lovende udvikling kommer dog indefra, nemlig i en ændring af den politiske scene. Aldrig har der været så mange medlemmer i parlamentet med baggrund i it-branchen, og det smitter helt klart af på de valg, der bliver taget både i forhold til investeringer og uddannelser. I samarbejde med private støtter, som business angels og ventureinvestorer, er målet at uddanne mere end 100.000 kvalificerede it-specialister inden 2020, og de er allerede godt i gang. I december startede de nemlig træningen, og her var mere end 1.000 af de nye it-trainees flygtninge fra det østlige Ukraine.</p>

<p>Som jeg ser det, er der masser af håb forude. Der er kræfter i Ukraine, som kæmper for, at det skal være et land med en fremtid – og et land som fortsat er en aktuel spiller i it-branchen.</p>
  </section></div></body></html>
