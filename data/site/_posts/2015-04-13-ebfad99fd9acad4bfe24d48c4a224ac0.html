---
layout:     post
title: 	    "Uffe Elbæk åbner for brugerbetaling hos lægen"
post_author:	    
post_date:	    Mon, 13 Apr 2015 13:28:23 +0200
post_site:	    politiken.dk 
post_link:	    http://politiken.dk/indland/politik/ECE2625883/uffe-elbaek-aabner-for-brugerbetaling-hos-laegen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis du falder på cyklen og brækker armen, kan du få gratis behandling på 
skadestuen. Men hvis det er dine tænder, du slår ud, skal du betale for at 
få dem repareret.
</p><p>
Det er der ingen logik i, mener Uffe Elbæk, folketingsmedlem og politisk leder 
for det nystiftede parti Alternativet, der i et interview med det politiske 
magasin Ræson erklærer sig åben over for at ændre på brugerbetalingen i 
sundhedsvæsnet.
</p><p>
»Når Socialdemokraterne hører Venstre sige, at de godt kunne forestille sig en 
brugerbetaling, hvis du går til praktiserende læge, er det, som om at hele 
velfærdsstaten står og tipper«.
</p><p><b class="ext-link">LÆS KRONIK FRA ALTERNATIVET</b><a class="embeddedlink" href="http://politiken.dk/debat/kroniken/ECE2585556/alternativet-vil-forandre-danmark/">Alternativet vil 
forandre Danmark </a></p><p>
»Så gør Socialdemokraterne korsets tegn, og efter 30 sekunder bakker Venstre 
ud og tør ikke diskutere det - og det bør man i den grad gøre«, siger Uffe 
Elbæk til Ræson.
</p><h3>
Henviser til Norge og Sverige
</h3><p>
Det afgørende for Elbæk er, at det ikke skal være pengene, der bestemmer, om 
man går til lægen eller tandlægen, forklarer han i interviewet.
</p><p>
»Men det har intet at gøre med, at man betaler 100 kroner ved den 
praktiserende læge eller ej, fordi nu er lægen gratis, til gengæld betaler 
vi kassen ved tandlægen«, siger partilederen.
</p><p>
Han henviser til Norge og Sverige, hvor brugerbetaling ifølge Elbæk ikke har 
ændret på ligheden i samfundet.
</p><p>
Alternativet nåede i marts op på de mere end 20.000 godkendte 
vælgererklæringer, der kræves for at kunne stille op til Folketinget.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2559843/20260-underskrifter-alternativet-er-klar-til-folketingsvalg/">20.260 underskrifter: 
Alternativet er klar til folketingsvalg</a></p><p>
Dermed vil partiet være at finde på stemmesedlen ved det kommende valg under 
listebogstav Å.
</p><p>
Alternativets politiske program er blevet til på baggrund af borgernes ønsker: 
En grøn bæredygtig omstilling af samfundet, lavere skat på arbejde, mere 
økologi, og så skal væksten ikke kun måles i økonomiske nøgletal, men i 
livskvalitet, glæde og trivsel.
</p><p class=" bl-elem">
Det er dog langtfra alle hjørner af partiets politik, der ligger fast endnu.
</p>	
</div>

</div></body></html>
