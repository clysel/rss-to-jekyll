---
layout:     post
title: 	    "To anholdt for drabsforsøg i Værløse"
post_author:	    
post_date:	    Sat, 02 May 2015 09:27:57 +0200
post_site:	    politiken.dk 
post_link:	    http://politiken.dk/indland/ECE2651907/to-anholdt-for-drabsforsoeg-i-vaerloese/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To 25-årige mænd, som har været efterlyst for at have lokket en 26-årig mand i 
baghold og skudt ham i hovedet i Værløse 3. marts i år, er nu anholdt.
</p><p>
Det bekræfter vagtchef ved Nordsjællands Politi Søren Bjørnestad over for 
Ritzau.
</p><p>
»Vi har anholdt de to mænd, som har været efterlyst. De blev anholdt på 
Sjælland og vil blive fremstillet i grundlovsforhør lørdag, hvor vi vil 
begære dørene lukket«, siger han.
</p><p>
Politiet troede egentlig, at de to unge mænd var flygtet til udlandet, og der 
blev derfor udstedt en international arrestordre på dem, men fredag aften 
fandt Nordsjællands Politi frem til de to, og de blev anholdt ved 
18.45-tiden.
</p><p>
De nærmere omstændigheder i forbindelse med anholdelsen ønsker politiet ikke 
at afsløre.
</p><p>
Ifølge Ekstra Bladets oplysninger er der tale om to mænd tilknyttet Hells 
Angels som prøvemedlemmer.
</p><p>
De er allerede blevet fremstillet i grundlovsforhør in absentia én gang, fordi 
de var på flugt.
</p><p>
En tredje mand på 21 år har også været anholdt og fængslet i sagen, men han er 
i dag løsladt.
</p><p>
Under skyderiet 3. marts blev den 26-årige mand ramt af syv skud i hoved, 
mave, bryst og underliv.
</p><p class=" bl-elem">
Et skud gik tværs gennem hovedet, men han overlevede på mirakuløs vis og har 
siden svævet mellem liv og død.
</p>	
</div>

</div></body></html>
