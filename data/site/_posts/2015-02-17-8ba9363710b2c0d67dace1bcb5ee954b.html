---
layout:     post
title: 	    "Japan advarer om risiko for tsunami efter jordskælv"
post_author:	    
post_date:	    Tue, 17 Feb 2015 01:04:49 +0100
post_site:	    politiken.dk 
post_link:	    http://politiken.dk/udland/ECE2549614/japan-advarer-om-risiko-for-tsunami-efter-jordskaelv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De japanske myndigheder har udsendt tsunami-varsel efter et kraftigt 
jordskælv, der af USA's Geologiske Overvågningscenter, USGC, er målt til en 
styrke på 6,9 på richterskalaen, har ramt ud for hovedøen Honshu.
</p><p>
Der er ingen meldinger om tilskadekomne eller ødelæggelser.
</p><p>
Skælvets epicenter var cirka 210 kilometer øst for byen Miyako og lå i cirka 
10 kilometers dybde, oplyser USGC.
</p><p>
Der er ligeledes udsendt et evakueringsvarsel for de kystnære byer i 
Iwate-området i det nordøstlige Japan.
</p><p>
Skælvet blev først målt til en styrke på 6,6, men det er siden justeret op.
</p><h3>
Rammer kysten
</h3><p>
Bølger på op til en meters højde ventes at ramme kysten i Iwate-regionen 
klokken cirka 08.30 lokal tid tirsdag morgen eller cirka 00.30 dansk tid.
</p><p>
Honshu, eller hovedlandet som øen omtales, huser hovedparten af Japans 
befolkning og storbyer som Tokyo, Kyoto og Yokohama.
</p><p>
Store dele af den kystlinje, der er udsendt tsunamivarsel for, blev i 2011 
ramt af voldsomme bølger på op til 10 meters højde efter et jordskælv med en 
styrke på 9,0.
</p><p class=" bl-elem">
Omkring 18.000 mennesker mistede livet i naturkatastrofen, der også 
forårsagede store ødelæggelser på et atomkraftværk i Fukushima.
</p>	
</div>
</div></body></html>
