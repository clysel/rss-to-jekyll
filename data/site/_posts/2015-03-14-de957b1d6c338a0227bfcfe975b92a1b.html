---
layout:     post
title: 	    "Kommunerne stiller krav til byggefirmaer om dansk løn"
post_author:	    
post_date:	    Sat, 14 Mar 2015 08:19:02 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2586740/kommunerne-stiller-krav-til-byggefirmaer-om-dansk-loen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Stort set alle landets kommuner kræver danske løn- og arbejdsvilkår, når 
entreprenører skal bygge skoler, veje eller andet for dem. Det er der 
simpelthen klausuler om i de kontrakter, som de indgår. 
</p><p>
Det viser en kortlægning fra Kommunernes Landsforening (KL), som for første 
gang giver et fuldstændigt overblik over udbredelsen af såkaldte 
arbejdsklausuler og uddannelsesklausuler. Hele 97 procent af kommunerne 
benytter arbejdsklausuler inden for bygge og anlæg og 70 procent inden for 
tjenesteydelser som for eksempel rengøring eller vedligeholdelse af grønne 
områder. Tallene glæder KL. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis arbejdsklausulerne står alene, har de mest karakter af 
hensigtserklæringer 
</p>
<p class="sender">
Kim Lind Larsen, 3F 
</p>
</blockquote>
</div><p/><p>
»Det er glædeligt, at kommunerne i så stor stil bruger arbejdsklausuler som 
værktøj. Det sikrer, at når vi bruger offentlige midler, foregår det på 
ordnede vilkår – på danske vilkår«, siger formand for KL’s 
Arbejdsmarkedsvilkår Jacob Bundsgaard (S), der også er borgmester i Aarhus. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2582085/3f-metrofirma-daekkede-over-timesnyd/">3F: Metrofirma dækkede over 
timesnyd</a></p><p>
For få år siden var arbejdsklausuler et relativt ukendt fænomen, men der har 
været en stribe eksempler på, at der gik øst- og sydeuropæiske arbejdere på 
offentlige arbejdspladser, som fik lønninger, der lå langt under de danske 
overenskomsters minimumssatser. Samtidig havde de arbejdsuger, som var på 
50-60 timer, uden at de fik ekstrabetaling for det. Så sent som i denne uge 
blev det italienske firma Cipa idømt en bod på 22 millioner kroner. Firmaet 
har 430 mand i arbejde på den københavnske metrocityring, som er ejet af 
staten, København og Frederiksberg. 
</p><p>
»Der har været en række eksempler, hvor der ikke blev arbejdet efter danske 
regler, som har bragt sagen højt på den politiske dagsorden. Det er 
formentlig forklaringen på, at arbejdsklausuler er blevet så udbredt«, siger 
Bundsgaard. 
</p><h3>
Få kommuner kontrollerer 
</h3><p>
Der er godt en tredjedel af kommunerne, som afsætter ressourcer til at 
kontrollere, at arbejdsklausulerne bliver overholdt. Omkring en tredjedel af 
kommunerne har ret til at give dagbøder, hvis klausulerne ikke bliver 
overholdt, og stort set samme antal kommuner har mulighed for at holde en 
kontraktbetaling tilbage. 
</p><div class="art-fakta article-box">
<h4 class="">
Fakta</h4>
<h5>
Klausuler</h5>
<div class="fakta-body" data-buildingblock="embedded_factboxlink">
<p><b>Arbejdsklausuler er krav</b> i udbudskontrakten om, at løn, arbejdstid og 
andre vilkår ikke må være mindre gunstige end dem, der gælder for arbejde af 
samme art inden for vedkommendes fag eller industri på den egn, hvor 
arbejdet udføres. 
</p><p><b>En social klausul</b> fastlægger, at leverandøren skal benytte elever og 
lærlinge til opgaver, de vinder. 
</p><p class=" bl-elem">
Kilde: KL, ILO94 
</p>
</div>
</div><p/><p>
»Der er flere måder at sikre på, at der bliver levet op til kravene. Det er en 
del af den almindelige ledelsesopgave at følge op dér, hvor det ikke er lagt 
ud i en særlig enhed at føre kontrol«, siger Jacob Bundsgaard. 
</p><p><i class=" bl-elem">Det er vel omkostningsfrit at snyde, hvis der ikke kan gives sanktioner? </i></p><p>
»Der er flere veje til at sikre, at klausulerne bliver overholdt. Det er ikke 
nogen invitation til godt samarbejde fremover, hvis aftalerne ikke bliver 
overholdt«. 
</p><p>
I Fagforbundet 3F, der organiserer mange af de ansatte i byggeriet, er der 
glæde over den nærmest totale udbredelse af arbejdsklausuler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2546661/metrofirma-har-ikke-indberettet-ansattes-skat/">Metrofirma har ikke 
indberettet ansattes skat</a></p><p>
»Det er positivt, at kommunerne har erkendt, at det er nødvendigt at stille 
krav om, at der arbejdes til overenskomstens løn og på danske vilkår, når 
man arbejder for kommunen«, siger gruppeformand Kim Lind Larsen fra 3F’s 
byggegruppe. 
</p><p>
3F-formanden hæfter sig dog ved, at kommunernes kontrolindsats er beskeden, og 
at relativt få har sikret sig mulighed for at give økonomiske sanktioner til 
firmaer, der ikke overholder klausulerne. 
</p><p>
»Når det kun er et mindretal af kommunerne, som har sat ressourcer af til 
kontrol og har mulighed for at give sanktioner, er der et stykke vej endnu. 
Hvis arbejdsklausulerne står alene, har de mest karakter af 
hensigtserklæringer. Derfor bør alle kommuner føre kontrol og kunne give 
økonomiske sanktioner, hvis klausulerne ikke bliver overholdt«, siger Kim 
Lind Larsen. 
</p><h3>
Bør kræve uddannelse 
</h3><p>
Godt hver anden kommune – 61 procent – har indført sociale klausuler, der 
stiller krav om, at firmaerne skal have uddannelses- eller lærlingeaftaler 
for at få kommunale opgaver. 
</p><p>
»Det tal burde ligge højere. Det er jo kommunernes chance for at få de 
firmaer, der arbejder for dem, til at løfte den uddannelsesopgave, der er i 
samfundet«, siger Kim Lind Larsen. 
</p><p>
Der er indført et ’følg eller forklar’-princip efter aftale mellem KL og 
regeringen, så kommunerne fremover skal forklare, hvis de ikke har krav om 
uddannelse med i deres udbudsmateriale. 
</p><p class=" bl-elem">
»Det vil nok få antallet af sociale klausuler til at stige. Det er jo nemmere 
at stille kravet end at sidde og forklare, hvorfor man ikke stiller krav«, 
siger Kim Lind Larsen. 
</p>	
</div>
</div></body></html>
