---
layout:     post
title: 	    "Investor: Vi er inde i en ny it-boble"
post_author:	    Elías Christian Lundström
post_date:	    Fri, 06 Mar 2015 12:01:56 +0000
post_site:	    www.version2.dk 
post_link:	    http://www.version2.dk/artikel/investor-vi-er-inde-i-en-ny-it-boble-93443?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Listen over startups der passerer en værdi på én mia. dollars bliver større og større.</p>

<p>Det får flere investorer til at råbe vagt i gevær med den famøse dotcom-boble, der bristede i år 2000, in mente.</p>

<p>»Vi er helt sikkert inde i en boble, omend den ikke er lige så slem som i 2000,« siger i partner i den amerikanske venturefond Spark Capital Todd Dagres til finansmediet <a href="http://www.bloomberg.com/news/articles/2015-03-05/this-venture-capitalist-is-willing-to-say-we-re-in-a-tech-bubble">Bloomberg</a>.</p>

<p>»Hvis du vågner op i et rum fyldt med enhjørninger, så drømmer du, og du kan ikke forvente, at drømmen fortsætter,« siger han med henvisning til de mange især amerikanske startups som får hundredevis af millioner dollars i investeringer og bliver vurderet til at være adskillige milliarder dollars værd.</p>

<p>I løbet af de seneste to år er intet mindre end 50 startups, der har fået finansiering fra amerikanske venturefonde, blevet vurderet til at være over én mia. dollars værd.</p>

<p>Værdien bliver udregnet efter det potentiale, som investorerne mener, at virksomhederne har, og det kan derfor hurtigt give tilbageslag, når et firma bliver opkøbt eller går på børsen og møder nogle andre forventninger.</p>

<p>Virksomheder som Uber, Airbnb, Snapchat og Pinterest er alle eksempler på startups som er i færd med hastigt at forøge deres værdi gennem yderligere investeringer. Taxa-appen Uber ligger i førertrøjen med en samlet værdi på over 40 mia. dollars eller 272 mia. kr, hvilket gør den til verdens anden mest værdifulde startup efter den kinesiske smartphone-producent Xiaomi.</p>

<p>»Hvis vi troede det var dumt at investere i offentlige hjemmesider på internettet tilbage dengang (år 2000), der ikke havde nogen chance for at blive til en succes, så er det værre i dag,« skriver den amerikanske investor og ejer af NBA-holdet Dallas Mavericks, Mark Cuban, i en blog ifølge Bloomberg.</p>

<p>Der er dog også dem, som stadig mener, at der ikke er tale om nogen it-boble endnu.</p>

<p>Venturefonde investerede omkring 340 mia. kr. i teknologistartups sidste år, hvilket er det højeste niveau siden 2000 ifølge en undersøgelse af det amerikanske advokatfirma Fenwick &amp; West LLP.</p>

<p>Dette er dog stadig kun halvt så meget, som der blev investeret i 2000, ligesom der også kun er halvt så mange virksomheder, der fik finansiering sidste år sammenlignet med dengang ifølge Barry Kramer, der er partner i det amerikanske advokatfirma, som blandt andet har stået bag Facebooks opkøb af WhatsApp til over 100 mia. kr.</p>
  </section></div></body></html>
