---
layout:     post
title: 	    "Mærsk trukket ind i olieskandale"
post_author:	    
post_date:	    Fri, 27 Feb 2015 06:00:45 +0100
post_site:	    politiken.dk 
post_link:	    http://politiken.dk/oekonomi/ft/ECE2562852/maersk-trukket-ind-i-olieskandale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Paolo Roberto Costa, tidligere direktør i Brasiliens store statsejede 
olieselskab, Petrobras, påstår, at han første gang mødtes med direktør Viggo 
Andersen fra Mærsk over en frokost for nogle år siden. 
</p><p>
Samme Costa var mandag vidne i landets mest omfattende korruptionssag. Han har 
indvilliget i at lægge sine oplysninger frem til gengæld for 
strafnedsættelse. 
</p><div class="art-quote article-box">
<p class="quote"/>
<blockquote>
<p class="quote-txt">
Der er ingen indikationer på, at Mærsk skulle have været impliceret 
i nogen som helst form for upassende eller ulovlige aktiviteter
</p>
<p class="sender">
</p><p class=" bl-elem">Erklæring fra Mærsk</p> 

</blockquote>
</div><p/><p>
De to, altså Costa fra Petrobras og Andersen fra Mærsk, diskuterede i selskab 
med mægleren Wanderley Saraiva Gandra, hvordan verdens største 
containerrederi, Mærsk, kunne udvide sit samarbejde med Petrobras til også 
at omfatte skibe til transport af brændstoffer. 
</p><p>
Det fortæller Costa i en politirapport, som tidligere på måneden blev fremlagt 
i en retssal i den brasilianske delstat Paraná. 
</p><p>
Kort efter mødet, der ifølge Costa fandt sted i »2005 eller 2006«, begyndte 
Gandras via sin mæglervirksomhed hver måned at overføre over 30.000 
brasilianske reais (69.000 kroner, red.) til Costas konto som ’kommission’ 
for at viderebringe fortrolige oplysninger om Petrobras’ forestående 
licitationer. Og denne viden kom Mærsk til gode, har Costa fortalt. 
</p><p>
Indbetalingerne fortsatte frem til marts 2014, da direktør Costa blev 
fængslet, anklaget for korruption. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ft/ECE2549612/rolls-royce-beskyldes-for-at-bestikke-sig-til-ordre/">Rolls-Royce beskyldes for at 
bestikke sig til ordre</a></p><p>
Mærsk afviser pure beskyldningerne om at have betalt bestikkelsespenge via 
Gandra Brokerage. Beskyldningerne dukkede først op i 2014, men blev altså 
nærmere uddybet af Costa i retssagen tidligere på måneden. 
</p><p>
Den danske rederigigant siger selv, at den ikke »har fundet indikationer på, 
at Mærsk skulle have været impliceret i nogen som helst form for upassende 
eller ulovlige aktiviteter«. 
</p><h3>
Lang liste over mistænkte 
</h3><p>
Beskyldningerne understreger, hvordan stadig flere multinationale selskaber er 
ved at blive inddraget i den omfattende korruptionsskandale i Brasilien. 
</p><p>
Brasiliansk politi er også ved at undersøge beskyldninger mod entreprenører, 
shippingfirmaer, leverandører og andre selskaber, der til gengæld for 
kontrakter skal have bestukket embedsfolk fra Petrobras og politikere fra 
den koalition, som det brasilianske regeringsparti Arbejderpartiet, står i 
spidsen for. 
</p><p>
Petrobras har reelt set monopolstatus i Brasilien. Det har adgang til nogle af 
verdens mest lovende oliereserver, ligesom det har udviklet et netværk af 
nære forbindelser blandt verdens førende inden for branchen. 
</p><p>
De selskaber, der sættes i forbindelse med den stadig voksende skandale, der 
måske har kostet Petrobras op til 132 milliarder kroner, risikerer ikke bare 
at blive gransket af brasilianske efterforskere, men også senere af de 
amerikanske myndigheder, både af finanstilsynet og justitsministeriet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2435806/korruptionsanklaget-dilma-har-snaever-foering-foer-valgdag/">Korruptionsanklaget Dilma har 
snæver føring før valgdag</a></p><p>
»Sagen om Petrobras omhandler tilsyneladende så omfattende korruption, at den 
vedrører adskillige retskredse og myndigheder«, fortæller den canadiske 
advokat Martin Kenney, der har specialiseret sig i at inddrive formuer i 
bedragerisager. 
</p><p>
Tidligere direktører fra Petrobras, som nu har valgt at fungere som meddelere, 
har ud over Mærsk også sat andre multinationale selskaber i forbindelse med 
korruptionsskandalen. Blandt disse finder man navne som Rolls-Royce og SBM 
Offshore, et hollandsk selskab. 
</p><p>
Motorproducenten Rolls-Royce siger, at den ikke »accepterer nogen som helst 
form for urene forretningsmetoder«, og at den om nødvendigt vil indføre 
yderligere tiltag for at sikre, at virksomheden overholder alle regler. SBM 
Offshore oplyser, at virksomheden samarbejder med efterforskerne. 
</p><h3>
Gængs kommission 
</h3><p>
To firmaer i Singapore, Keppel Corporation og Sembcorp Marine, der laver 
udstyr til skibsbygning, og tre brasilianske værfter, hvis 
mindretalsaktionærer tæller de japanske industrikonglomerater Kawasaki og 
Mitsubishi og motorproducenterne IHI Corporation og JMU, er alle blevet 
beskyldt for at have taget del i korruptionsaftaler, hvor bestikkelsespenge 
udløste kontrakter fra selskabet Sete Brasil, der bygger boreplatforme og 
delvis er ejet af Petrobras. 
</p><p>
Mærsk afviser som nævnt samtlige de beskyldninger, Paolo Roberto Costa er 
fremkommet med. Ifølge Mærsk er det vanlig praksis inden for branchen, at 
man betaler kommission til en mægler. Og de penge, Gandras mæglervirksomhed 
modtog, blev overført via det normale banksystem, og procentsatsen var den 
gængse inden for branchen, 1,25 procent. 
</p><p>
»Mærsk har ingen kontrakt med den tidligere direktør i Petrobras, Paolo 
Roberto Costa«, oplyser selskabet. 
</p><p class=" bl-elem"><i class=" bl-elem">Oversættelse: Jacob Giese. Med licens fra Financial Times</i></p>	
</div>
</div></body></html>
