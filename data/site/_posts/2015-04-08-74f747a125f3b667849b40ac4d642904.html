---
layout:     post
title: 	    "Analyse: Yarmouks fald viser Assads svaghed "
post_author:	    
post_date:	    Wed, 08 Apr 2015 12:08:49 +0200
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2619455/analyse-yarmouks-fald-viser-assads-svaghed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif. 
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak. 
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>. 
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak. 
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/>
</p>

</div>
</div>
<p>
Syriens præsident, Bashar al-Assad, græder formentlig tørre tårer over 
palæstinensernes ufattelige lidelser i Yarmouk-lejren, efter at den er 
blevet erobret af Islamisk Stat. 
</p><p>
Langt størstedelen af blodbadet i Syrien de sidste fire år er blevet begået af 
Assads egne styrker, og ingen enkeltperson har større ansvar for landets 
ødelæggelse end netop præsidenten selv. 
</p><p>
Men IS’ erobring af Yarmouk-lejren er ikke desto mindre på mange planer uhyre 
dårlige nyheder for Syriens diktator og hans allierede. 
</p><p><b class="ext-link">LÆS REPORTAGE FRA YARMOUK-LEJREN</b><a class="embeddedlink" href="http://politiken.dk/udland/fokus_int/fokus_IS/ECE2619119/fortabt-i-flygtningelejr-jeg-haaber-is-draeber-os-og-goer-en-ende-paa-det/">Fortabt i 
flygtningelejr: Jeg håber, IS dræber os og gør en ende på det</a></p><p>
Med sin beliggenhed få kilometer fra Assads præsidentpalads og Damaskus’ 
centrum har lejren både stor strategisk og symbolsk betydning. 
</p><h3>
Propagandatriumf 
</h3><p>
IS har længe forsøgt at få fodfæste i den syriske hovedstad, men det er første 
gang, at terrorgruppen får kontrol over et område helt inde i Assad-regimets 
inderste kerne, og alene derfor er erobringen af Yarmouk en meget markant 
sejr. 
</p><p>
Herudover er området, som Yarmouk-lejren ligger i, kendt fra nogle af de 
apokalyptiske muslimske skrifter – som IS’ baserer deres teologi på – og 
erobringen er også af denne grund en stor propagandatriumf for 
ekstremisterne. 
</p><p>
Samtidig synes erobringen af Yarmouk at være sket i samarbejde med den anden 
store ekstremistiske syriske terrorgruppe, Nusra-fronten, eller i alt fald 
med dennes stiltiende accept. 
</p><p>
Set med Assad-regimets øjne viser Yarmouk derfor en særdeles farlig udvikling 
i retning af mere koordination mellem de primære ekstremistiske 
oprørsgrupper. 
</p><h3>
Stribe af nederlag 
</h3><p>
Lykkes det IS at bevare kontrollen over lejren, vil det derfor på en og samme 
tid styrke gruppens militære muligheder i området og formentlig tiltrække 
rekrutter fra nogle af de andre oprørsgrupper omkring Damaskus. 
</p><p>
Indtil videre har IS kun haft en beskeden tilstedeværelse i den sydlige del af 
Syrien. Rykket mod Yarmouk øger derfor terrorgruppens geografiske 
tilstedeværelse – og gør det samtidig vanskeligere for den internationale 
koalition – som Danmark deltager i – at bekæmpe den. 
</p><p>
IS’ erobring af Yarmouk er blot det seneste krisetegn for Assad-regimet, der 
har lidt en lang række markante nederlag i de seneste uger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2618079.ece">Irakerne graver hundredevis af 
IS-ofre op ved Tikrit.</a></p><p>
I sidste uge erobrede en oprørskoalition anført af Nusra-fronten 
provinshovedstaden Idlib i den nordvestlige del af landet. Idlib er blot den 
anden provinshovedstad, som oprørerne får kontrol over, og tabet af byen 
udgør det første større militære nederlag for regimet i to år. 
</p><p>
Samtidig har Assads styrker været ude af stand til at gennemføre markante 
modangreb og har i stigende grad været tvunget til bruge sine stærkeste 
militære enheder til at stabilisere fronten og andre rent defensive opgaver. 
</p><h3>
Assad-regimet er sejlivet 
</h3><p>
Assad-regimets langvarige forsøg på at presse oprørerne ud af Aleppo er indtil 
videre mislykkedes, og dets offensive operationer er i stigende grad 
reduceret til at gennemføre straffeaktioner fra luften. 
</p><p>
Formentlig af denne grund er antallet af tøndebombninger i den senere tid 
steget. Alene i Idlib er der kastet over 150 tøndebomber, siden byen faldt. 
Der har også været rapporter om kemiske angreb med brug af klorgas. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/pundik/ECE2616611/herbert-pundik-saudi-arabiens-stoerste-frygt-er-et-staerkt-iran/">Herbert Pundik: Saudi-Arabiens 
største frygt er et stærkt Iran</a></p><div class="art-quote article-box">
<p class="quote"/>
<blockquote>
<p class="quote-txt">
IS' erobring af Yarmouk er blot det seneste krisetegn for Assad-regimet, der 
har lidt en lang række markante nederlag i de seneste uger
</p>
</blockquote>
</div><p>
Samtidig mistede regimet i sidste uge kontrollen med sin sidste grænseovergang 
til Jordan, og oprørerne har også i de senere uger gennemført en række 
angreb mod regimets enheder i det centrale Syrien, herunder omkring de 
sidste olie- og gasfelter, som regeringen kontrollerer.</p><p>
Har borgerkrigen i Syrien, der nu har varet i over fire år, vist en ting, er 
det imidlertid, at Assad-regimet er sejlivet. 
</p><p>
Striben af nederlag i de senere uger betyder derfor ikke, at regimet i 
Damaskus er ved at falde fra hinanden eller står over for et umiddelbart 
militært nederlag. 
</p><h3>
Stigende antal desertører 
</h3><p>
Men udviklingen svækker moralen hos de i forvejen pressede syriske soldater. 
Der har således for nylig været rapporter om et stigende antal desertører. 
</p><p>
Samtidig kan striben af nederlag tænkes at få betydning i forhold til Assads 
allierede i Iran og Rusland; de to lande hvis støtte er fuldkommen afgørende 
for regimets overlevelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2615700/nye-kampe-ryster-yarmouk-lejren-taet-paa-damaskus/">Nye kampe ryster 
Yarmouk-lejren tæt på Damaskus</a></p><p>
Kalkulen er simpel: Jo mere Assad vakler, jo mere attraktivt bliver det for 
hans hårdt prøvede venner at forsøge at finde en politisk løsning på 
borgerkrigen. En løsning, der formentlig ikke omfatter Assad selv. 
</p><p class=" bl-elem">
Derfor er Assad bange for udviklingen i Yarmouk. 
</p>	
</div>

</div></body></html>
