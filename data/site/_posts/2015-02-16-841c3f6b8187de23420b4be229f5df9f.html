---
layout:     post
title: 	    "Microsofts sky får ISO-certificering af privatlivsbeskyttelse"
post_author:	    Jesper Stein Sandal
post_date:	    Mon, 16 Feb 2015 15:03:00 +0000
post_site:	    www.version2.dk 
post_link:	    http://www.version2.dk/artikel/microsofts-sky-faar-iso-certificering-af-privatlivsbeskyttelse-77282?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Microsoft kan nu som den første af de store cloud-udbydere fremvise et stykke papir, der dokumenterer, at selskabet passer godt på kundernes data, når det handler om beskyttelse af personlige oplysninger. Det skriver selskabet i <a href="http://blogs.microsoft.com/on-the-issues/2015/02/16/microsoft-adopts-first-international-cloud-privacy-standard/">et blogindlæg</a>.</p>

<p>Det britiske standardiseringsorgan BSI har nemlig certificeret Microsofts cloud-tjenester i forhold til ISO 27018, som handler om beskyttelse af personlige oplysninger i skyen.</p>

<p>Standarden beskriver blandt andet, at leverandøren skal give kunderne kontrol med deres egne data, og leverandøren må ikke anvende dataene til eksempelvis markedsføring uden kundens accept. Dertil kommer notifikationer om datalækager eller myndigheders anmodninger om at få udleveret data.</p>

<p>Selvom en certificering blot kan synes som et stykke papir, så vurderer Microsoft alligevel certificeringen som en vigtig konkurrenceparameter:</p>

<p>»Der er jo ikke nogen kunder, der vil bruge en tjeneste, de ikke kan stole på. Uanset hvor den måtte stå henne, og uanset hvem der driver den. Vi hører fra vores kunder, at sådan nogle tredjepartscertificereinger, de er vigtige for, at de kan have tillid til vores produkter,« siger teknologidirektør Ole Kjeldsen fra Microsoft Danmark til Version2.</p>
  </section></div></body></html>
