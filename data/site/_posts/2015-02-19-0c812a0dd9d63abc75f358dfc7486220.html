---
layout:     post
title: 	    "Platons hulelignelse genfortalt: »Vi ved jo ikke, om vi bare er nede i hulen-agtigt«"
post_author:	    
post_date:	    Thu, 19 Feb 2015 14:55:55 +0100
post_site:	    politiken.dk 
post_link:	    http://politiken.dk/kultur/ECE2553846/platons-hulelignelse-genfortalt-vi-ved-jo-ikke-om-vi-bare-er-nede-i-hulen-agtigt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis man siger Platon, har man næsten også sagt hulelignelsen. Det er den mest 
kendte blandt hans utallige lignelser og myter. 
</p><p>
Hulelignelsen er omtalt i bog VII af Platons 'Staten'. På Gefion Gymnasium i 
København har flere af 1.g'erne på filosofiholdet for nylig skrevet essays 
om lignelsen. Kira Knox, 16 år, har afleveret et essay om den, og Sofie 
Krogh Bergen, 17 år, har læst op på den, men valgte i sidste øjeblik at 
kaste sig over Immanuel Kant i stedet. Politiken har bedt de to elever 
forklare hulelignelsen for et uhildet publikum. 
</p><p><i class=" bl-elem">Hvad går hulelignelsen ud på?</i></p><p>
Kira Knox: »Man skal forestille sig en hule, og inde i den sidder der et antal 
mennesker, som er lænket på hoved, hænder, ben, arme, det hele, og de kan 
ikke bevæge sig. De kan kun se lige ud, og på væggen foran dem er der en 
masse skygger. Bag dem er der en lav væg, og på den anden side af væggen, 
altså udenfor hulen, går folk forbi og sådan noget, og det skal så 
forestille ideernes verden. Vi lever alle sammen inde i hulen, det er livet, 
og det eneste, vi kan se, er de her skygger«. 
</p><div class="art-quote article-box">
<p class="quote"/>
<blockquote>
<p class="quote-txt">
Det er mærkeligt at tænke på; det kunne godt være rigtigt. Vi ved jo ikke, om 
vi bare er nede i hulen-agtigt, vel. Det er lidt svært at tro på. Hvis man 
nu troede på Gud, og at der var en himmel, så var det måske lettere.
</p>
<p class="sender">
Sofie Krogh Bergen 
</p>
</blockquote>
</div><p>
Sofie: »Skyggerne, som fangerne kan se, bliver kastet op på væggen af et bål, 
som er bag den lille mur. Man kan kun se det øverste af skyggerne. Vi sidder 
og kigger på den her væg, så hvis dem, der er på den anden side, ude i 
ideernes verden, nu går med en machete eller whatever, så kan man kun se det 
øverste af det-agtigt. Vi sidder ligesom og kigger på den her væg, og vi kan 
kun se toppen af deres hoveder, og vi tror, at det her er den virkelige 
verden«. </p><p><i class=" bl-elem">Hvad sker der så? </i></p><p>
Sofie: »Så bliver en af fangerne sluppet fri og kommer ud af den her hule, ud 
i den virkelige verden, hvor han ser virkelige mennesker og ikke bare 
skyggerne af dem«. 
</p><p><i class=" bl-elem">Hvad sker der, når han kommer væk fra de andre?</i></p><p>
Kira: »Han bliver blændet af lyset, i hvert fald, og han ved ikke rigtig, hvad 
det er, der foregår. Han har jo levet hele sit liv inde i den her hule og 
tror, at hulen er virkeligheden, men får så indsigt i, at det, han har troet 
hele sit liv, er forkert. Vores lærer Paul fortalte vist, at det skal 
forstås sådan, at livet inde i hulen er livet, og at det udenfor er døden. 
Men Platon troede åbenbart på reinkarnation, så manden kommer også ind i 
hulen igen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2552983/rune-lykkeberg-vi-er-stadig-i-dialog-med-manden-i-sandaler/">Rune Lykkeberg: Vi er stadig i 
dialog med manden i sandaler</a></p><p>
Sofie: »Først bliver han blændet af lyset, men efter noget tid vænner hans 
øjne sig til det, og så kan han se mere og mere, og så kommer han tilbage i 
hulen og skal lære de andre, hvad der er derude«. 
</p><p><i class=" bl-elem">De andre fanger sidder stadig fast derinde og har kun hans forklaring at 
holde sig til? </i></p><p>
Kira: »Når han kommer tilbage i hulen, bliver han igen lænket, og så glemmer 
han alt om den virkelige verden, men erindrer ideernes verden, som verden 
uden for hulen hedder«. 
</p><p>
Sofie: »Så når du lærer noget, er det i virkeligheden erindringerne fra 
ideernes verden«. 
</p><p>
Kira: »Når du ser en solnedgang - wauw, hvor er det flot! - så okay, hey, det 
er en erindring fra ideernes verden«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Undervisning_i_oldt_914630y.jpg" alt="" border="0"/><span class="caption"><span class="f-img-caption">Ideverdenen. 
</span>Kira Knox (tv.) og Sofie Krogh Bergen kan godt lide hulelignelsen, men de går ikke og tænker ikke på den i hverdagen. Foto: janus Engel</span></span><i class=" bl-elem">Okay, så dem, der sidder inde i hulen, deres virkelighed er de skygger, de 
kan se derinde. En af dem kommer ud af hulen og finder ud af, at den rigtige 
virkelighed er udenfor. Så kommer han tilbage til hulen, og så bliver hulen 
hans virkelighed igen, og det, han har oplevet udenfor, bliver bare noget, 
han har i sin erindring?</i></p><p>
Sofie: »Så det, det går ud på, er, at vi har alle ligesom været i ideernes 
verden. Og hver gang jeg lærer noget, så er det ikke noget, jeg lærer, men 
noget, jeg erindrer, fordi jeg har set det i ideernes verden. Jeg lærer ikke 
noget nyt, jeg har allerede set det før, og det kommer ligesom bare tilbage. 
De andre i hulen har svært ved at tro på det, han siger. Hvis han siger: »I 
virkeligheden ser en trekant sådan her ud«, så tror de selvfølgelig ikke på 
ham«. 
</p><h3>
Hulelignelsen er lidt genial 
</h3><p><i class=" bl-elem">Bliver han ligesom de andre fanger igen?</i></p><p>
Sofie: »Ja, men han kan få de her små glimt. Det kan alle. Det er ligesom hvis 
nogen kommer med noget helt nyt-agtigt - for eksempel at jorden er rund - så 
tror folk heller ikke på dem i begyndelsen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejser_940px/ECE2553927/foelg-i-de-store-taenkeres-fodspor/">Følg i de store tænkeres 
fodspor</a></p><p><i class=" bl-elem">Kan du komme i tanker om ting, du har oplevet, hvor du har sagt, hov, det 
er jo ligesom i Platons hulelignelse?</i></p><p>
Sofie: »Det ved jeg ikke helt. Spørg Kira«. 
</p><div class="art-quote article-box">
<p class="quote"/>
<blockquote>
<p class="quote-txt">
Den der <i>triangle</i> - Sokrates, Platon, Aristoteles - den er bare 
kæmpestor. Men for et år siden vidste jeg ikke, hvad hulelignelsen gik ud 
på. Jo jo, jeg havde hørt om den, men forklare den, nope, nej tak
</p>
<p class="sender">
Kira Knox 
</p>
</blockquote>
</div><p>
Kira: »Jeg synes heller ikke, at jeg har oplevet noget, hvor jeg lige kunne 
trække en parallel til hulelignelsen, så nej«. </p><p><i class=" bl-elem">Synes I, at hulelignelsen er genial – at den er godt tænkt af Platon?</i></p><p>
Kira: »Lidt«. 
</p><p>
Sofie: »Det er mærkeligt at tænke på; det kunne godt være rigtigt. Vi ved jo 
ikke, om vi bare er nede i hulen-agtigt, vel. Det er lidt svært at tro på. 
Hvis man nu troede på Gud, og at der var en himmel, så var det måske 
lettere. Jeg er ikke selv religiøs, så jeg kan måske lidt mindre selv 
relatere til den tankegang, men jeg synes helt klart, det er en spændende 
tankegang«. 
</p><p>
Kira: »Til det ville Platon sige: I benægter bare, at I er i hulen. Så 
hulelignelsen er lidt <i>bulletproof</i>-agtig, men jeg synes stadig at man 
kan prikke nogle huller i den. Der fandtes jo ikke teknologi – for eksempel 
mobiltelefoner – på Platons tid, så hvordan skal vi lære det igen, så er det 
jo en ny ting«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2549807/forsker-ikon-platon-er-imidlertid-en-rigtig-lurendrejer/">Forsker-ikon: »Platon er 
imidlertid en rigtig lurendrejer«</a></p><p>
Sofie: »Mobiltelefoner fandtes jo ikke i ideernes verden, det er først nu vi 
er kommet i tanker om dem«. 
</p><p>
Kira: »Fair nok-agtigt. True«. 
</p><p>
Sofie: »Så den er svær at sige imod. Man kan ikke udelukke den«. 
</p><p><i class=" bl-elem">Hulelignelsen er ikke lige til at pille fra hinanden?</i></p><p>
Kira: »Man kan stikke til den, men der vil bare komme et andet svar«. 
</p><p>
Sofie: »Der er altid det modargument, at når du tror sådan og sådan, så er det 
bare fordi, du er inde i hulen og ikke ved bedre. Man kan ikke rigtig vinde 
over hulelignelsen«. 
</p><h3>
Måske bedre hvis man er religiøs 
</h3><p><i class=" bl-elem">Dit essay om hulelignelsen blev så lidt spacy, sagde du?</i></p><p>
Kira: »Vores lærer fortalte os noget om at for at komme ud af hulen, skal man 
erindre ideernes verden. Jeg startede mit essay med et spørgsmål: 'Hvordan 
finder man vej ud af hulen?' Og så sluttede jeg også af med det for at lave 
slutte en cirkel. Så jeg slutter af med, hvordan finder vi ud af hulen, det 
gør vi ved at erindre ideernes verden«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2552590/seks-hjerter-platons-samlede-vaerker-faar-smukt-punktum-og-finale/">Seks hjerter: Platons samlede 
værker får smukt punktum og finale</a></p><p><i class=" bl-elem">Hvordan blev essayet modtaget?</i></p><p>
»Vi fik respons på vores essays, jeg havde styr på hulelignelsen, men det var 
ikke så godt et filosfofisk essay, fornemmede jeg«. 
</p><p><i class=" bl-elem">Hvordan kunne det være blevet bedre?</i></p><p>
Kira: »Jeg tror, jeg skulle have argumenteret mere filosofisk, det blev for 
faktaagtigt«. 
</p><p><i class=" bl-elem">Det blev for konkret?</i></p><p>
»Jeg tror det, ja. Sådan forstod jeg det i hvert fald«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2553378/tag-med-til-oldtidskundskab-i-3g-platon-er-lidt-nedladende-over-for-demokratiet/">Tag med til oldtidskundskab i 
3.g.: Platon er »lidt nedladende« over for demokratiet</a></p><p><i class=" bl-elem">Nu siger du, at du ikke er religiøs, Sofie. Ville hulelignelsen være 
federe, hvis man var religiøs?</i></p><p>
Sofie: »Platon var også selv religiøs, var han ikke? Mente han ikke at det var 
himlen, at når man døde, så var man ligesom der. Han har det, der hedder den 
gode ide, dvs. solen i den her ideernes verden. Det er der alle ideerne 
kommer fra. Så vidt jeg har forstået, er det hans himmel-agtigt. På den måde 
kan man jeg godt tænke mig, at hvis man var religiøs, så var det nemmere at 
relatere til det«. 
</p><p><i class=" bl-elem">Har I læst andet af Platon?</i></p><p>
Sofie: »Lidt, ikke. Der var også en anden lignelse«. 
</p><p><i class=" bl-elem">Men hulelignelsen er det helt store, når man snakker Platon ...</i></p><p>
Sofie: »Hvis man snakker Platon, er hulelignelsen en rimelig essentiel ting«. 
</p><p>
Kira: »Den der <i>triangle</i> - Sokrates, Platon, Aristoteles - den er 
bare kæmpestor. Men for et år siden vidste jeg ikke, hvad hulelignelsen 
gik ud på. Jo jo, jeg havde hørt om den, men forklare den, nope, nej tak«. 
</p><p>
Sofie: »Meget af hans filosofi går ud på den her dualisme. Det med at der er 
to verdener. Man kan nok ikke læse Platon uden at kende hulelignelsen«. 
</p><p class=" bl-elem">
Kira: »Det er egentlig Sokrates, der fortalte hulelignelsen til Platons bror. 
Så egentlig er det Sokrates' hulelignelse. Sokrates har så bare ikke skrevet 
noget ned selv, han har bare snakket, men så har Platon, hans elev, skrevet 
det ned og fået credit for den«. 
</p>	
</div>
</div></body></html>
