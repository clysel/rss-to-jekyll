---
layout:     post
title: 	    "LA håner både røde og blå partier"
post_author:	    
post_date:	    Sat, 18 Apr 2015 11:05:44 +0200
post_site:	    politiken.dk 
post_link:	    http://politiken.dk/indland/politik/ECE2633453/la-haaner-baade-roede-og-blaa-partier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der var syrlige stikpiller til både de konservatives og Socialdemokraternes 
annoncekampagner, da Liberal Alliances partileder, Anders Samuelsen, holdt 
sin landsmødetale i dag i Tivoli Congress Center. 
</p><p>
»Jeg elsker faktisk det Danmark, jeg kender«, indledte Samuelsen med direkte 
hentydning til Socialdemokraternes nye slogan - 'Det Danmark du kender'.
</p><p>
Samuelsen gik dog hurtigt i gang med en opremsning af de ting, han <i>ikke</i> 
bryder sig så meget om ved det Danmark, han kender. 
</p><p><b class="ext-link">HUSKER DU? </b><a class="embeddedlink" href="http://politiken.dk/fotografier/ECE1397850/da-redaktoeren-aad-sin-gamle-hat/">Da redaktøren åd sin gamle hat</a></p><p>
Blandt andet, at ytringsfriheden er under pres, at »vi bliver flået i skat«, 
at »gamle mennesker kan ligge alene og dø«, og at »narkomaner 
går for lud og koldt vand«. 
</p><p>
»Vi er klar til efter valget at arbejde på at rette op på Det Danmark«, du 
kender, lød det efterfølgende fra Samuelsen. 
</p><h3>
Ikke STOP, men START 
</h3><p>
Også samarbejdspartneren på blå fløj, de konservative, måtte høre for deres 
nye kampagne, hvor partiet på plakater siger »STOP« til alt fra 
»naziislamisme« til »tyven«. 
</p><p>
»Vi har et valg. Vi har valget mellem stop-Danmark og start-Danmark. Vi har 
valget mellem forbuds-Danmark og friheds-Danmark. Vi har valget mellem 
stagnations-Danmark og vækst-Danmark. Mellem jante-Danmark og 
glade-Danmark«, lød det fra Samuelsen, der tilføjede: 
</p><p>
»Liberal Alliance er START-Danmark«. 
</p><div class="art-quote article-box">
<p class="quote"/>
<blockquote>
<p class="quote-txt">
I visse målinger er de forlædte socialdemokrater endda større end de rigtige 
socialdemokrater.
</p>
<p class="sender">
Leif Mikkelsen, landsforman i LA 
</p>
</blockquote>
</div><p/><h3>
De andre partier kan bare bytte formænd 
</h3><p>
Også landsformand Leif Mikkelsen hånede nogle af de partier, der - i 
modsætning til Liberal Alliance - har skiftet partileder, eller som har 
været tæt på at skifte partileder i den forgangne valgperiode. Men som 
»åbenbart lige vil have valgresultatet med, før de afgør den sag«, som 
Mikkelsen sagde og tænkte måske både på Venstre, Socialdemokraterne og Dansk 
Folkeparti. 
</p><p class=" bl-elem">
»I visse målinger er de forlædte socialdemokrater endda større end de rigtige 
socialdemokrater. Til gengæld er de rigtige socialdemokrater mere blå en de, 
der i ti år var røde. Så det er altså svært at finde ud af. Egentlig er det 
jo sådan, at de måske lige så godt bare kunne have byttet formænd«, sagde 
Mikkelsen til salens store begejstring. 
</p>	
</div>

</div></body></html>
