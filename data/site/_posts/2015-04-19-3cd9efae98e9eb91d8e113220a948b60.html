---
layout:     post
title: 	    "Venstre afviser »skræmmekampagne«: Vi skærer ikke i dagpengene - punktum"
post_author:	    
post_date:	    Sun, 19 Apr 2015 08:20:42 +0200
post_site:	    politiken.dk 
post_link:	    http://politiken.dk/indland/politik/ECE2632488/venstre-afviser-skraemmekampagne-vi-skaerer-ikke-i-dagpengene---punktum/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er tale om en god gammeldags skræmmekampagne, når de socialdemokratiske 
ministre, Henrik Dam Kristensen og Benny Engelbrecht, i dagens udgave af 
Politiken påstår, at Venstre må skære i dagpengene for at indfri ambitionen 
om, at alle danskere skal have en gevist ved at arbejde frem for at være på 
forsørgelse. 
</p><p>
Det fastslår politisk ordfører Inger Støjberg: 
</p><p>
»Det er simpelthen så useriøst. Det er socialdemokratisk skræmmekampagne, når 
det er værst. Venstre vil ikke skære i dagpengene. Punktum«. 
</p><h3>
Dyre skattelettelser i bunden 
</h3><p>
Venstre har under sloganet »Det skal kunne betale sig at arbejde« slået fast, 
at man ved hjælp af et »moderne kontanthjælpsloft« og skattelettelser til de 
laveste indkomster vil gøre det mere attraktivt for alle at gå på arbejde. 
</p><p>
En opgørelse fra Beskæftigelsesministeriet har vist, at der i dag er 18.100 
personer, som ikke har nogen økonomisk fordel ved at arbejde i forhold til 
at være på offentlig forsørgelse. Af dem er kun 300 af dem på kontanthjælp. 
Resten er på dagpenge. 
</p><p><b>LÆS DEBATINDLÆG </b></p><p>
Derfor hjælper Venstres loft over kontanthjælpen kun brøkdel. Den resterende 
del skal skattelettelserne i bunden ramme, men ifølge beregninger fra 
Økonomi- og Indenrigsministeriet vil der, selv hvis man bruger 55 milliarder 
på at hæve beskæftigelsesfradraget, stadig være flere end 4.000, som ikke 
får en gevinst ud af at arbejde her og nu. 
</p><div class="art-quote article-box">
<p class="quote"/>
<blockquote>
<p class="quote-txt">
Der er tale om nogle socialdemokratisk fiksfakseri, som vi har set før i 
valgkampe
</p>
<p class="sender">
Inger Støjberg (V) 
</p>
</blockquote>
</div><p>
Derfor, konkluderer Henrik Dam Kristensen og Benny Engelbrecht, er det »svært 
at forstå anderledes end, at Inger Støjberg og Venstre vil sætte princippet 
igennem og skære i dagpengene og dermed sikre, at det altid kan betale sig 
at arbejde«. </p><h3>
»Socialdemokratiske fiksfakserier«
</h3><p>
Men der tager de fejl, understreger den politiske ordfører. Den løsning, 
Socialdemokraterne har fået udregninger på, er nemlig slet ikke den model 
Venstre vil bruge. I stedet for brede skattelettelser til alle, vil 
oppositionslederne målrette en forhøjelse af beskæftigelsesfradraget til de 
laveste indkomster: 
</p><p><b class="ext-link">VENSTRE LANCERER KAMPAGNE </b><a class="embeddedlink" href="http://politiken.dk/indland/politik/ECE2569253/venstre-lancerer-kampagne-kontanthjaelpen-er-for-hoej/">Kontanthjælpen er for 
høj</a></p><p>
»Der er tale om nogle socialdemokratisk fiksfakseri, som vi har set før i 
valgkampe. Med deres beregning har de lagt den forudsætning ind, at man 
smører penge lige ud over alle, når det handler om beskæftigelsesfradraget. 
Men det er slet ikke det, vi har foreslået«. 
</p><p>
»Det, vi har foreslået, er at indføre et moderne kontanthjælpsloft, der lægger 
et loft over de samlede ydelser, og samtidig vil vi lette skatten i bunden 
for de danskere med små arbejdsindkomster. En lettelse for de små 
arbejdsindkomster vil også få en betydning for dem, der er på dagpenge, så 
Socialdemokraterne har simpelthen ikke ret i det der«. 
</p><h3>
Målretning er set før 
</h3><p><i class=" bl-elem">Men vil en lettelse i bundskatten være nok til at give alle de knap 18.000, 
for hvem det i dag bedre kan betale sig at være på dagpenge, incitament til 
arbejde?</i></p><p>
»Det kommer jo an på, hvor stor lettelsen bliver, men det vil jo altid trække 
i den rigtige retning, og bare for at illustrere det, så har vi jo gjort det 
før med de enlige forsørgere. Og det har jo haft stor betydning, netop når 
det handler om at få den gruppe ud på arbejdsmarkedet. Så det er ikke et 
ukendt fænomen, at man målretter skattelettelser til bestemt grupper, og det 
Socialdemokraterne har gjort her, er, at de har sagt, at det er alle, der 
skal have den samme lettelse«. 
</p><p><b class="ext-link">FAKTA</b><a class="embeddedlink" href="http://politiken.dk/indland/politik/politikfakta/ECE2569315/fakta-derfor-kan-en-boernefamilie-paa-fem-faa-454000-i-offentlig-stoette/">Derfor kan en børnefamilie på fem få 
454.000 i offentlig støtte</a></p><p><i class=" bl-elem">Hvordan vil I sikre, at det lige præcis rammer dem i denne gruppe?</i></p><p>
»Det vil jo hjælpe danskere med de laveste arbejdsindkomster«. 
</p><p><i class=" bl-elem">Kan du være mere konkret på, hvad I vil gøre?</i></p><p>
»Jeg tror ikke, at vi kommer det meget nærmere i dette interview, men det, jeg 
kan sige, er, at vi ønsker at lægge et loft ind for, hvad man samlet set kan 
få i sociale ydelser via et moderne kontanthjælpsloft. Det skal så 
kombineres med en lettelse til de laveste indkomster. Så jeg synes sådan set 
ikke, der er så meget at være i tvivl om i forhold til hvilken retning vi 
vil«m siger Inger Støjberg. 
</p><h3>
Cepos: Det øger ikke arbejdsudbuddet 
</h3><p>
Hos den liberale tænketank Cepos forklarer cheføkonom Mads Lundby Hansen, at 
Venstres plan sagtens kan lade sig gøre. Ulempen er blot, at den ikke øger 
arbejdsudbuddet generelt: 
</p><p>
»Hvis du skal målrette skattelettelser i bunden, skal du til at udfase 
jobfradraget, så det bliver indkomstaftrappet. Det betyder, at jo mere du 
tjener, jo mere mister du af fradraget, og det giver altså nogle højere 
implicitte marginalskatter længere oppe ad lønstigen. De højere 
marginalskatter vil trække arbejdsudbuddet ned for andre«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2569585/minister-om-v-udspil-alle-har-gevinst-ved-at-arbejde/">Minister om V-udspil: 
Alle har gevinst ved at arbejde</a></p><p>
»Så det kan godt være, at Inger Støjbergs forslag vil forbedre incitamentet 
til at arbejde for en kassedame, men det vil måske reducere tilskyndelsen 
til at arbejde mere for en LO-arbejder, fordi han mister jobfradrag jo mere, 
han arbejder ekstra«. 
</p><p>
Mads Lundby Hansen peger på, at den bedste løsning set med Cepos øjne netop 
ville være at skære i dagpengene. Tænketanken foreslår at sænke 
dagpengesatsen med 10 procent, som den mener vil øge beskæftigelsen med 
14.000 personer: 
</p><p class=" bl-elem">
»Hvis du har 5 milliarder kroner i råderum i en skattereform, så kan du via 
jobfradrag flytte cirka 2.000 fra overførsel til beskæftigelse, så du kan 
ikke løse incitamentsproblemerne gennem jobfradrag. De skal grundlæggende 
løses ved at kigge på ydelserne. Du kan prøve at målrette lønfradraget, men 
så skaber du incitamentsproblemer længere oppe ad lønstigen«, siger han. 
</p>	
</div>

</div></body></html>
