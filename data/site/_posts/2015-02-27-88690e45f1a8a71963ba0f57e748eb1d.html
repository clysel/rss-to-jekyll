---
layout:     post
title: 	    "Stor pose penge redder Londons bycykler i syv år"
post_author:	    
post_date:	    Fri, 27 Feb 2015 20:12:38 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2566740/stor-pose-penge-redder-londons-bycykler-i-syv-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hidtil har man skulle holde udkig efter blå cykler, hvis man var på jagt efter 
en bycykel i London. Nu skifter de farve og bliver røde. 
</p><p>
Der er nemlig kommet ny sponsor for bycyklerne. Den spanske bank Santander har 
indgået en 7-årig aftale, hvor de vil betale i alt 43.7 millioner pund (ca. 
440 millioner kroner). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2562961/bycykler-faar-baghjul-af-hotellernes-udlejningscykler/">Bycykler får baghjul af 
hotellernes udlejningscykler</a></p><p>
For de penge får Santander lov til klistre logoer på cyklerne, standerne og 
alt andet, der har med bycyklerne at gøre. Cyklerne vil formentlig stadig 
være kendt under kælenavnet Boris Bikes efter overborgmester i London, Boris 
Johnson. 
</p><h3>
Endnu et rødt ikon 
</h3><p>
Boris Johnson siger: 
</p><p>
»Alle ved, at Londons busser, telefonbokse og postkasser er røde. Med 
Santander Cycles har vi fået et nyt rødt ikon, der symboliserer vores 
hovedstad«. 
</p><p>
Boris Johnson kunne have tilføjet, at også pariserhjulet London Eye er rødt. 
Det skyldes dog en anden sponsor, nemlig Coca-Cola, der også menes at have 
været inde i kapløbet om at blive cykelsponsor. 
</p><h3>
Flere cykler på vej 
</h3><p>
Lige nu er der 11.500 bycykler i Londons gader. Der er 748 stationer, hvor man 
henter og afleverer cyklerne, og den nye sponsor har lovet at forøge begge 
antal. Det er dog ikke meddelt, hvor udvidelsen vil ske, men det handler 
formentlig om at få flere cykler ud i forstæderne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2160717/bycykler-tordner-frem-verden-over/">Bycykler tordner frem verden 
over</a></p><p>
I den vestlige verden er det kun Paris, der flere bycykler end London, nemlig 
ca. 20.000 cykler. Flere byer i Kina slår dog både London og Paris på 
antallet af bycykler. 
</p><p class=" bl-elem">
Sidste år blev der kørt over 10 millioner ture på Londons bycykler, oplyser 
Transport for London, der også noterer, at tilfredsheden blandt kunderne er 
helt i top. 
</p>	
</div>
</div></body></html>
