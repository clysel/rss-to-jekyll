---
layout:     post
title: 	    "IOC, Fina og Lotte Friis begræder tabet af en olympisk mester"
post_author:	    
post_date:	    Tue, 10 Mar 2015 12:21:04 +0100
post_site:	    politiken.dk 
post_link:	    http://politiken.dk/sport/ECE2580844/ioc-fina-og-lotte-friis-begraeder-tabet-af-en-olympisk-mester/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fransk idræt er i sorg efter helikopterulykken i Argentina, der kostede 10 
mennesker livet. For blandt de dræbte i ulykken i forbindelse med et tv-show 
var to af landets største sportsnavne, svømmeren Camille Muffat og bokseren 
Alexis Vastine, der begge vandt medaljer ved olympiske lege. 
</p><p>
Frankrigs Olympiske Komité tweetede, at ulykken havde efterladt fransk idræt 
»faderløs og sammenstyrtet. Store mestre og venner er gået bort«, lød det. 
</p><p>
Den tidligere franske fodboldstjerne og europamester Sylvain Wiltord, der i 
sin aktive karriere spillede i blandt andet engelske Arsenal, var blandt 
deltagerne i realityshowet 'Dropped', og han udtrykte ligeledes sin sorg på 
Twitter: 
</p><div class="art-fakta article-box">
<h4 class="">
Blå Bog</h4>
<h5>
Camille Muffat</h5>
<div class="fakta-body" data-buildingblock="embedded_factboxlink">
<p><b>Født</b> 28. oktober 1989 i Nice 
</p><p><b>Død</b> 9. marts 2015 i La Rioja, Argentina 
</p><p><b>Guld, sølv</b> og bronze ved OL i 2012 i 400 m fri, 200 m fri og 4x200 
m fri 
</p><p><b>VM-bronze</b> i 200 og 400 meter fri 2011 
</p><p><b>VM-bronze</b> i 200 m fri og 4x200 meter fri 2013 
</p><p><b>Sølv ved</b> EM 2010 i 4x200 m fri 
</p><p><b>Bronze ved</b> EM 2008 i 200 m medley 
</p><p class=" bl-elem"><b>Kåret til</b> årets franske sportskvinde i 2012 
</p>
</div>
</div><p>
»Jeg er trist for mine venner, jeg ryster, jeg er forfærdet, jeg har ingen 
ord, jeg har intet at sige«. </p><p>
Ulykken skete i provinsen La Rioja, da to helikoptere styrtede sammen i 
forbindelse med optagelser til tv-showet. De i alt otte franske passagerer i 
de to helikoptere blev dræbt i ulykken, og de to argentinske piloter omkom 
også. 
</p><p><b class="ext-link">ULYKKEN</b><a class="embeddedlink" href="http://politiken.dk/udland/ECE2580525/franske-sportsstjerner-draebt-under-optagelser-til-reality-program/">Franske sportsstjerner dræbt under 
optagelser til reality-program</a></p><p>
Camille Muffat var en af 11 franske guldvindere ved de olympiske lege i London 
for snart tre år siden. Hun fik sin OL-debut allerede ved lege i Beijing i 
2008, men den på det tidspunkt blot 18-årige svømmer nåede i Kina kun i 
finalen i 4x200 meter fri, hvor Frankrig sluttede på femtepladsen. 
</p><h3>
Historiske medaljer 
</h3><p>
Langt bedre gik det fire år senere i den britiske hovedstad, hvor Camille 
Muffat stillede op i tre discipliner og vandt medalje i alle tre. Guldet 
svømmede hun hjem i 400 meter fri, hvor en af de slagne modstandere var den 
danske stjerne Lotte Friis, og førstepladsen blev desuden sikret i olympisk 
rekordtid. 
</p><p>
Lotte Friis reagerer på sin Facebook-side med følgende udtalelse: 
</p><p>
»Mit hjerte og min sjæl græder. Min ven Camille døde i går i en tragisk 
ulykke. For bare nogle få dage siden talte vi om, at hun skulle besøge mig i 
Baltimore. For de fleste mennesker var hun den olympiske mester Camille 
Muffat, men for mig var hun en sjov, empatisk og elskelig ven. Camille, jeg 
vil savne dig så meget, og du vil altid være i mit hjerte«. 
</p><div class="art-quote article-box">
<p class="quote"/>
<blockquote>
<p class="quote-txt">
Mit hjerte og min sjæl græder. Min ven Camille døde i går i en tragisk ulykke. 
For bare nogle få dage siden talte vi om, at hun skulle besøge mig i 
Baltimore. For de fleste mennesker var hun den olympiske mester Camille 
Muffat, men for mig var hun en sjov, empatisk og elskelig ven. Camille, jeg 
vil savne dig så meget, og du vil altid være i mit hjerte
</p>
<p class="sender">
Lotte Friis på Facebook 
</p>
</blockquote>
</div><p>
I 200 meter fri vandt Camille Muffat sølv kun slået af amerikaneren Allison 
Schmitt, mens den franske kvinde sikrede sig sit medaljehattrick med bronze 
i 4-x200 meter fri.</p><p>
Med sine tre medaljer tangerede hun landsmanden Laure Manaudous bedrift fra 
legene i Athen 2004, og Muffat blev den kun tredje franske kvinde, der vandt 
tre olympiske medaljer ved sommer- eller vinter-OL. 
</p><p>
De to andre er Laure Manaudous (svømning, 2004) og Micheline Ostermeyer 
(atletik, 1948). 
</p><h3>
Karrieren sluttede sidste år 
</h3><p>
Ved VM på langbane vandt Camille Muffat fire bronzemdaljer i heholdsvis 2011 
og 2013, og samme år, 2013, blev hun udnævnt til ridder af Æreslegionen. 
Camille Muffat, der blev 25 år, stoppede sin aktive svømmekarriere i 2014. 
</p><p>
Præsidenten for Det Internationale Svømmeforbund, Fina, Julio C. Maglione, 
skriver i en udtalelse: 
</p><p>
»Fina er chokeret over de frygtelige nyheder. Muffat var en talentfuld svømmer 
og et stort menneske. Hun var og vil altid være et forbillede for ungdommen 
i Frankrig og en sand inspiration for alle, der drømmer om at blive 
succesrige svømmer«. 
</p><h3>
OL-bronze i Beijing 
</h3><div class="art-fakta article-box">
<h4 class="">
Blå bog</h4>
<h5>
Alexis Vastine</h5>
<div class="fakta-body" data-buildingblock="embedded_factboxlink">
<p><b>Født</b> 17. november 1986 i Pont-Audemer
</p><p><b>Død</b> 9. marts i La Rioja, Argentina
</p><p><b>OL-bronze</b> i letweltervægt i 2008
</p><p class=" bl-elem"><b>EM-sølv</b> i weltervægt i 2010
</p>
</div>
</div><p>
I lighed med Muffat deltog Alexis Vastine også ved de olympiske lege i London, 
men modsat svømmeren oplevede weltervægteren en kæmpeskuffelse i 
bokseturneringen. </p><p>
Vastine havde kæmpet sig frem til kvartfinalen, og rent pointmæssigt boksede 
han her lige op med den topseedede ukrainer Taras Shelestyuk. Derfor skulle 
der tælles slag, som dommerne havde registreret, og på den konto tabte 
Alexis Vastine. 
</p><p>
Dermed fik franskmanden ikke mulighed for at gentage sin stjernestund fra 
Beijing 2008, hvor han vandt bronze. 
</p><p>
I lighed med London var Vastines nederlag i semifinalen i Kina også 
kontroversielt. Inden sidste omgang førte Vastine semifinalen mod Manuel 
Félix Díaz fra Den Dominikanske Republik med to point, men da dommeren gav 
franskmanden to advarsler, blev han fratrukket fire point og tabte kampen. 
</p><p>
I 2010 vandt Vastine sølv ved EM i Moskva. Han blev 28 år. 
</p><h3>
Solo over Atlanten 
</h3><p>
Den tredje idrætskvinde, der omkom ved sammenstødet, var sejleren Florence 
Artnaud. Hun vandt i 1990 løbet Route du Rhum, der er en solosejlads over 
Atlanterhavet. Florence Artnaud blev 57 år. 
</p><p>
I Lausanne gik flaget på halv foran Den Internationale Olympiske Komites (IOC) 
hovedkvarter, og organisationens præsident Thomas Bach udtrykte sin sorg 
over dødsfaldene i en udtalelse: 
</p><p>
»Vi er chokerede over disse sørgelige nyheder. Vores tanker er hos venner og 
familier til disse store atleter, der har forladt os. Sportens verden og den 
olympiske familie har mistet tre af sine nøglemedlemmer, og atleterne var 
ikke kun mestre i deres sport, de bidrog også i stor stil som forbilleder«. 
</p><p class=" bl-elem">
De øvrige sportsfiolk, der deltog i tv-programmet, og som ikke var involveret 
i ulykken, var svømmeren Alain Bernard, cykelrytteren Jeannie Longo, 
fodboldspilleren Sylvain Wiltord, snowboardløberen Anne-Flore Marxer og 
skøjteløberen Philippe Candeloro. 
</p>	
</div>
</div></body></html>
