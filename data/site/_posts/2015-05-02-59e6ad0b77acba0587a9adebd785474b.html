---
layout:     post
title: 	    "234 nye gidsler befriet fra Boko Haram i Nigeria"
post_author:	    
post_date:	    Sat, 02 May 2015 07:16:18 +0200
post_site:	    politiken.dk 
post_link:	    http://politiken.dk/udland/ECE2651884/234-nye-gidsler-befriet-fra-boko-haram-i-nigeria/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Soldater fra Nigerias hær har i en ny offensiv mod Boko Haram befriet 
yderligere 234 kvinder og børn fra et skovområde i det nordøstlige Nigeria, 
oplyser militæret fredag aften.
</p><p>
De mange kvinder og børn har ifølge en meddelelse været holdt som gidsler, men 
blev torsdag befriet.
</p><p>
»De er blevet evakueret og har tilsluttet sig de andre (befriede gidsler, 
red.)«, står der at læse i meddelelsen.
</p><p>
De seneste dage er det lykkedes at befri over 500 kvinder og børn fra Boko 
Haram, den islamistiske bevægelse, som har kontrol over flere områder i den 
nordlige del af Nigeria.
</p><p>
Hæren lover, at operationerne mod Boko Haram vil fortsætte, og målet er at 
befri gidsler og ødelægge bevægelsens »terroristlejre«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2647282/nigerias-haer-redder-200-piger-og-93-kvinder-fra-boko-haram/">Nigerias hær redder 200 piger 
og 93 kvinder fra Boko Haram</a></p><p>
Det er uvist, hvilke gidsler der denne gang er blevet befriet. Boko Haram 
bortførte 276 skolepiger fra en kostskole i byen Chibok i april 2014.
</p><p>
Af dem lykkedes det 57 at flygte umiddelbart efter bortførelsen, men 
omverdenen har ikke fået livstegn fra de øvrige 219 i løbet af det seneste 
år.
</p><p>
De blev angiveligt bortført til lejre i Sambisa-skoven, og det er netop her, 
at de nye gidsler er blevet befriet fra.
</p><h3>
2.000 kvinder og børn bortført
</h3><p>
Antallet af befriede gidsler vidner om, at Boko Harams taktik med 
massebortførelser af kvinder og børn indtil videre har virket.
</p><p>
Ifølge Amnesty International er omkring 2.000 kvinder og børn blevet bortført 
til Boko Haram-lejre siden begyndelsen af 2014.
</p><p>
Gruppens bortførelser og angreb mod skoler vurderes at være medvirkende til, 
at præsident Jonathan Goodluck tabte præsidentvalget i marts til Muhammadu 
Buhari.
</p><p>
Buhari, der tiltræder 29. maj, har svoret at ville ødelægge den militante 
bevægelse, der ønsker at oprette en islamisk stat i det nordøstlige Nigeria.
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2626805/boko-harams-raedsler-blotlagt/">Boko Harams rædsler blotlagt</a></p>	
</div>

</div></body></html>
