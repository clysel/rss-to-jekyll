---
layout:     post
title: 	    "Tove Ditlevsen fik ret på tre punkter om sin egen nekrolog"
post_author:	    
post_date:	    Thu, 19 Mar 2015 16:03:30 +0100
post_site:	    politiken.dk 
post_link:	    http://politiken.dk/kultur/boger/ECE2593353/tove-ditlevsen-fik-ret-paa-tre-punkter-om-sin-egen-nekrolog/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bogen 'Tove Ditlevsen - Jeg ville være enke, og jeg ville være digter' samler 
en række af digterindens i forfatternes egne ord »glemte tekster«. 
</p><p>
Blandt disse tekster er en nekrolog, som Ditlevsen skrev om sig selv, mens hun 
lå på hospitalet. 
</p><p>
»Jeg har aldrig været bange for døden, men det har altid ærgret mig, at man 
ikke får sine nekrologer at se, hvorfor jeg nu selv agter at skrive en«, 
noterer hun som argument for, at skrive om sit eget liv i datid. 
</p><p>
7. marts 1976 døde Tove Ditlevsen. Dagen efter bragte Politiken en nekrolog - 
en regulær nekrolog - over forfatterinden inde på side ni. 
</p><p>
Under overskriften '<a href="http://multimedia.pol.dk/archive/00921/ToveD_921830a.pdf" target="_blank">Angst 
var underlag i Tove Ditlevsens digter-karriere</a>' (læs hele nekrologen som 
PDF ved at klikke her) skriver Ole Storm, at Ditlevsen gennem sit liv var 
præget af angst og despression, men at hendes lyse sider, den unge Tove 
Ditlevsen, er værd at hæfte sig ved. 
</p><p>
Og ser man på de to nekrologer, er der faktisk nogle punkter, hvor Tove 
Ditlevsen fik det, som hun ville have det.
</p><h3>
Den største forfatter i 30 år 
</h3><p>
»Vi ser hende som den unge Tove Ditlevsen, der kunne være overgivent munter, 
når skæbnen undte hende de lysets og forårsstemningens perioder, da hun igen 
nærmede sig mennesker og igen skrev ud af sit generobrede forårssind, så 
alle, der læste hendes bøger og kommentarer til dagen (sidst her i 
Politiken) måtte fryde sig over hendes vid og sunde sans, alle hendes 
lykkelige pletskud af ironi. Hver gang hun havde dette sjælelige overskud, 
kunne hun dele ud af sin medfølelse for de hårdest ramte«, skriver Ole Storm 
i Politiken. 
</p><p>
Han mener, at Ditlevsen er en af Danmarks største forfattere. 
</p><p>
»Billedet af de senere års Tove Ditlevsen, der havde de store, overlegent 
skrevne bøger bag sig: romanerne Barndommens Gade, For Barnets Skyld, To Som 
Elsker Hinanden og novellerne: Den Fulde Frihed, Dommeren, Paraplyen, Forår, 
Den Onde Lykke og en række stærke og myndige digtsamlinger, giver ikke 
indtryk af den lykkelige ro, hun måtte følge i bevidstheden om at være vor 
største og sikreste digterinde nu i mere end tre tiår«. 
</p><p>
Ole Storm slutter nekrologen med at konkludere, at dem, der dømmer Ditlevsen 
for hendes åbenhjertighed ikke forstår hende og ikke kan slå skår af hende 
af samme grund. 
</p><p>
»Tove Ditlevsen var den største psykolog blandt danske digterinder i fyrre 
år«, skriver han. 
</p><h3>
Slør af melankoli over foråret 
</h3><p>
Hvordan stemmer det så overens med det, <a href="http://multimedia.pol.dk/archive/00921/min_nekrolog_s__117_921831a.pdf" target="_blank">Ditlevsen 
skrev om sig selv</a> (læs hele Ditlevsens egen nekrolog ved at klike på 
linket). Ikke så dårligt, faktisk. 
</p><p>
For det første mente Ditlevsen også selv, at hun var god mod både børn og 
gamle. Altså »de hårdest ramte«, som Ole Storm skrev om. 
</p><p>
»Hvor travlt hun end havde, var der altid tid til at klappe en lille purk på 
hovedet eller hjælpe en gammel morlille med at bære hendes pakkenelliker«, 
skrev hun om sin egen sarte, åndeagtige skikkelse«, og var heller ikke bleg 
for at sætte sit eget litterære virke op på den øverste hylde herhjemme.
</p><p>
»Dødsfaldet er et stort tab for dansk litteratur, og man kan i dag undre sig 
over, at denne geniale kvinde aldrig fik tildelt akademiets pris eller blev 
medlem af den høje forsamling«. 
</p><p>
Altså punkt to, hvor hun rammer rigtigt. Selv satte hun især sin ærlighed som 
selvbiograf som en særlig dyd, der i samtiden ikke blev forstået. 
</p><p>
»T.D. nåede inden sin alt for tidlige død at skrive en snes bøger, hvoraf de 
betydeligste er hendes erindringer, hvori hun med skånselsløs ærlighed 
fortæller om de mænd, hun delte bord og seng med ud af sit ødsle, gavmilde 
hjerte. Desværre forstod samtiden ikke at værdsætte denne ærlighed, der 
førte til, at ingen mand til sidst turde så meget som veksle et par ord med 
hende på gaden af frygt for at komme med i næste bind. Hun var sammen med 
den endnu levende Klaus Rifbjerg, den første, der i sine bøger nævnede 
personerne ved deres rette navn og i det hele taget ikke stak noget under 
stolen«. 
</p><p>
Som det tredje ramte Tove Ditlevsen også tidspunktet for sin egen død. 
</p><p>
»Det er forår, men et slør af melankoli ligger over alle de bristefærdige 
knopper, for Nordens største digterinde efter Elsa Gress nåede ikke at se 
dem springe ud«, skrev hun. 
</p><p class=" bl-elem">
Så selv om hun kun nåede at læse sin egen nekrolog over sig selv, fik hun et 
godt billede af, hvad der kom til at stå i den ægte. 
</p>	
</div>
</div></body></html>
