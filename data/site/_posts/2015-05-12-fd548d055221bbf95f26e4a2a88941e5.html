---
layout:     post
title: 	    "Sportsdøgnet: Wozniacki varmer op med fodboldstjerner"
post_author:	    
post_date:	    Tue, 12 May 2015 10:29:38 +0200
post_site:	    politiken.dk 
post_link:	    http://politiken.dk/sport/ECE2665885/sportsdoegnet-wozniacki-varmer-op-med-fodboldstjerner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b class="ext-link">Tennis:</b> Caroline Wozniacki skal i kamp i WTA-turneringen i Rom onsdag. 
Her møder hun vinderen af 1. runde-matchen mellem Casey Dellacqua fra 
Australien og den tidligere etter på ranglisten, hviderusseren <a href="http://politiken.dk/sport/tennis/ECE2663729/wozniacki-presses-haardt-paa-gruset-foer-french-open/">Victoria 
Azarenka</a>. Danskeren varmede mandag op til grusbegivenhederne i den 
italienske hovedstad med lidt showtennis sammen med de lokale 
fodboldstjerner fra AS Roma. Bl.a. fik Francesco Totti og Ashley Cole den 
danske for- og baghånd at føle. 
</p><p/><p><b class="ext-link">Atletik:</b> Fredagens Diamond League-stævne i Doha, Qatar, kommer til at 
foregå uden verdensrekordholderen i stangspring. <a href="http://politiken.dk/sport/ECE2209918/franskmand-forbedrer-sig-8-cm-og-sletter-21-aar-gammel-verdensrekord/">Renaud 
Lavillenie</a> blev i weekenden skadet, da han løb et 4x100 meter løb for 
sin klub hjemme i Frankrig. Renaud Lavillenie løb sidste tur og faldt ved 
målstregen og pådrog sig en skulderskade, der koster mindst ti dages pause. 
</p><p><b>Transferrygter: </b>Fodboldsæsonen er ved at gå på hæld og det vrimler 
efterhånden med rygter om det ene og det andet snart forestående klubskifte. 
BT skriver således, at den tidligere AaB’er Kasper Kusk fra hollandske FC 
Twente er i FC Københavns søgelys, mens Hobro-angriberen Mads Hvilsom stør 
højt på ønskelisten i den belgiske klub Oostende. 
</p><p><b>Golf: </b>489 turneringer er det blevet til for Søren Kjeldsen på Europa 
Touren, og den rutinerede dansker satser på at jubilere på hjemlig grund. 
Siden 1998 har Kjeldsen huseret på de europæiske golfbaner, og i august vil 
han meget gerne deltage i turnering nummer 500, så det passer med European 
Tour-turneringen Made in Denmark i Himmerland. »Det tænker jeg meget på. Det 
skal ikke være nogen hemmelighed, at jeg prøver at time det, så det passer 
med en speciel turnering i mit dejlige hjemland«, siger Kjeldsen. 
</p><p><b>Ishockey:</b> Selvom dåbsattesten kun siger 20 år, så har Henrik Nielsen 
allerede et imponerende cv med tre DM-titler og en pokaltriumf. Det har han 
opnået med Sønderjyske, og i næste sæson får han chancen for at føje flere 
linjer til meritlisten sammen med holdkammeraterne. Henrik Nielsen og 
Sønderjyske har nemlig forlænget samarbejdet med endnu en sæson. 
</p><p><b>Fodbold: </b>Belgien har allerede været ramt af et tragisk dødsfald i denne 
sæson. Og mandag døde den 23-årige belgiske spiller Tim Nicot, efter at han 
i weekenden blev ramt af et hjertestop. Forsvarsspilleren fra den belgiske 
klub Beerschot faldt om på banen under en uformel fodboldturnering blandt 
venner. Nicot modtog førstehjælp på stedet og blev sendt på sygehuset i 
Edegem, hvor han blev holdt i kunstigt koma, indtil han døde mandag. 
</p><p><b>Fodbold: </b>Arsenal mistede et vigtigt skridt i kampen om sølvmedaljerne i 
årets Premier League, da holdet tabte 0-1 til et defensivt indstillet 
Swansea-mandskab. Manager Arsène Wenger var frustreret over nederlaget, og 
han havde intet til overs for Swanseas måde at gribe kampen an på. »Vi var 
uheldige, synes jeg, mod et hold, som fuldstændig nægtede at spille og bare 
forsvarede sig. De forsvarede med fire forsvarsspillere og seks 
midtbanespillere, og de forsvarede. Det er det«, lyder det fra en frustreret 
Arsène Wenger. 
</p><p><b>Fodbold:</b> Mållinjeteknologien gør sit indtog i Tyskland 30. maj, når der 
er pokalfinale i Berlin mellem Dortmund og Wolfsburg. Fra den kommende sæson 
vil mållinjeteknologi være standart i Bundesligaen. 
</p><p><b>Fodbold:</b> Efter weekendens spillerunder i de europæiske ligaer er 11 
hold klar næste sæsons gruppespil i Champions League: Real Madrid, 
Barcelona, Bayern München, Chelsea, Benfica, Porto, Paris SG, Juventus, 
Olympiakos, PSV Eindhoven og Wolfsburg. 
</p><p class=" bl-elem"><b>Fodbold:</b> I sidste uge vandt Barcelona med 3-0 i det første 
semifinaleopgør i Champions League mod Bayern München. Trods den store 
føring føler Barcelona-træner Luis Enrique sig langt fra sikker på en plads 
i finalen. »Bayern München er en stor klub, og vi skal levere vores bedste 
for at gå videre. Vi kommer til at lide. For at nå finalen skal vi spille 
den perfekte kamp, for det vil Bayern tvinge os til«, siger Luis Enrique. 
</p>	
</div>

</div></body></html>
