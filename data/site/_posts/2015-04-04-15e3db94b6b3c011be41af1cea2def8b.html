---
layout:     post
title: 	    "Efterladt: Henriks død skal bemærkes"
post_author:	    
post_date:	    Sat, 04 Apr 2015 09:23:03 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2616128/efterladt-henriks-doed-skal-bemaerkes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Der er sket fejl på fejl på fejl </p><p class=" bl-elem"/>

<p class="sender">
Kent Kristensen, sundhedsjurist 
</p>
</blockquote>
</div><p>
En sær blandet følelse af at have vundet og samtidig dyb sørgmodighed opstod, 
da Jonna Rasmussen forleden åbnede et brev fra Patientombuddet. 
</p><p>
Klageinstansen slår fast, at Bispebjerg Hospital i København og Region 
Hovedstadens akuttelefon 1813 for et år siden overså klare tegn på en farlig 
infektion hos hendes kæreste og faren til deres dreng. Infektionen endte med 
at slå ham ihjel. 
</p><p>
»Det var jo på en vis måde dejligt at læse, at det, vi har sagt hele tiden, 
virkelig også er sandt: at de burde have taget Henrik meget mere alvorligt. 
Dermed får han en form for retfærdighed. Hans død efter en dårlig behandling 
sker ikke bare i ubemærkethed. Men samtidig er det også ekstremt trist at få 
vished for, at det kunne være undgået«, siger Jonna Rasmussen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2616026/kritik-af-hospital-og-akuttelefon-1813-for-doedsfald/">Kritik af hospital og 
akuttelefon 1813 for dødsfald</a></p><p>
Henrik Winther på 44 år fik efter en operation i knæet voldsomme smerter og 
henvendte sig gentagne gange i ugen efter til sundhedsvæsnet om hjælp. 
Patientombuddet fastslår, at en hospitalslæge en uge efter operationen ikke 
fik læst en blodprøve, der viste katastrofalt høje infektionstal, og at en 
telefonvisitator hos 1813 ikke reagerede på tegnene på betændelse. 
</p><h3>
Handlede ikke relevant 
</h3><p>
Sundhedsjurist Kent Kristensen, der er lektor på Syddansk Universitet, 
vurderer kritikken fra Patientombuddet som »alvorlig«. Han hæfter sig ved, 
at akuttelefonen undlod at gribe ind, selv om Henrik Winther og kæresten 
over flere dage havde ringet om at have det ekstremt varmt, være tør i 
munden, svedeture, kuldegysninger og tiltagende smerter. 
</p><p>
»1813 undlod helt klart at handle relevant. De kan jo se i deres system, at 
der havde været ringet før om det samme«, siger han. 
</p><p>
At en læge på Bispebjerg Hospital ikke fik læst resultatet af en blodprøve, 
understreger ifølge Kent Kristensen, at der er sket »fejl på fejl på fejl«. 
På baggrund af kritikken fra Patientombuddet kan Henrik Winthers efterladte 
kæreste nu vælge at klage videre til Disciplinærnævnet under Patientombuddet 
for også at få en vurdering af de enkelte sundhedspersoner. 
</p><p>
»Hvis de pågældende ender med at få en personlig kritik for manglende omhu og 
samvittighedsfuldhed, er det noget, der blandt sundhedspersonale opfattes 
som noget meget alvorligt«, siger Kent Kristensen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2424771/en-uge-og-12-timer-efter-knaeoperationen-var-henrik-doed/">En uge og 12 timer efter 
knæoperationen var Henrik død</a></p><p>
I går var det årsdagen for begravelsen. Jonna Rasmussen troede, at sorgen 
ville vende. Men sådan er det ikke: »Nå ja, så er der gået et år, men jeg 
har stadig en oplevelse af, at livet ligger i ruiner«. 
</p><p>
Hun har mødt den læge, der foretog operationen og senere overså de farlige 
infektionstal. 
</p><p>
»Jeg kunne mærke, at han angrede og havde det virkelig skidt. Det gjorde det 
på en eller anden måde lidt lettere for mig, at han mødte mig i øjenhøjde: 
Selv om jeg selvfølgelig aldrig kan acceptere det, der skete, eller tilgive 
ham«, siger Jonna Rasmussen, der vil gå videre til Disciplinærnævnet. 
</p><p class=" bl-elem">
»Jeg går hele vejen. Det lovede jeg, da Henrik døde. Ikke for at skade 
enkeltpersoner, men for at sikre, at det ikke sker igen. Jeg håber, at man 
ikke bare vil se på de personer, der fejlede, men også på deres ledelse, der 
lægger arbejdet til rette og skaber arbejdskulturen – de har vel også et 
ansvar«. Region Hovedstadens formand, Sophie Hæstorp Andersen (S), har ikke 
haft tid til en kommentar. 
</p>	
</div>

</div></body></html>
