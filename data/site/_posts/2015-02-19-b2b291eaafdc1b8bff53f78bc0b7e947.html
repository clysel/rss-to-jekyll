---
layout:     post
title: 	    "Rundspørge viser jubelløst ja til aftale om lærernes arbejdstid"
post_author:	    
post_date:	    Thu, 19 Feb 2015 06:29:59 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2552812/rundspoerge-viser-jubelloest-ja-til-aftale-om-laerernes-arbejdstid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Risikoen for konflikt blandt de 60.000 folkeskolelærere i foråret ser ud til 
at være nærmest lig nul. Stemningen blandt kredsformændene i Danmarks 
Lærerforening (DLF) peger i retning af stor opbakning til weekendens aftale 
mellem de kommunale arbejdsgivere og Lærernes Centralforening. 
</p><p>
»Jeg mener, at vi er kommet så langt, som det kunne lade sig gøre, når vi nu 
ikke kunne få en ny arbejdstidsaftale«, siger formand Leif Primdal fra 
Skiveegnens Lærerkreds. 
</p><p>
»Aftalen giver et afsæt for at lave lokale, der giver tid til forberedelse. 
Jeg anbefaler et ja, men der en meget blandet opfattelse af aftalen, så der 
skal arbejdes for et ja«, fortsætter han. 
</p><div class="art-quote article-box">
<p class="quote"/>
<blockquote>
<p class="quote-txt">
Vi skal ikke lægge os ned
</p>
<p class="sender">
</p><p class=" bl-elem">Ane Søegaard, Frederiksberg</p> 

</blockquote>
</div><p/><p>
Efter fire ugers lockout af 60.000 lærere i 2013 blev lærernes 
arbejdstidsregler bestemt af Folketinget ved lov 409, og skolelederne fik 
den fulde ledelsesret. Siden har lærerne klaget over manglende tid til 
forberedelse, og op til forhandlingerne om nye overenskomster blev der rejst 
krav om nye arbejdstidsregler. 
</p><h3>
»Det bedst tænkelige«
</h3><p>
Med weekendens aftale står loven fast, men der er tilføjet en 18 sider lang 
15-punktsaftale. I den hedder det, at tillidsrepræsentanten skal ind i »de 
overordnede principper for arbejdstilrettelæggelsen«, og lærerne skal have 
»sammenhængende og effektiv tid til forberedelse«. KL vil heller ikke 
modsætte sig, at der bliver indgået lokale arbejdstidsaftaler rundt omkring 
i landets kommuner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2548130/ny-aftale-sikrer-laererne-fleksibel-ferieuge/">Ny aftale sikrer lærerne 
fleksibel ferieuge</a></p><p>
»Det er det bedst tænkelige resultat, vi kunne opnå. Det vil ikke være min 
anbefaling at tage en konflikt for at opnå et bedre resultat«, siger formand 
Philip Lehn Brand fra Thy-Mors Lærerkreds. 
</p><p>
En rundringning blandt 15 af landets 70 kredsformænd tyder på, at lærerne vil 
stemme ja til til aftaleresultatet, som lærerformand Anders Bondo 
Christensen forhandlede på plads. 
</p><p>
»KL har rykket sig«, siger Jan Trojaborg, formand for Københavns 
Lærerforening. 
</p><p>
»Jeg havde håbet på noget mere, men retningen er rigtig«, siger formand Per 
Breckling, Fredercia Lærerkreds, som hælder til et jubelløst ja i lighed med 
sin kollega i Esbjerg Lærerforening, Kenneth Nielsen: 
</p><p>
»Et hvert skridt væk fra lov 409 er et skridt i den rigtige retning, men vi 
har en lang snoet vej foran os«, siger han. 
</p><p>
Endnu har kredsformændene ikke haft deres bestyrelser samlet, men blot en 
enkelt af de kredsformænd, som Politiken har talt med, er afvisende. 
</p><p>
»Vi skal ikke lægge os ned, fordi vi bliver glade for, at de rækker hånden 
frem. Vi vil samarbejde med lederne, men kravet fra lærerforeningen var 
aftalte rammer til arbejdstiden. Dét har vi ikke fået«, siger Ane Søegaard, 
Frederiksberg Lærerforening. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2549333/laerer-aftalen-traekker-i-den-rigtige-retning-men-er-det-nok/">Lærer: Aftalen trækker i den 
rigtige retning, men er det nok?</a></p><p>
Holdningen fra Frederiksberg går igen blandt mange af de lærere, som 
kommenterer aftalen på folkeskolen.dk. 
</p><p>
»Jeg synes, at det er bedrøveligt, at DLF har solgt den historisk enestående 
forhandlingsposition, der har været i år, for en gang varm luft om 
samarbejde, anerkendelse og gode ønsker til forberedelsen«, skriver en lærer 
for eksempel. 
</p><h3>
De fleste aftaler på plads 
</h3><p>
Kredsformændene er da også bevidste om, at der på lærerværelserne har været et 
ønske om et opgør med lov 409. 
</p><p>
»Jeg vil anbefale et ja, men vi har et arbejde at gøre med at forklare, at 
weekendens aftale er et skridt i den rigtige retning«, siger formand Dorthe 
Kamp, Aalborg Lærerforening. Mod nord i Midtvendsyssels Lærerkreds havde man 
gerne set en »rigtig arbejdstidsaftale«. 
</p><p>
»Men når det ikke kan lade sig gøre, så er det her et rimeligt resultat. Vi 
har ikke lyst til en konflikt og det tjener formentlig ikke noget formål at 
konflikte«, siger næstformand Kirsten Tranekær, der anbefaler et ja til 
overenskomsten. 
</p><p>
De 60.000 lærere skal stemme om overenskomstaftalen. Resultatet bliver 
offentliggjort 26. marts. 
</p><p class=" bl-elem">
I alt 800.000 offentlige ansatte forhandler nye overenskomster for tiden. 
Lønaftalerne for statsansatte og kommunalt ansatte er på plads med 
lønstigninger over de kommende tre år på på henholdsvis 4,5 og 5,4 procent. 
I weekenden ventes lønaftalerne for 136.000 sygeplejersker, fysioterapeuter 
og andre ansatte i regionerne at falde på plads. 
</p>	
</div>
</div></body></html>
