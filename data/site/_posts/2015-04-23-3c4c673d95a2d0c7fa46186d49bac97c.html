---
layout:     post
title: 	    "Mød cowboyen, der passer på kvæget ude i Vadehavet"
post_author:	    
post_date:	    Thu, 23 Apr 2015 10:46:11 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2627227/moed-cowboyen-der-passer-paa-kvaeget-ude-i-vadehavet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Om Skallingen:</b></h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/DK_Vest_-_Skallinge_928077w.jpg" alt="" border="0"/></span></p><p/><p>
Halvøen Skallingen ligger i Nationalpark Vadehavet, som også er på Unescos 
liste over verdensarv.
</p><p><b>Areal:</b> 10 kilometer lang og op til 2 kilometer bred. Området er cirka 
2.000 hektar stort.
</p><p><b>Kvæg:</b> 550-650 dyr afgræsser halvøen hver sommer.
</p><p><b>Fugle: </b>Antallet af ynglefugle er beskedent, men der er bl.a. 
strandskade, vibe, rødben, ryle, stor præstekrave, gråand, gravand spidsand 
og krikand.
</p><p><b>Dyreliv:</b> Spættede sæler i Vadehavet. Cirka 25 styk råvildt på halvøen 
og omstrejfende krondyr især om foråret.
</p><p><b>Aktiviteter:</b> Man må køre i bil, på cykel og vandre på Skallingen, som 
også har en fin badestrand. Naturstyrelsen arrangerer vandreture med 
forskellige temaer.
</p><p><b>Ridning: </b>Man må ride langs stranden uden for højeste daglige 
vandstandslinje.
</p><p><b>Spisested:</b> Medbragt mad i Mad-pakkehuset, som er den gamle 
redningsstation. Her er der også toilet.
</p><p><b>Navnet:</b> Skallingen menes at komme af ordet skalling, som betyder ’nøgen 
lyngbakke’. 
</p><p class=" bl-elem"><i class=" bl-elem">Kilder: Den Store Danske Encyklopædi og <a target="_blank" href="http://www.naturstyrelsen.dk">Naturstyrelsen</a>. 
</i></p>
</div>
</div><p>
Kvien er ikke spor bange, men kigger helt roligt på Bjarne Slaikjær. Den og de 
619 andre kvier og stude kender den høje slanke mand særdeles godt, for han 
tilser dem syv dage om ugen på halvøen Skallingen i Nationalpark Vadehavet. 
Til sidst overgiver kvien sig helt og går hen og slikker Slaikjærs hånd. 
</p><p>
Sådan var det imidlertid ikke dagen før. En stud havde brækket benet og var 
fuldstændig vild. Bjarne Slaikjær og hans tvillingebror, Benny, forsøgte 
forgæves at indfange studen ved hjælp af en atv, en slags firhjulet 
motorcykel. Til sidst fik brødrene Slaikjær tilladelse til at skyde det 
lidende og vanvittige dyr. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2623519/her-er-vandreruten-i-danmark-der-naesten-er-lige-saa-haard-som-de-svenske/">Her er vandreruten i Danmark, 
der (næsten) er lige så hård som de svenske</a></p><p>
På Bjarne Slaikjærs visitkort står der hyrde og naturvejleder, men han er også 
skovarbejder, og der kunne lige så godt stå cowboy, kvægdriver, dyrlæge 
eller meteorolog på kortet. Siden 1994 har han nemlig passet de dyr, som 
hver sommer afgræsser Skallingen. 
</p><p>
»Af hensyn til insekter og planter skal afgræsningen sikre, at strandengene 
ikke gror til. Det er også med til at sikre gode levevilkår for rastende og 
ynglende vandfugle. 19-20 landmænd fra Syd- og Sønderjylland sætter hvert år 
i maj deres kreaturer på græs herude«, siger Slaikjær. 
</p><h3>
Cyklister har vigepligt for kvæg 
</h3><p>
Så snart man er kørt over kvægristen og ud på strandengene, er man i den 
danske udgave af cowboyland, selv om navnet Skomagersletten ikke just emmer 
af Det Vilde Vesten. 
</p><p>
Bilister og cyklister har ubetinget vigepligt på Skallingen, for kvæget har 
altid fortrinsret, også når det bevæger sig ud på de ensporede asfaltveje. 
Oprindelig var vejene af beton og blev anlagt af den tyske besættelsesmagt 
under Anden Verdenskrig. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Rejser_Skallingen_7_928080y.jpg" alt="" border="0"/><span class="caption"><span class="f-img-caption">Halvø. 
</span>Skallingen er 10 kilometer lang og op til 2 kilometer bred. Foto: Morten Langkilde</span></span>
På halvøen er der 21 huse, hvoraf de 19 er sommerhuse uden el og vand og 
ligger ved Svenskeknolde. 
</p><p>
I det hele taget har klitterne på Skallingen sjove navne. Foruden 
Svenskeknolde er der Benknolde, Højeknolde og Olieknolde. Ud over den barske 
natur kan sommerbeboerne og andre besøgende nyde den flotte strand på 
halvøen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2623453/oeparadis-i-storebaelt-lokker-med-dyr-og-historier/">Øparadis i Storebælt lokker 
med dyr og historier</a></p><p>
Den slags fornøjelser har hverken kvæget eller hyrden imidlertid øje for. 
Kødkvæget har travlt med at æde sig et par ekstra bøffer til, og hyrden har 
nok at gøre med at holde øje med bestanden, for pludselig kan det gå galt. 
</p><p>
»Som hyrde skal man være sin egen meteorlog. Skallingen kan blive oversvømmet 
på to timer, og så gælder det om at få drevet de 620 dyr op på klitterne. 
Jeg klarer det ved hjælp af min atv, som dyrene både har tillid til og 
frygter. Jeg kører tæt på førerkoen – vi har 3-4 kvægflokke med hver sin 
førerko – og får den til at gå i den rigtige retning. Resten følger efter«, 
fortæller Slaikjær. 
</p><p>
Hyrden er også halvt dyrlæge. Når der er noget galt med et dyr, ringer 
Slaikjær til dyrlægen, men denne spørger som det første, hvad dyret fejler. 
Slaikjær er god til at vurdere dyrenes tilstand og selv behandle en del 
sygdomme og skader. Derfor har Skallingen kun dyrlægebesøg en 6-7 gange om 
året. Så gælder det især klovlidelser. 
</p><h3>
»Der er aldrig røget en ko i luften«
</h3><p>
I gamle dage boede hyrden og hans familie i Hyrdehuset på Skallingen. 
Hyrdehuset må ikke forveksles med Vogterhuset, som er den tidligere 
redningsstation og i dag officielt kaldes Madpakkehuset. Her kan besøgende 
ikke alene lære mere om Skallingen og Vadehavet på plancher og i brochurer, 
men også nyde den medbragte picnickurv, hvis vejret udenfor er for barsk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2271667/musik-afloeser-roeg-og-tobak-i-fynsk-koebstad/">Musik afløser røg og tobak i 
fynsk købstad</a></p><p>
Slaikjær selv bor inde i Ho, men han har da overnattet i det lille hyrdehus, 
når han ikke kunne komme hjem. En gang imellem har Slaikjær i Hyrdehuset 
også haft selskab af turister, som er strandet på halvøen på grund af 
vejret: 
</p><p>
»Så plejer jeg at sige til dem, at de får en oplevelse, som de aldrig 
glemmer«. 
</p><p>
Årligt besøger omkring 100.000 Skallingen, og Slaikjær, som er ansat af 
Naturstyrelsen, bruger omkring en tredjedel af sin tid på at vise turister 
rundt. Pudsigt nok er antallet af turister faldet drastisk, siden 
minerydningen sluttede i 2012. Inden da besøgte 200.000 Skallingen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Rejser_Skallingen_8_928079y.jpg" alt="" border="0"/><span class="caption"><span class="f-img-caption">Besøg. 
</span>Omkring 100.000 turister kommer hvert år på tur på Skallingen. Foto: Morten Langkilde</span></span>
Under Anden Verdenskrig lagde tyskerne cirka 72.000 miner ud på halvøen. Både 
tyskere og danskere har foretaget minerydning, men der blev stadig 
regelmæssigt fundet miner. I perioden 2006-2012 skulle de sidste miner 
ryddes, men så sent som i 2013 blev der fundet en. 
</p><p>
En ting kan Slaikjær garantere: »Der er aldrig røget en ko i luften«. 
</p><p>
Dramatik slipper en hyrde dog ikke helt for, som da Slaikjær i 2010 måtte 
blokere vejen for et par berusede og bevæbnede unge mænd, som havde skudt to 
køer, indtil politiet dukkede op. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2621667/her-faar-du-noget-af-danmarks-bedste-dykning/">Her får du noget af Danmarks 
bedste dykning</a></p><p>
Hyrdelivet er en barsk tilværelse, som kræver god fysik, og det har den 
60-årige Slaikjær, og han vil da også gerne fortsætte 6 år endnu. 
</p><p class=" bl-elem">
»Jeg er tiltrukket af friheden og ansvaret for dyrene. Det bliver en livsstil. 
Mit kontaktbehov får jeg dækket i kraft af mit job som naturvejleder, hvor 
jeg møder en masse mennesker. Jeg tvivler dog på, at Naturstyrelsen kan 
finde en afløser, når jeg går af. I sommerperioden er man på 24 timer 7 dage 
om ugen for at holde øje med dyrene«, fastslår Bjarne Slaikjær. 
</p>	
</div>

</div></body></html>
