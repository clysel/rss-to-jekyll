---
layout:     post
title: 	    "Ny bog: Dong-salg fulgte ikke EU-regler "
post_author:	    
post_date:	    Sat, 11 Apr 2015 11:26:16 +0200
post_site:	    politiken.dk 
post_link:	    http://politiken.dk/oekonomi/dkoekonomi/ECE2623971/ny-bog-dong-salg-fulgte-ikke-eu-regler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Der har ikke på nogen måde har været et egentligt udbud
</p>
<p class="sender">
</p><p class=" bl-elem">Frank Aaen</p> 

</blockquote>
</div><p>
Statens salg af aktier i Dong skulle ske på frie markedsvilkår og uden aftalt 
spil. Det understregede Kammeradvokaten over for Finansministeriet, da 
salget skulle sættes i gang. 
</p><p>
Det fremhæver journalist Anders-Peter Mathiasen i sin nye bog ’Det bedste bud’ 
om statens salg af en del af Dong Energy til den amerikanske 
investeringsbank Goldman Sachs og de danske pensionskasser ATP og PFA. 
</p><p>
»En handel skal være åben og transparent«, skrev Kammeradvokaten i et notat 
fra 4. februar 2013 om EU-reglerne. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/bogforside_927594w.jpg" alt="" border="0"/><span class="caption"><span class="f-img-caption">Bog. 
</span>Journalist Anders-Peter Mathiasen går i sin nye bog 'Det bedste bud' tæt på Dong-salget. Foto: People's Press.</span></span>
Salget skulle annonceres bredt både i nationale og internationale medier – og 
»i så god tid, at potentielle investorer havde mulighed for at komme med«, 
som det udtrykkes i bogen. 
</p><p>
Men aktiehandlen blev aldrig publiceret bredt. Godt nok kom der sent i 
forløbet en annonce i Financial Times og Wall Street Journal 3. juni 2013. 
Men det var kun 16 dage før deadline for et bud, og der var ikke annoncer i 
danske aviser eller i Statstidende, skriver Anders-Peter Mathiasen. 
</p><h3>
Bog modsiger Corydon 
</h3><p>
Næsten et år senere, midt under det dramatiske politiske opgør om salget, 
gennemgik Kammeradvokaten salgsforløbet i et hidtil ukendt notat. Dateret 
26. januar 2014 skrev statens juridiske rådgiver blandt andet: »Processen 
har – som en struktureret budproces – ikke været offentligt annonceret«. 
</p><p>
Det får bogen til at konkludere, at salgsprocessen ikke har været åben, selv 
om finansminister Bjarne Corydon (S) har sagt det modsatte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2623786/afgoerende-notat-om-dong-salget-holdt-skjult/">Afgørende notat om Dong-salget 
holdt skjult</a></p><p>
»Kammeradvokaten sagde i januar 2013, at salget skulle annonceres bredt. Men 
kort tid efter var der en hemmelig kontakt mellem Goldman Sachs og 
Finansministeriet, og derefter var der kontakt til forskellige andre 
interesserede. Først i juni kommer annoncen i Financial Times, og så kommer 
aftalen lige pludselig. Det viser, at Finansministeriet har tilrettelagt en 
proces meget hurtigt, hvor der ikke på nogen måde har været et egentligt 
udbud«, kritiserer Enhedslistens finansdordfører Frank Aaen og tilføjer: 
</p><p>
»Det nye er, at Kammeradvokaten sagde, at den var så lukket, at den var i 
strid med EU-reglerne, og det skal vi inddrage i det kommende samråd med 
finansministeren om Dong-salget«. 
</p><h3>
Afviser kritikken 
</h3><p>
Ifølge Finansministeriet kan man ikke fortolke Kammeradvokatens bemærkninger 
om manglende annoncering som et brud på EU’s regler. Ministeriet har brugt 
en såkaldt ’struktureret budproces’, hvor EU ikke opstiller særlige krav om 
offentlig annoncering, når blot de almindelige konkurrenceregler overholdes. 
Desuden fremgik salgsplanerne af artikler i danske aviser, og de var også 
omtalt på både Finansministeriets og Dong Energys hjemmesider. 
</p><p><b class="ext-link">SE SLIDESHOW </b><a class="embeddedlink" href="http://politiken.dk/indland/100procent/ECE2595315/slideshow-forstaa-hvorfor-dong-blev-solgt-for-billigt/">Forstå, hvorfor Dong blev solgt for 
billigt</a></p><p>
Den senere annoncering i de to internationale erhvervsaviser skete angiveligt 
ikke på Finansministeriets initiativ. Det var Dong’s eget ansvar. 
</p><h3/><p class=" bl-elem">
Dong’s kommunikationschef, Martin Barlebo, afviser kritikken af den sene 
annoncering: »Dong Energy’s rådgivere gennemførte en bred søgning i ind- og 
udland efter potentielle investorer. For at være sikre på, at der ikke var 
potentielle investorer, som ikke var blevet identificeret i denne proces, 
indrykkede vi annoncer i Wall Street Journal og Financial Times«. 
</p>	
</div>

</div></body></html>
