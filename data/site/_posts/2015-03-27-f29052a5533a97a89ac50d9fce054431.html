---
layout:     post
title: 	    "Radikale vil have lavere topskat i ny skattereform"
post_author:	    
post_date:	    Fri, 27 Mar 2015 22:30:07 +0100
post_site:	    politiken.dk 
post_link:	    http://politiken.dk/indland/politik/ECE2607902/radikale-vil-have-lavere-topskat-i-ny-skattereform/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med udsigt til et snarligt folketingsvalg annoncerer den radikale leder, 
Morten Østergaard, nu ønsket om en skattereform, der sænker skatten på 
arbejde – også for dem, der tjener mest. 
</p><p>
»Det er helt afgørende, at alle oplever, at skatten på arbejde falder. Vi skal 
adressere spørgsmålet om, at det kan betale sig at arbejde og fortsætte af 
det spor, vi har lagt. Men det er også vigtigt, at vi tør tage diskussionen 
om marginalskatten«, siger Morten Østergaard. 
</p><p><i class=" bl-elem">Altså topskatten?</i></p><p>
»Ja, skatten på den sidst tjente krone. Det er den, der betyder noget for, om 
virksomhederne kan tiltrække arbejdskraft og dermed oprette job«. 
</p><h3>
Omfattende reformprogram 
</h3><p>
Pengene til skattelettelserne vil han blandt andet finde ved at tage fat i et 
politisk tabu: boligskatterne. Konkret vil han fra 2020 ophæve den 
mangeårige fastfrysning af boligskatter, der har eksisteret siden 2001. 
</p><p>
Ifølge den radikale leder er fastfrysningen både økonomisk uhensigtsmæssig og 
rammer socialt skævt. 
</p><p>
»Hvis vi fortsætter med at give løbende skatterabatter til boligejerne, 
omfordeler vi i uset grad til fordel for dem, der har mest i forvejen. Den 
løbende udhuling koster milliarder i de kommende år, og pengene er bedre 
anvendt på at sænke skatten på arbejde for alle«, siger Morten Østergaard, 
der understreger, at han står ved den nuværende skattereform, som løber til 
2020. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2601698/nye-oekonomiske-noegletal-kan-blive-afsaet-til-valg/">Nye økonomiske nøgletal kan 
blive afsæt til valg</a></p><p>
Den ønskede skattereform skal ifølge Morten Østergaard være et led i et 
omfattende reformprogram, som skal styrke dansk økonomi på længere sigt, 
frem mod 2025. Og forude er der brug for at markant at styrke 
arbejdsudbuddet, mener han. 
</p><p>
»I omfang svarer det til et sted mellem to og tre dagpengereformer«. 
</p><h3>
Corydon: Ikke regeringens politik 
</h3><p>
Regeringen har den seneste uge solet sig i en stribe positive, økonomiske 
nyheder. Senest fredag, hvor Morten Østergaard oplyste, at det centrale mål 
om 150.000 ekstra i privat beskæftigelse i 2020 ser ud til at blive opfyldt. 
</p><p>
Hvad der herefter skal ske, er åbent. 
</p><p>
Finansminister Bjarne Corydon (S) lægger afstand til Østergaards ønsker. 
</p><p>
»Det er velkendte radikale holdninger og ikke regeringens politik«, skriver 
Corydon i en mail til Politiken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2606878/corydon-opjusterer-vaekstskoen-men-foraaret-er-lunefuldt/">Corydon opjusterer vækstskøn, 
men..: »Foråret er lunefuldt«</a></p><p>
»Det er næppe en nyhed, at SR-regeringen er en reformregering. Og det vil vi 
også være efter et valg. For kun gennem et konstant arbejde for at gøre 
tingene bedre og smartere kan vi sikre og videreudvikle vores særlige danske 
samfundsmodel, som vi kender, med fokus på den fælles velfærd; fri og lige 
adgang til sundhed og uddannelse; gode job og en sund og stærk økonomi«. 
</p><h3>
V: Ingen skatter er for lave 
</h3><p>
Bjarne Corydon ser ikke et behov for at pille ved fastfrysningen af 
boligskatten, som økonomer ellers i årevis har stemplet som uhensigtsmæssig: 
</p><p>
»Der er en bred aftale i Folketinget, som binder alle forligspartierne til 
ikke at røre ved boligskatterne. Det er en aftale, som gælder i hele næste 
valgperiode og mere til. Og den aftale er vi rigtig godt tilfredse med«. 
</p><p>
De fleste større reformer, som Folketinget har vedtaget gennem de seneste seks 
år, har haft deltagelse af de borgerlige partier Venstre og de konservative. 
</p><p>
Venstres finansordfører, Peter Christensen, ser da også et perspektiv i nye 
skattelettelser. 
</p><p>
»Der er ingen skatter, vi synes, er for lave. For os er det vigtigst at lette 
de laveste indkomster, men hvis regeringen vil diskutere hele pailletten, er 
det fint med os«, siger Peter Christensen. 
</p><p>
Han vender dog »tommelen ned« til at pille ved boligskatterne. »Vi har ingen 
ambitioner om at øge skatten på boliger«. 
</p><p><i class=" bl-elem">Skal man forstå det sådan, at Venstre freder boligskatterne helt - også 
efter 2020?</i></p><p>
»Jeg kan bare sige, at det ikke indgår i vores planer at hæve boligskatten«. 
</p><h3>
Enhedslisten er nervøs 
</h3><p>
Uden for de store, økonomiske aftaler står til gengæld Enhedslisten. 
</p><p>
Og finansordfører Frank Aaen advarer allerede nu imod nye indgreb. 
</p><p class=" bl-elem">
»Vi er altid nervøse, når de radikale taler reformer, fordi vi ved, at det 
rammer de svageste i samfundet. Og jeg kan med sikkerhed sige, at det igen 
vil øge uligheden i samfundet. Det har de tidligere skatteaftaler gjort. Her 
kan man være sikker på, at dem, der har allermindst – de arbejdsløse – 
bliver ramt«, siger Frank Aaen. 
</p>	
</div>
</div></body></html>
