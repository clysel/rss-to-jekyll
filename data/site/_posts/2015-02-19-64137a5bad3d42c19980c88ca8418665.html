---
layout:     post
title: 	    "Tre dages borgfred er slut: Antiterror-udspil står i kø"
post_author:	    
post_date:	    Thu, 19 Feb 2015 07:21:30 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2553359/tre-dages-borgfred-er-slut-antiterror-udspil-staar-i-koe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Regeringen ventes i dag at fremlægge en række tiltag, som skal imødegå den 
terrortrussel, som i weekenden blev til virkelighed i København. 
</p><p>
Allerede i går stod Folketingets øvrige partier i kø for at komme med deres 
bud. Tre dage med sorg og eftertænksomhed blev afløst af en række forslag. 
</p><h3>
SF vil styrke indsatsen i landets fængsler 
</h3><p>
SF har fremlagt et større idékatalog, der både fokuserer på en styrket indsats 
i landets fængsler, så indsatte ikke bliver påvirket af radikaliserede 
medfanger, politiets ressourcer og muligheder samt det forebyggende arbejde. 
</p><p>
Blandt andet foreslår partiet, at ligesom fanger på prøveløsladelse i dag ikke 
må færdes i rocker- eller bandemiljøer, skal de også have forbud mod opsøge 
radikaliserede miljøer eller personer med tilknytning til de miljøer. 
</p><p><b class="ext-link">SOCIALBORGMESTER: </b><a class="embeddedlink" href="http://politiken.dk/indland/fokus_danmark/fokus_terror/ECE2553001/socialborgmester-ny-plan-skal-genskabe-tryghed-hos-boern-og-unge/">Ny plan skal genskabe tryghed 
hos børn og unge</a></p><p>
Der skal også oprettes et debattørkorps, som skal tage kampen op med personer 
med ekstreme holdninger på nettet. Facebook og andre internetudbydere skal 
opfordres til i højere grad at udøve censur over for ytringer, der ifølge 
straffeloven kan være strafbare. Og så skal civile agenter have mulighed for 
at rapportere om bandemedlemmers flirten med ekstremister og radikale 
moskeer. I dag må de ikke berette om grupper eller personers lovlige 
aktiviteter. 
</p><div class="art-quote article-box">
<p class="quote"/>
<blockquote>
<p class="quote-txt">
Først og fremmest handler det her selvfølgelig om politiet og PET. Vi skal 
sikre, at de har de nødvendige redskaber og ressourcer. Derunder kommer der 
en indsats i forhold til det enkelte menneske
</p>
<p class="sender">
Karina Lorentzen,<br/>
SF's retsordfører 
</p>
</blockquote>
</div><p>»Først og fremmest handler det her selvfølgelig om politiet og PET. 
Vi skal sikre, at de har de nødvendige redskaber og ressourcer. Derunder 
kommer der en indsats i forhold til det enkelte menneske, hvor vi bliver 
nødt til at tænke på, hvordan vi får samlet op på de her personer noget 
tidligere, så de ikke bliver en tikkende bombe og går ud og laver 
terrorangreb, som det vi så i lørdags«, siger SF’s retsordfører, Karina 
Lorentzen. 
</p><p>
Hos Enhedslisten vil man have undersøgt, i hvor stort omfang kriminelle 
bandemedlemmer bliver tiltrukket af radikaliseret islamisme, som det 
tilsyneladende var tilfældet med manden bag weekendens terroraktion. 
</p><h3>
Fem borgerlig bud 
</h3><p>
På den borgerlige fløj lancerede partilederne fra Venstre, Dansk Folkeparti, 
Konservative og Liberal Alliance i går deres fem bud på, hvordan man får 
»fjernet grundlaget for terrortruslen«, i en kronik i Jyllands-Posten. 
</p><p>
Som både regeringen og venstrefløjen vil de sikre, at politiet og 
efterretningstjenesterne har »de nødvendige ressourcer«, men de ønsker dog 
ikke at sætte et konkret beløb på. 
</p><div class="art-quote article-box">
<p class="quote"/>
<blockquote>
<p class="quote-txt">
Vi rækker hånden frem til regeringen og erklærer os parate til forhandlinger 
om, hvordan vi skaber tryghed i samfundet,
</p>
<p class="sender">
Lars Løkke Rasmusen,<br/>
formand for Venstre 
</p>
</blockquote>
</div><p>Derudover vil partierne have bedre udstyr og træning til betjente, 
bedre samarbejde mellem danske og udenlandske myndigheder, mere moderne 
teknologi til terrorbekæmpelse samt en styrket indsats for at undgå 
radikalisering i fængslerne. 
</p><p>
»Vi rækker hånden frem til regeringen og erklærer os parate til forhandlinger 
om, hvordan vi skaber tryghed i samfundet, og det gør vi, på baggrund af at 
jeg selv efter de sørgelige hændelser i Paris foreslog, at man nu brugte den 
lejlighed til at give politiet og vores efterretningstjenester et 
serviceeftersyn for at se om, der er nogle barduner, der skal strammes op«, 
siger Venstres formand, Lars Løkke Rasmussen. Forslagene er blevet 
kritiseret for at være ukonkrete og svære at være uenige i, men til det har 
Løkke blot at sige: »Det er da kun godt, hvis vi kan blive enige«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2551993/loekke-kun-godt-hvis-vi-kan-blive-enige/">Løkke: »Kun godt, hvis vi kan 
blive enige«</a></p><p class=" bl-elem">
Enige kan de forskellige partiledere på Christiansborg måske blive, når de i 
dag klokken 8.30 er inviteret til møde i Statsministeriet. I hvert fald får 
de mulighed for at forholde sig til de tanker, som regeringen har gjort sig 
på området, når statsminister Helle Thorning-Schmidt (S) har orienteret dem. 
</p>	
</div>
</div></body></html>
