---
layout:     post
title: 	    "Blog: Sims 4 – et børnespil (kun) for voksne"
post_author:	    Peter Toft
post_date:	    Sat, 28 Mar 2015 15:15:51 +0000
post_site:	    www.version2.dk 
post_link:	    http://www.version2.dk/blog/sims-4-et-boernespil-kun-voksne-122651?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Jeg hader Sims-spillene – punktum…. For et par år siden kæmpede jeg med Sims 2, som med et utal af tilvalgspakker endte i cirkulære afhængigheder i installationerne og ultimativt ødelagde den Windows XP jeg kæmpede med. Men ulykker kommer altid tilbage – og nu i form af Sims 4.</p>

<p>Min datter Louise havde ønsket sig Sims 4, og fik dette på DVD. Min kone og jeg lavede en Origin konti til Louise, og det kørte nemt ind. Krisen startede dog igen, da Louise ønskede sig en udvidelsespakke ”Vildmarksliv”. Mit dankort er dit dankort sagde jeg… ikke, men det var i orden. Jeg logger ind på Origins hjemmeside, og finder ”vildmarksliv” – super. Da jeg skal betale finder jeg at Louises Origin login ikke virker – mystisk, og mon ikke det er et password, som er tampet ind forkert eller lign. Jeg vælger password reset på Origin hjemmesiden, men det virker stadig ikke. Password passer ikke til email får jeg at vide. Nå – det kan jo være en manglende database-replikering eller lignende. Vente vente… Efter et par dage erkender jeg at jeg må ringe til Origins support-linie.</p>

<p>En sød supporter forklarer mig at min datter ikke kan købe ”vildmarksliv” fordi hun har en børnekonto …. Fest!
Onlinekøb er bare ikke mulig for unge og ”vildmarksliv” findes kun online. 
Derefter spørger jeg om jeg (som voksen) kan købe en download-kode eller lignende, som min datter kan indløse? Nej er svaret.
Den eneste vej igennem var (nølende svar fra Origin) at min datters spil afregisteres og registeres på en voksenkonto, så da jeg fik spørgsmålet om det var mig selv, der skulle spille Sims4 og Vildmarksliv måtte jeg svare JA….</p>

<p>Lille krise ved at jeg kun havde mobilen hvorfra jeg kunne registeret en Origin konto til mig selv samtidig med at jeg var i telefon med Origins supporter.
Senere på aftenen tog jeg kampen op med min datters Sim4, som godt nok fint blev omregisteret til min nyt Originkonto, men det startede ikke op, så jeg prøvede reparer spil – samme resultat. Afinstaller og installer – samme resultat…. ØV! Det viste sig, at ved at fjerne ”in game Origin” så kørte spillet - jubi. For lige at sætte prikken over i’et så kom der en fuld game-download dagen efter da min datter skulle spille det, uheldigt…</p>

<p>Så på papiret spiller jeg nu Sim4….</p>

<p>/pto</p>
  </section></div></body></html>
