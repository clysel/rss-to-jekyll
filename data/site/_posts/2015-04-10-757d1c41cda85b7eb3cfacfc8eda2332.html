---
layout:     post
title: 	    "Europol i storstilet politiaktion mod ondsindet botnet"
post_author:	    Elías Christian Lundström
post_date:	    Fri, 10 Apr 2015 12:54:39 +0000
post_site:	    www.version2.dk 
post_link:	    http://www.version2.dk/artikel/europol-i-storstilet-politiaktion-mod-ondsindet-botnet-137030?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Et botnet bestående af mindst 12.000 inficerede computere var målet for en <a href="https://www.europol.europa.eu/content/international-police-operation-targets-polymorphic-beebone-botnet">større politiaktion</a> onsdag 8. april 2015.</p>

<p>Europols European Cybercrime Center (EC3) stod bag aktionen sammen med andre europæiske og amerikanske politimyndigheder, heriblandt FBI.</p>

<p>Beebone beskrives af Europol som en bot, der downloader forskellige typer af malware ned på ofrenes computere. Selvom botnettet ikke er blandt de største, så er malwaren af en sofistikeret slags, der kompromitterer sikkerheden på de inficerede computere ifølge Europol.</p>

<p>Metoden, som blev brugt til at neutralisere botnettet, bestod i at registrere, udelukke og opsnappe alle de domænenavne, som malwaren brugte til at kommunikere igennem, hvorefter trafikken blev omdirigeret.</p>

<p>Myndighederne har siden bedt internetudbydere og varslingstjenester over hele verden om at informere de ramte brugere.</p>

<p>W32/Worm-AAEH malwaren, som botnettet distribuerede, blev observeret i over fem mio. unikke tilfælde i over 23.000 systemer i 2013-14 ifølge Europol. Det spredte sig over 195 lande, hvoraf de mest ramte har været USA, Japan, Indien og Taiwan.</p>

<p>It-sikkerhedsfirmaerne Intel Security, Kaspersky og Shadowserver bidrog til aktionen.</p>
  </section>

  
      </div></body></html>
