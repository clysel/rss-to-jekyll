---
layout:     post
title: 	    "Medie: Vestager gør klar til opgør med Google"
post_author:	    
post_date:	    Tue, 14 Apr 2015 21:19:24 +0200
post_site:	    politiken.dk 
post_link:	    http://politiken.dk/oekonomi/ECE2627408/medie-vestager-goer-klar-til-opgoer-med-google/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den amerikanske it-gigant Google misbruger dets dominerende rolle som 
søgemaskine og kan se frem til snart at modtage en formel anklage. 
</p><p>
Sådan vil beskeden i morgen lyde fra EU-kommissær Margrethe Vestager i den 
opsigtsvækkende sag, der har været undervejs siden 2010, skriver den 
britiske finansavis Financial Times. 
</p><p>
Kort fortalt har EU-kommissionen undersøgt, hvorvidt Google styrer 
søgeresultaterne på en måde, så det favoriserer selskabets egne tjenester på 
bekostning af konkurrenternes. I flere omgange har tidligere 
konkurrencekommissær Joaquin Almunia været tæt på at lande en mindelig 
aftale med Google. Men hver gang er det i sidste ende faldet til jorden. 
Derfor blev sagen også fremhævet som en af de helt store på Margrethe 
Vestagers skrivebord, da hun sidste år blev udnævnt som ny 
konkurrencekommissær i Bruxelles. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/int_europa/ECE2390980/analyse-vestager-skal-kaempe-med-giganterne/">Analyse: Vestager skal kæmpe med 
giganterne</a></p><p>
Historien fra Financial Times kommer i kølvandet på flere dage med tiltagende 
spekulationer om en udvikling i sagen, der i yderste konsekvens kan ende med 
en bøde på 10 procent af Googles omsætning, hviilket vil svare til i omegnen 
af 50 milliarder kroner. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er sikker på, at vi er nødt til at betragte Googles markedsposition og 
forretningsmodel mere kritisk end i fortiden
</p>
<p class="sender">
Günter Oettinger, EU-kommissær for digital økonomi 
</p>
</blockquote>
</div><p/><p>
Så sent som i søndagens udgave af den tyske avis Die Welt lagde EU-kommissær 
Günter Oettinger fra Tyskland således op til en hårdere linje over for 
Google. 
</p><p>
»Jeg er sikker på, at vi er nødt til at betragte Googles markedsposition og 
forretningsmodel mere kritisk end i fortiden«, siger han. 
</p><p>
EU bør »meget snart« træffe en beslutning, mener Oettinger, der tidligere har 
været kritisk over for ideen om et forlig, og forventer en »vidtrækkende« 
beslutning. Lignende meldinger kom han ifølge Reuters Deutschland med på en 
konference i går. 
</p><p>
I USA har blandt andet finansavisen Wall Street Journal tidligere på måneden 
talt med en anonym kilde, der siger, at EU-kommissionen har bedt de 
virksomheder, der har klaget over Google, om lov til at offentliggøre 
detaljer fra sagerne. 
</p><p><b>Vestager: </b>I<b>ngen kommentarer </b></p><p>
Da Politiken tidligere i dag spurgte til sagen hos Margrethe Vestagers kontor 
var beskeden, at hun hverken be- eller afkræfte, at hun er på vej med noget. 
I morgen ventes hun at deltage i EU-kommissionens ugentlige møde, hvorefter 
hun flyver til USA for at deltage i to konferencer om netop konkurrence. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/virksomheder/ECE2480044/en-enkelt-saetning-kickstarter-stoerre-slagsmaal-om-googles-magt/">En enkelt sætning kickstarter 
større slagsmål om Googles magt</a></p><p>
Mens Günther Oettinger, tyske medievirksomheder som Axel Springer og Hubert 
Burda samt flere medlemmer af Europaparlamentet har udtalt sig kritisk over 
for Googles magt på internettet, så har andre forsvaret den amerikanske 
gigant. 
</p><p>
»I stedet for at angribe succesfulde amerikanske selskaber bør Europas ledere 
spørge sig selv, hvorfor deres kontinent ikke har produceret et Google eller 
et Facebook«, skrev det britiske magasin The Economist sidste år i en leder 
om sagen. 
</p><p class=" bl-elem">
I fald EU-kommissionen ender med at sende en bøde til Google-hovedkvarteret i 
Silicon Valley vil det være en af de mest opsigtsvækkende siden sagen mod 
Microsoft, der begyndte med en klage tilbage i 1993, og som først blev 
endeligt afgjort i 2007, hvor resultatet var en bøde i milliard-klassen. 
</p>	
</div>

</div></body></html>
