---
layout:     post
title: 	    "FCK afskriver mesterskab og forventer underskud i 2015"
post_author:	    
post_date:	    Thu, 07 May 2015 15:08:35 +0200
post_site:	    politiken.dk 
post_link:	    http://politiken.dk/sport/fodbold/ECE2659608/fck-afskriver-mesterskab-og-forventer-underskud-i-2015/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det får økonomiske konsekvenser, at FC København efter al sandsynlighed må 
vinke farvel til ambitionen om at blive dansk mester i denne sæson og derfor 
ikke har chancen for at kvalificere sig til Champions League. 
</p><p>
I torsdagens delårsrapport forventer Parken Sport &amp; Entertainment A/S 
et resultat før skat på cirka minus 15 til minus 25 millioner kroner for 
2015. 
</p><p><b class="ext-link">DOMINANS:</b><a class="embeddedlink" href="http://politiken.dk/sport/fodbold/superligaen/ECE2653415/fcms-kommende-guldtriumf-er-starten-paa-en-stor-rejse/">FCM's kommende guldtriumf er starten på 
en stor rejse</a></p><p>
Det er en nedjustering i forhold til i årsrapporten for 2014, hvor klubben 
forventede et resultat før skat på mellem 40 og 50 millioner kroner. 
</p><p>
»Det vurderes ikke længere sandsynligt at indfri den sportslige målsætning for 
FC København om at vinde det danske mesterskab i sæsonen 2014/2015«, lyder 
det i en meddelelse fra selskabet. 
</p><p><b class="ext-link">FODBOLDREDAKTØREN:</b><a class="embeddedlink" href="http://politiken.dk/sport/fodbold/superligaen/ECE2653412/fodboldredaktoeren-fcks-fanbase-vokser---i-hobro-randers-farum-og-aalborg/">FCK's fanbase vokser - i 
Hobro, Randers, Farum og Aalborg</a></p><p>
Klubben har til gengæld store ambitioner om at tage revanche i de kommende 
sæsoner. 
</p><p>
Den sportslige målsætning er at vinde det danske mesterskab i næste sæson, 
ligesom det er FC Københavns målsætning at kvalificere sig til Champions 
League-gruppespillet i to ud af fem år. 
</p><p><b class="ext-link">CORNELIUS:</b><a class="embeddedlink" href="http://politiken.dk/sport/fodbold/superligaen/ECE2653298/skadet-cornelius-jeg-vil-ikke-snakke-med-dennis-flinta/">Jeg vil ikke snakke med Dennis Flinta</a></p><p>
»Dette kræver international konkurrencedygtighed i spillertruppen, og Parken 
Sport &amp; Entertainment har derfor besluttet at øge investeringen i FCK i 
2015«, hedder det også i meddelelsen. 
</p><p>
Den øgede investering er en årsag til, at selskabet må nedjustere 
forventningerne til årsregnskabet. 
</p><p class=" bl-elem">
Hvis FC Midtjylland holder forspringet på 12 point og sikrer sig mesterskabet, 
er det anden sæson i træk, at FCK misser ambitionen om at vinde DM-guld. I 
sidste sæson vandt AaB det danske mesterskab. 
</p>	
</div>

</div></body></html>
