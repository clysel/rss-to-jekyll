---
layout:     post
title: 	    "Ung ukendt himmelstormer sætter verdensstjerner til vægs"
post_author:	    
post_date:	    Wed, 13 May 2015 08:27:22 +0200
post_site:	    politiken.dk 
post_link:	    http://politiken.dk/sport/cykling/ECE2667222/ung-ukendt-himmelstormer-saetter-verdensstjerner-til-vaegs/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Som kunne han dårligt selv tro, det var sandt, tog den 23-årige lette Toms 
Skujins (Hincapie Racing Team) sig til hovedet i jublende forbløffelse, 
inden han dødtræt strakte armene mod himlen og krydsede målstregen i San 
José som en nærmest sensationel vinder af den 169 km lange 3. etape i Tour 
of California.
</p><p>
Den unge lette var i et felt med etablerede stjerner på stribe i det 
amerikanske arrangement, der rangerer lige under WorldTour-løbene, så godt 
som anonym inden starten på etapen, men det kan nok være, at han slog sit 
navn fast med syvtommersøm efter en dybt imponerende bedrift.
</p><p>
1.06 minut efter Skujins sikrede Tinkoff-Saxos slovakiske millionær Peter 
Sagan sig en andenplads for tredje dag i træk,.da han i spurten blandt 
forfølgerne overtrumfede en af forårets positive overraskelse franskmanden 
Julian Alaphilippe (Etixx-Quick Step).
</p><h3>
Cavendish satte 21 minutter til
</h3><p>
Skujins fører nu sammenlagt 32 sekunder foran Sagan, mens canadieren Rob 
Britton (Team SmartShop), Alaphilippe og colombianeren Daniel Jaramillo 
(Jamiis-Hagens) er henholdsvis 43, 44 og 44 sekunder efter på de næste 
pladser.
</p><p>
I en gruppe på 19 ryttere, der indtager placeringerne fra nr. 6 og nedefter 
med et minus på 47 sekunder, befinder sig blandt andre, hollænderen Robert 
Gesink (Lotto-Jumbo), Tinkoff-Saxos australier Jay McCarthy, Team Skys 
britisk-colombianske duo Peter Kennaugh og Sergio Henao, sidste års nr. 3 i 
løbet amerikaneren Lawson Craddock (Giant-Alpecin) og den spanske veteran 
Haimar Zubeldia (Trek).
</p><p><b class="ext-link">2. ETAPE </b><a class="embeddedlink" href="http://politiken.dk/sport/cykling/ECE2665749/sagans-onde-cirkel-fortsaetter-med-nyt-nederlag-til-cavendish/">Sagans onde cirkel fortsætter med nyt 
nederlag til Cavendish</a></p><p>
Den hidtidige indehaver af førertrøjen og vinderen af de to første etaper, 
Mark Cavendish (Etixx-Quick Step), kunne som ventet ikke klare stigningerne.
</p><p>
Den 29-årige brite satte 21.01 minutter til, men hvor han således er 
fuldstændig ude af billedet i det samlede klassement, kan det sagtens 
tænkes, at han snupper yderligere en etapegevinst eller to.
</p><h3>
Hverken Tinkoff-Saxo eller Sky kunne hente letten
</h3><p>
Toms Skujins kæmpede sig med i det tidlige, lange syvmands udbrud på den 
kuperede rute, og på dagens skrappeste stigning Mount Hamilton besluttede 
letten at satse alene.
</p><p>
Det blev indledningen til et 55 km langt soloridt, og bagude kneb det 
gevaldigt med at få organiseret en forfølgelse af den simple årsag, at de 
fleste af holdene ikke havde folk nok til en effektiv jagt.
</p><p>
Da Peter Sagan havde klaret sig med i feltet over bjergtoppen, forventede de 
andre mandskaber tilsyneladende, at Tinkoff-Saxo ville tage ansvaret. 
Forsøget blev da også gjort, men hverken det russiske kollektiv eller Team 
Sky var altså i stand til at hente den indædt fightende lette.
</p><p>
»Den sidste halve time var den rene pine, men det her er virkelig stort«, lød 
det fra en ovenud lykkelig Toms Skujins.
</p><p>
»Jeg vidste, at et udbrud havde en chance for at køre væk på denne etape, men 
det var slet ikke planlagt, at jeg skulle angribe på denne måde. Det kom 
bare helt naturligt, som løbet udviklede sig.
</p><h3>
Vandt Canadas største etapeløb sidste år
</h3><p>
Skujins er i gang med sin anden sæson på det amerikanske kontinentalhold 
Hincapie Racing Team, og han sikrede sidste år mandskabet succes i det 
største canadiske etapeløb Tour de Beauce, som han vandt sammenlagt efter to 
etapegevinster undervejs.
</p><p><b class="ext-link">1. ETAPE </b><a class="embeddedlink" href="http://politiken.dk/sport/cykling/ECE2664133/forslaaet-hjaelper-styrer-cavendish-til-ny-succes/">Forslået hjælper styrer Cavendish til ny 
succes</a></p><p>
I 2011og 2012 prøvede letten lykken i Frankrig på La Pomme Merseille, og i den 
første sæson blev han bl.a. nr. 2 i U23-udgaven af Flandern Rundt efter den 
nuværende italienske Team-Sky-rytter Salvatore Puccio.
</p><p>
I 2013 repræsenterede Skujins hjemlandets Rietuma-mandskab og vandt Fredsløbet 
for U23-ryttere, ligesom han erobrede bronze i denne kategori ved EM – i 
øvrigt lige foran Alaphilippe – og blev nr. 5 ved VM.
</p><h3>
Dansk trio er langt bagude
</h3><p>
De tre danske deltagere i Tour of California sluttede langt bagude på etapen. 
Lasse Norman (Cannondale-Garmin) og Michael Mørkøv (Tinkoff-Saxo) nåede til 
vejs ende i samme gruppe som Mark Cavendish.
</p><p class=" bl-elem">
Matti Breschel (Tinkoff-Saxo) satte 26.46 minutter til og er nu sammenlagt nr. 
134 og sidst med et minus på 33.43 minutter.
</p>	
</div>

</div></body></html>
