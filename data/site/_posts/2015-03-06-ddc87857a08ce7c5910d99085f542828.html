---
layout:     post
title: 	    "Kendt amerikansk kritiker udelukket fra Facebook"
post_author:	    
post_date:	    Fri, 06 Mar 2015 20:08:02 +0100
post_site:	    politiken.dk 
post_link:	    http://politiken.dk/kultur/kunst/ECE2576906/kendt-amerikansk-kritiker-udelukket-fra-facebook/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En kvinde får oralsex af en tiger. En mand ligger på alle fire og får stukket 
et lavement bagi. Og en kvinde sidder overskrævs på en mand. 
</p><p>
Den slags billeder må du ikke poste på Facebook, også selv om du har hentet 
motiverne er fra kalkmalerier, papyrusruller og det gamle Egypten. Det har 
den amerikanske kunstkritiker Jerry Saltz måttet sande, efter at hans 
Facebook konto torsdag blev spærret. 
</p><p>
På Twitter, hvor kunstkritikeren har 150.000 følgere, postede han som reaktion 
på udelukkelsen et foto af en håndskrevet seddel, hvor han harcelerede mod 
de personer, der havde klaget over ham til »kyskhedspolitiet«, fordi de 
mente, at hans »billeder fra middelalderen og antikken« var »sexistiske, 
anstødelige og kvindefjendske«. 
</p><p>
Facebook har ikke selv udtalt sig om den konkrete sag, men i en mail til 
avisen New York Times skriver en talsmand, at medlemmer kan blive 
midlertidigt lukket ude for at have overtrådt det sociale medies regler. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/Jerry_Saltz_918903k.jpg" alt="" border="0"/><span class="caption"><span class="f-img-caption">Svar. 
</span>Den amerikanske kunstkritikers reaktion på, at Facebook har lukket ham ude. Postet på Twitter.</span></span></p><h3>
Frække gamle Egypten 
</h3><p>
Den 64-årige Jerry Saltz er til dagligt ledende kunstkritiker på The New York 
Magazine. Han danner par med den ledende kunstkritiker på avisen The New 
York Times, Roberta Smith, og duoen Saltz &amp; Smith er lidt af en 
institution på den amerikanske kunstscene, hvor Jerry Saltz især er frygtet 
for sin kritiske tilgang til samtidskunsten. 
</p><p>
Hans seneste anmeldelse af sangerinden Björks store soloudstilling på 
kunstmuseet Moma i New York blev således straks flittigt delt og voldsomt 
diskuteret på de sociale medier, blandt andet fordi kritikeren brugte ordet 
»katastrofe« i overskriften. 
</p><p>
I løbet ar de seneste otte år har Jerry Saltz udviklet sig til en af de mest 
fulgte kunstkritikere på de sociale medier. Han har sammenlignet Facebook, 
hvor han har 55.000 venner og følgere, med den legendariske natklub Max’s 
Kansas City i New York, og hidtil har det virket som om, kunstkritikeren har 
haft en fest med at uploade sine småfrække billeder fra kunsthistorien 
ledsaget af småsatiriske tekster. Det er blevet hans stil på både Facebook, 
Instagram og Twitter. 
</p><p>
Ved et billede fra det gamle Egypten, hvor en afklædt mand får indbundet sin 
penis, skriver Jerry Saltz for eksempel på Twitter: 
</p><p>
»Et meget tidligt billede, som min mor tog i forbindelse med min omskæring«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00918/Jerrysaltz2_918909k.jpg" alt="" border="0"/><span class="caption"><span class="f-img-caption">Barndomsbillede. 
</span>Ifølge den amerikanske kritiker er dette et billede hans mor tog ved hans omskæring.</span></span></p><p>
Skal man forstå, hvorfor Facebook har smidt den amerikanske kunstkritiker på 
porten, må man også forstå, hvad Facebook overhovedet er for et medie, mener 
Leder af Center for Internetforskning på Aarhus Universitet, Niels Brügger. 
</p><p>
»Det er en børsnoteret virksomhed, hvor aktionærerne skal have pengene ind. 
Derfor har Facebook et forsigtighedsprincip, hvor man følger den gyldne 
middelvej, og ingen kan krænkes. Set i et civilsamfundsperspektiv kan man 
kalde sagen en krænkelse af ytringsfriheden, men Facebook er ikke sat i 
verden for at respektere ytringsfriheden«. 
</p><h3>
Den danske sag 
</h3><p>
I Danmark så vi en lignende sag, da Apple i 2012 afviste at sælge Peter Øvig 
Knudsen bøger ’Hippie 1’ og ’Hippie 2’, fordi der i bogens billedmateriale 
var nøgne hippier. Ligesom i sagen om den amerikanske kritiker bredte 
protesterne sig på Facebook, hvor folk afprøvede det sociale medies 
tolerancetærskel ved at poste billeder med nøgne mennesker. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE1982285/peter-oevig-opfordrer-til-kamp-mod-apple/">Peter Øvig opfordrer til kamp 
mod Apple</a></p><p>
Men kan Facebook så blive ved med at håndhæve samme stramme moral? 
</p><p>
»Indtil videre er det lykkedes dem. Det paradoksale er jo, at det er svært at 
finde et rum uden for Facebook, hvis du vil vinde stor genklang for din 
kritik. Hvis du synes, at noget er for dårligt, er der størst tyngde i at 
oprette en gruppe på Facebook. Så de vinder uanset hvad«, siger Niels 
Brügger. 
</p><p>
Han tilføjer: 
</p><p class=" bl-elem">
»Jeg tror, at folk gør regnebrættet op og tænker: Okay, jeg kan ikke se 
pornografiske ting eller andre ekstreme ytringer på Facebook, men det er 
også lige meget, for der er så mange fordele«. 
</p>	
</div>
</div></body></html>
