---
layout:     post
title: 	    "Planer om fusion med FTF splitter LO"
post_author:	    
post_date:	    Fri, 24 Apr 2015 06:41:32 +0200
post_site:	    politiken.dk 
post_link:	    http://politiken.dk/fasttrack/ECE2640167/planer-om-fusion-med-ftf-splitter-lo/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Stil planerne om at slå LO og FTF sammen på standby, og brug kræfterne på de 
ting, der spiller en rolle for medlemmerne i hverdagen. 
</p><p>
Det er fem forbundsformænds budskab i debatten om at skabe en stor 
hovedorganisation med 1,5 millioner lønmodtagere. 
</p><p>
Forbundsformændene fra 3F, Blik &amp; Rør, Malerforbundet, El-forbundet 
og Serviceforbundet skriver i dag et debatindlæg i Politiken, der slår til 
at lyd for at koncentrere kræfterne om et tættere samarbejde mellem LO og 
FTF i stedet for en sammensmeltning. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg hører til dem, som vil skabe et konkret grundlag for en ny organisation.
</p>
<p class="sender">
Harald Børsting, LO-formand 
</p>
</blockquote>
</div><p/><p>
Dermed går de fem mod LO’s formand, Harald Børsting, som går ind for en stor 
hovedorganisation, og mod HK’s formand, Kim Simonsen, der er kandidat til at 
afløse Harald Børsting på efterårets LO-kongres. HK-formanden har sammen med 
formand Dennis Kristensen, FOA, og formand Claus Jensen, Metal, kastet deres 
prestige ind kampen for en stor hovedorganisation. 
</p><p><b class="ext-link">LEDER</b><a class="embeddedlink" href="http://politiken.dk/debat/ledere/ECE2525915/det-er-helvedes-lang-tid-siden-fagbevaegelsen-har-sejret/">Det er helvedes lang tid siden, 
fagbevægelsen har sejret</a></p><p>
Blik &amp; Rørs formand, Max Meyer, har bare svært ved at se fidusen ved en 
fusion. »Vi har ikke fået dokumentation for, at tingene bliver bedre, og at 
vi får mere indflydelse med en fusion«, siger Meyer, der ønsker samarbejde 
på konkrete områder. 
</p><p>
»Vi har allerede set et tæt samarbejde mellem LO og FTF om et valgoplæg til 
det kommende folketingsvalg, og der er lavet en fælles indsats i forhold til 
EU. Det er helt naturligt og godt, så lad os fortsætte ad den vej, og så kan 
det være, tiden modnes til en fusion. Lige nu har jeg bare ikke argumenterne 
til at gå ud at overbevise mit bagland om fusionen«, siger Max Meyer. 
</p><h3>
Største forbund siger nej 
</h3><p>
Landets største forbund, 3F, har længe været mod planerne om at slå LO og FTF 
sammen, men har nu fået opbakning fra de fire andre forbund, så modstanden 
omfatter cirka 400.000 eller op mod halvdelen af LO-forbundenes medlemmer. 
3F er nervøs for at ’drukne’ i en stor organisation. 
</p><p>
»Vi risikerer, at de sager, som optager mine medlemmer, bliver prioriteret ned 
en fremtidig trepartsforhandling med en regering. Det kan for eksempel være 
uddannelse til ufaglærte. Vi ved også, at FTF er meget optaget af psykisk 
arbejdsmiljø, som naturligvis også er vigtigt, men der er altså fortsat 
mange af vores medlemmer, der har tungt arbejde og bliver fysisk slidt ned«, 
siger forbundsformand Per Christensen. 
</p><p><i class=" bl-elem">I splitter jo LO i to store grupper med fusionsmodstanden?</i></p><p>
»Nogle af HK’s grupper har truet med at skifte fra LO til FTF, så det er sådan 
set dem, der splitter. Vi valgt at blive og sige, at vi vil LO. Det er 
tilsyneladende dem, som truer med at gå, der sætter kursen«, siger 
formanden, der har svært ved at forstå, at en organisation med 1,5 millioner 
medlemmer skaffer mere politisk indflydelse: 
</p><p>
»Indflydelse bliver altid brugt som argument for at fusionere, men jeg synes, 
at man taler LO’s indflydelse ned. Hvis jeg inviterer venstreformand Lars 
Løkke eller Dansk Folkepartis formand på kaffe, så kommer de. Ringer jeg til 
statsminister Helle Thorning, så bliver telefonen også taget. Det er 
selvfølgelig ikke sikkert, at jeg får min vilje, men der bliver lyttet«. 
</p><p><b class="ext-link">KRONIK </b><a class="embeddedlink" href="http://politiken.dk/debat/kroniken/ECE2522696/hvem-toer-blive-den-sidste-lo-formand/">Hvem tør blive den sidste LO-formand?</a></p><p>
Der er i øjeblikket en møderække i gang med repræsentanter for LO og FTF, som 
skal bane vejen for et beslutningsgrundlag for en sammenlægning. 
</p><p>
»Der er store forbund i LO, som gerne vil lave en ny hovedorganisation. Men 
det er naturligvis en voldsom knold på vejen, at det største forbund ikke er 
begejstret. Spørgsmålet er, om man kan finde en mellemvej, som 
tilfredsstiller begge parter. Det er et åbent spørgsmål, om det lykkes«, 
siger arbejdsmarkedsforsker Søren Kaj Andersen fra forskningscentret Faos. 
</p><h3>
Fokus forsvinder
</h3><p>
3F’s interne undersøgelser viser, at medlemmerne lægger mest vægt på 
arbejdsmiljø, lærlinge- og praktikpladser og efteruddannelse. 
</p><p>
»En fusion vil betyde svækket fokus og momentum i kampen mod de 
plattenslagere, der mener, de kan tilbyde arbejdskraft til 50 kroner i 
timen«, siger Per Christensen. 
</p><p>
LO-formand Harald Børsting, der i flere år har arbejdet ihærdigt på at skabe 
en stor hovedorganisation, er enig i, at ’snakken’ ikke må stjæle fokus i 
årevis. 
</p><p>
»Det er vigtigt at få truffet en beslutning, om der kan skabes et konkret 
grundlag for skabelsen af en ny hovedorganisation, eller om vi skal stoppe 
og fortsætte med arbejde sammen. Og jeg hører til dem, som vil skabe et 
konkret grundlag for en ny organisation«, siger Harald Børsting. 
</p><p>
Sammenslutningen bliver et centralt tema på LO-kongressen i oktober. 
</p><p class=" bl-elem">
»Vi skal ikke træffe beslutning om sammenslutning på kongressen, men forhandle 
et sammenslutningsgrundlag. Jeg anbefaler, at det går i gang umiddelbart 
efter kongressen«, siger Børsting. 
</p>	
</div>

</div></body></html>
