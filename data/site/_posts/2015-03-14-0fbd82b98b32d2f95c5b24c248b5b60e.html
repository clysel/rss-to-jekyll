---
layout:     post
title: 	    "Her er dit brød: Sådan er sundhedsværdien i de hvide og grove"
post_author:	    
post_date:	    Sat, 14 Mar 2015 19:32:37 +0100
post_site:	    politiken.dk 
post_link:	    http://politiken.dk/forbrugogliv/forbrug/tjekmad/ECE2584420/her-er-dit-broed-saadan-er-sundhedsvaerdien-i-de-hvide-og-grove/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Brød bagt på ældre meltyper, som spelt, der i disse år er blevet moderne, er 
ikke sundere end almindelig grahamsmel eller rugmel. Hvidt brød kan være ok. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2301163/grov-tendens-fuldkorn-skubber-det-hvide-broed-til-side/">Grov tendens: Fuldkorn skubber 
det hvide brød til side</a></p><p><b>1. Hvidt brød: </b>Er bagt på raffineret mel, hvor kornskallerne er 
sorteret fra. Hvidt brød er ikke farligt, men det indeholder meget ’hurtig’ 
energi, samtidig med at, at det giver lav mæthedsfornemmelse. 
</p><p>
Derfor er det let at komme til at overspise hvidt brød og få bratte udsving i 
blodsukker og insulinniveau. Lever man et meget aktivt liv, og spiser man 
sundt og varieret, er det okay at få lidt hvidt brød indimellem. Men vi skal 
lære at tænke på hvidt brød som kage. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/madnyt/ECE1428048/laer-at-bage-danskernes-foerste-broed/">Lær at bage danskernes første 
brød </a></p><p><b>2. Surdejsbrød:</b> Er bagt med en såkaldt surdej som hævemiddel, 
enten i stedet for eller i kombination med almindeligt gær. Surdejsbrød er 
ikke sundere end andre brødtyper. Man skal vælge surdejsbrød for smagens 
skyld, men stadig være opmærksom på, om det er bagt på fuldkornsmel. 
Derudover skal man være forsigtig med at spise store mængder surdejsbrød fra 
bageren, da undersøgelser fra Hjerteforeningen har vist, at bagerbrødet ofte 
har et meget højt indhold af salt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/tjekmadguide/ECE2106053/giv-din-surdej-nyt-liv-i-laekre-broedvariationer/">Giv din surdej nyt liv i lækre 
brødvariationer</a></p><p><b>3. Fuldkornsbrød: </b>Er bagt på mel, hvor hele kornet er malet med. 
Kornskallen indeholder gavnlige ting, som antioxidanter, vitaminer, 
mineraler og fibre. Fibre skal vi spise hver dag, og fuldkornsbrød, og især 
rugbrød, er en god kilde til fibre. Fibre forbedrer fordøjelsen, giver 
langvarig mæthedsfornemmelse, mindsker optaget af kolesterol i blodet og 
forebygger type 2 diabetes, hjertekarsygdomme og tarmkræft. Også under et 
vægttab kan fuldkornsbrød med fordel indgå i kosten. 
</p><p><b class="ext-link">OPSKRIFT</b><a class="embeddedlink" href="http://politiken.dk/mad/opskrifter/ECE2519708/rugbroed-med-surdej/">Rugbrød med surdej</a></p><p class=" bl-elem">
Kilder: Ernæringsforsker Marianne Uhre Jakobsen. Seniorforsker Ulla Toft. 
Sportsdiætist Christina Nielsen. Seniorforsker Anja Olsen. 
</p>	
</div>
</div></body></html>
