---
layout:     post
title: 	    "Wozniacki skal slås med Serenas skrækmodstander"
post_author:	    
post_date:	    Tue, 17 Feb 2015 20:16:36 +0100
post_site:	    politiken.dk 
post_link:	    http://politiken.dk/sport/tennis/ECE2550937/wozniacki-skal-slaas-med-serenas-skraekmodstander/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter tirsdagens sejr i tre sæt i Dubai over over Samantha Stosur var Caroline 
Wozniacki godt brugt, men det er ikke sikkert, det bliver ret meget lettere 
i 3. runde, hvor Alizé Cornet fra Frankrig onsdag aften venter. Cornet er en 
spiller, der af og til leverer på aller højeste niveau, og det har især 
Serena Williams fået at føle. 
</p><p>
Til gengæld kan Wozniacki søge tryghed og optimisme i det faktum, at hun har 
en 5-1-statistik mod sin kommende modstander, selv om det seneste møde netop 
blev en sej tresætter, da de to sidste år duellerede i Indian Wells. 
</p><p><b>Stærk i Dubai sidste år</b></p><p>
Men da der sidste år blev spillet semifinaler i Dubai, hvor Wozniacki tabte 
til den senere vinder Venus Williams, var det Cornet, der forhindrede den 
store familien Williams-finale ved at nedlægge ranglistens nr. 1 Serena 
Williams i to sæt. Og ranglistens nr. 19 har fået så godt fat i sin berømte 
amerikanske modstander, at hun er en af de meget få spillere, der ikke har 
en negativ statistik mod fænomenet med de 19 Grand Slam-titler. 
</p><p><b class="ext-link">SLID:</b><a class="embeddedlink" href="http://politiken.dk/sport/tennis/ECE2550250/wozniacki-vinder-en-sejtraekker-i-tredje-forsoeg/">Wozniacki vinder en sejtrækker i tredje 
forsøg</a></p><p>
3-3 hedder det i indbyrdes opgør, hvoraf Alizé Cornet har vundet de tre 
seneste gange. Denne gang bliver der dog ikke chance for at forbedre den 
flotte statistik, for selv om det skulle lykkes Cornet at besejre Wozniacki, 
så hindrer et afbud fra Serena Williams den mulighed. 
</p><p>
Og Cornet kan få rigeligt at se til mod Wozniacki. Danskerens stil passer ikke 
godt til hende, for hun kan ikke præstere samme tålmodighed og stabilitet i 
defensiven, og ofte bliver offensiven lidt for vild, hvilket i årevis har 
givet problemer. 
</p><p><b>Fremgang i 2014</b></p><p>
Sidste år kunne Cornet imidlertid efter fem års pause igen give top 
10-spillerne modstand, og ud over Serena Williams kunne hun notere gevinster 
mod Simona Halep og Agnieszka Radwanska. 
</p><p>
Den franske spiller er en meget følelsesladet type, hvilket gør mange af 
hendes kampe underholdende. Til tider løber følelserne dog af med hende, og 
det forhindrer hende i at skaffe den succes, hendes spil måske kunne 
retfærdiggøre. I denne sæson er Cornet da heller ikke kommet godt i gang, 
for i de første fire turneringer er det bedste resultat blot en 3. 
rundekamp. 
</p><p><b>Wozniacki hårdt ramt</b></p><p>
Lidt bedre er det gået for Wozniacki, men hendes spil var også meget svingende 
mod Stosur. 
</p><p>
»Lige nu gør det ondt over hele kroppen. Jeg skal have noget behandling og 
slappe af, og så er jeg klar til næste kamp. Den bliver hård, for Cornet er 
en god modstander, og hun nåede finalen her sidste år. Men jeg vil ikke 
tænke for meget på den kamp - jeg vil først nyde, at jeg er kommet videre«, 
sagde Caroline Wozniacki tirsdag ifølge Ritzau. 
</p><p class=" bl-elem">
Kampen Wozniacki-Cornet spilles på centre court som anden kamp på onsdagens 
aftenprogram. 
</p>	
</div>
</div></body></html>
