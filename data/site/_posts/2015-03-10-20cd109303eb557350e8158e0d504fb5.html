---
layout:     post
title: 	    "Flyttede for børnene: »I en lang periode var boligsiderne vores godnatlæsning«"
post_author:	    
post_date:	    Tue, 10 Mar 2015 19:07:29 +0100
post_site:	    politiken.dk 
post_link:	    http://politiken.dk/oekonomi/bolig/ECE2580074/flyttede-for-boernene-i-en-lang-periode-var-boligsiderne-vores-godnatlaesning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Serie</h4>
<h5>
Det delte land</h5>
<p class="fakta-body" data-buildingblock="embedded_factboxlink">
Boligfesten er i gang i København og andre store byer. Imens står huspriserne 
i stampe ude på landet, og mange flytter væk. Men ikke alle har givet op. 
Politiken undersøger ugen igennem det skæve Danmark med udgangspunkt i 
København - og Odsherred, der mod alle odds har skabt en positiv udvikling i 
det nordvestlige hjørne af Sjælland. 
</p>
</div><p>
Ballonerne ligger spredt på gulvet i lejligheden på femte sal. En fe i 
lysegrønne klæder svinger sin tryllestav, og får en håndfuld slik fra kagen 
på bordet som belønning. 
</p><p>
Vi befinder os på Islands Brygge, og feen hedder i virkeligheden Mona. Hun er 
tre år gammel, og har netop holdt børnefødselsdag sammen med sin søster 
Ella, som snart bliver seks. 
</p><p>
Inden længe skal de forlade deres barndomslejlighed til fordel for en lidt 
større villa på Amager, og kan se frem til at lege i haven frem for i gården 
helt nede på gadeniveau. 
</p><p>
Deres forældre, Ulrich Elmer Hansen og Mie Vorbjerg, skrev nemlig under på 
drømmehuset i sidste uge. Dermed bliver de endnu et af de forældrepar, som 
opgraderer deres bolig til fordel for mere plads. 
</p><p><b class="ext-link">TENDENS </b><a class="embeddedlink" href="http://politiken.dk/oekonomi/bolig/ECE2579912/boernefamilier-melder-sig-igen-paa-boligmarkedet/">Børnefamilier opgraderer igen til noget 
større</a></p><p>
»Vi er vant til at bo småt, have et lille køkken og at badeværelset er på 
størrelse med et skab. Men om ti år er børnene teenagere, og så er det fedt, 
at der er plads til teenageværelser i kælderen«, siger Mie Vorbjerg. 
</p><h3>
Små, detaljerede drømme om fremtiden 
</h3><p>
Noget af det, de har savnet allermest ved deres lejlighed i byen, er 
muligheden for at lade børnene lege på egen hånd. For hvis de to piger 
skulle alene ned i gården, er de uden for rækkevidde oppe fra femte sal, 
siger hun. 
</p><div class="art-quote article-box">
<p class="quote"/>
<blockquote>
<p class="quote-txt">
En lejlighed er på en eller anden måde et projekt med to børn
</p>
<p class="sender">
Mie Vorbjerg 
</p>
</blockquote>
</div><p/><p>
»En lejlighed er på en eller anden måde et projekt med to børn, og specielt 
når den ligger helt oppe på femte sal. Vi vil gerne have en have, hvor 
børnene selv kan lege, uden at vi skal sætte en hel dag af til at følge dem 
på legepladsen og holde øje med dem«, siger hun. 
</p><p><b class="ext-link">GRAFIK:</b><a class="embeddedlink" href="http://politiken.dk/oekonomi/bolig/ECE2578372/grafik-se-prisudviklingen-paa-adresser-i-hovedstaden/">Se prisudviklingen på adresser i 
hovedstaden</a></p><p>
Selv om drømmen i starten var en murermestervilla med masser af plads, blev 
det vigtigere for Mie og Ulrich, at der var muligheder i huset. Og når man 
som forælder er på udkig efter børnenes kommende barndomshjem, kan man ikke 
lade være med at drømme. 
</p><p>
»Jeg har i lang tid drømt om at have en lille jolle nede ved havnen, hvor jeg 
kan tage pigerne på sejltur en gang imellem. Det er alle de små drømme og 
forestillinger man får, der gør, at vi gerne ville lidt ud fra byen«, siger 
Ulrich. 
</p><h3>
Det handler om at være hurtig og slå til, når chancen byder sig 
</h3><p>
Ulrich og Mies jagt på drømmeboligen startede for omtrent to år siden. I den 
periode har de været til utallige fremvisninger, og har med egne øjne set, 
hvordan efterspørgslen kun er steget blandt familier som deres egen. 
</p><div class="art-quote article-box">
<p class="quote"/>
<blockquote>
<p class="quote-txt">
Vi vælter næsten over hinanden til åbent hus, og det er alle sammen par 
ligesom os ? samme alder, samme antal børn og samme sted i livet som os
</p>
<p class="sender">
Ulrich Elmer Hansen 
</p>
</blockquote>
</div><p/><p>
»Vi vælter næsten over hinanden til åbent hus, og det er alle sammen par 
ligesom os – samme alder, samme antal børn og samme sted i livet som os. Og 
siden vi startede for to år siden, kan vi se, at der er lagt 2-300.000 
kroner oven i priserne«, siger Ulrich. 
</p><p><b class="ext-link">REKORD</b><a class="embeddedlink" href="http://politiken.dk/oekonomi/bolig/ECE2576588/nu-slaar-boligpriser-i-koebenhavn-rekord-men-ny-boble-er-ikke-paa-vej/">Nu slår boligpriser i København rekord, 
men ny boble er ikke på vej</a></p><p>
Og når køberkonkurrencen er blevet så meget hårdere, er det vigtigt at være 
hurtig på aftrækkeren, hvis man vil have en chance for at få det hus, man 
drømmer om, mener Mie. 
</p><p>
»I en lang periode var boligsiderne vores godnatlæsning. De fleste nye opslag 
bliver revet væk, så det handler om at være hurtig og slå til, når chancen 
byder sig«, siger hun. 
</p><p>
Og da deres drømmehus på Amager blev lagt på nettet en søndag aften, gik det 
også stærkt med henvendelserne fra andre interesserede købere. 
</p><p>
»Allerede mandag havde de fået 15 henvendelser fra familier ligesom os. Men vi 
havde allerede afklaret med banken og fået en slags forhåndsgodkendelse på 
et køb i den størrelse, så i løbet af samme uge fik vi set det to gange, 
ordnet papirer og skrevet under. Vi fik huset, fordi vi var hurtige og 
forberedte«, siger Ulrich. 
</p><h3>
Det er sælgers marked lige nu 
</h3><p>
Andelslejligheden, som de bor i lidt endnu, købte de for 14 år siden for 
45.000 kroner. »Siden er den bare steget og steget«, siger Mie, og har svært 
ved at holde et grin tilbage. 
</p><p>
Og selvom prisen i dag mildest talt er betydeligt højere, regner de ikke med 
at få problemer med at sælge den igen. De kan nemlig se, at lejligheder af 
samme art bliver revet væk i deres andelsforening, og skulle alt glippe, har 
de selv en køber i baghånden. 
</p><p><b class="ext-link">UDVIKLING </b><a class="embeddedlink" href="http://politiken.dk/oekonomi/bolig/ECE2576595/de-dyre-omraader-bliver-dyrere/">De dyre områder bliver dyrere</a></p><p>
»Det er virkelig sælgers marked lige nu, for så længe lejligheden er i en vis 
stand, bliver de revet væk med det samme«, siger Ulrich. 
</p><p>
Til sommer starter Ella i skole, og efter alt at dømme bliver det på Amager. 
Og Mona, feen, vil formentlig starte samme sted, når det er hendes tur. For 
Mie og Ulrich regner med, at de skal blive boende i det nye hus resten af 
deres liv. 
</p><p class=" bl-elem">
»Det er det bedste hus i verden!«, siger Mie. 
</p>	
</div>
</div></body></html>
