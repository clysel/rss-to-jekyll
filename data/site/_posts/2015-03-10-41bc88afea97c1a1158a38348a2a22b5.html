---
layout:     post
title: 	    "Togaftale for de næste ti år er uden fremtidssikring"
post_author:	    
post_date:	    Tue, 10 Mar 2015 21:15:40 +0100
post_site:	    politiken.dk 
post_link:	    http://politiken.dk/indland/politik/ECE2582106/togaftale-for-de-naeste-ti-aar-er-uden-fremtidssikring/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er højst usikkert, om den tiårsaftale for DSB’s drift, som 
transportminister Magnus Heunicke (S) har indgået med SF og Enhedslisten, 
rent faktisk bliver ført ud i livet. 
</p><div class="art-quote article-box">
<p class="quote"/>
<blockquote>
<p class="quote-txt">
Dansk Folkeparti blandede ting ind i aftalen, som ikke rigtig havde noget med 
selve DSB-kontrakten at gøre
</p>
<p class="sender">
Transportminister Magnus Heunicke (S) 
</p>
</blockquote>
</div><p>
Transportministeren erkender nemlig, at det vil stå en eventuelt kommende 
borgerlig regering frit for at ændre eller ligefrem annullere aftalen efter 
et valg og erstatte den af en ny.</p><p>
Hverken Venstre, de konservative, Liberal Alliance eller Dansk Folkeparti, der 
ifølge samtlige meningsmålinger ser ud til at kunne mønstre et solidt 
flertal efter valget, sad med ved mødebordet, da Heunicke i aftes kom i hus 
med aftalen, der definerer præmisserne for statsbanernes drift i perioden 
frem til udgangen af 2024. Blandt andet om 25 pct. flere passagerer end i 
dag, ekstra lyntog og skærpede præmisser for, hvornår et tog bliver 
defineret som forsinket.
</p><h3>
En transportminister er per definition ejer af DSB
</h3><p>
Direkte adspurgt, om der juridisk eller politisk vil være noget til hinder 
for, at ny transportminister senere efter et valg vil kunne ændre mere eller 
mindre fundamentalt på aftalen, svarer Heunicke:
</p><p>
»Jeg går selvfølgelig til valg på, at vi skal genvinde magten. Men det er jo 
sådan, at en transportminister per definition er ejer af DSB, og derfor har 
man selvfølgelig muligheder som transportminister til hver en tid at benytte 
sig af det«.
</p><h3>
»Vi vil selvfølgelig kæmpe for, at det bliver til virkelighed«
</h3><p>
Da Heunickes forgænger på transportministerposten, SF’s Pia Olsen Dyhr, i 
januar i fjor indgik den milliardstore aftale om en togfond, gik det for at 
være afgørende for den daværende S-R-SF-regering at få mindst ét borgerligt 
parti med i aftalen for at sikre dens politiske soliditet. 
</p><p>
Men den logik fulgte Heunicke ikke. Han var særligt var imod Venstres ønske om 
årlige trecifrede millionbeskæringer af DSB’s budgetter.
</p><p><i class=" bl-elem">Men I har tidligere lavet holdbare transportforlig med Dansk Folkeparti. 
Hvorfor er de ikke med?</i></p><p>
»Vi forhandlede også længere med Dansk Folkeparti end med Venstre og de 
konservative. Men Dansk Folkeparti blandede ting ind i aftalen, som ikke 
rigtig havde noget med selve DSB-kontrakten at gøre«, siger Heunicke.
</p><p><i class=" bl-elem">Men hvor langtidsholdbar er den aftale?</i></p><p>
»De forbedringer for pendlerne, der ligger i aftalen, er det, vi mener skal 
til. Det er afgørende for pendlernes hverdag og også for vores nation. Så vi 
vil selvfølgelig kæmpe for, at det bliver til virkelighed«.
</p><p><i class=" bl-elem">Men der er jo ikke meget magt bag de ord, hvis I ender med at tabe valget?</i></p><p>
»Det må du have et svar på fra Venstre og de konservative. Om de vil droppe og 
afskaffe de flere afgange, de flere lyntog mellem København og Aarhus og de 
ekstra tog på den sjællandske regionalbane. Det har pendlerne krav på et 
svar på«.
</p><h3>
De borgerlige forholder sig afventende
</h3><p>
Mens forhandlere fra Enhedslisten, SF og de radikale glædede sig over aftalens 
resultater, valgte de borgerlige transportordførere at forholde sig 
afventende. 
</p><p>
Transportordfører Kristian Pihl Lorentzen (V) understreger, at Venstre ikke på 
forhånd har nogen skjult dagsorden om at kaste en bombe ned over aftalen, 
men hvad partiet vil ændre »er det for tidligt at sige noget om endnu«.
</p><p>
»Nu ligger der en juridisk bindende kontrakt mellem staten og DSB. Og den er 
der. Jeg kan ikke forestille mig, at vi bare vil kaste det hele op i 
luften«, siger Pihl Lorentzen.
</p><p>
Han roser flere elementer i aftalen bl.a. opstramningen af kravene til DSB’s 
rettidighed og forbedringerne for passagerer med fysiske handicap. Omvendt 
klandrer han aftalen for, at der ikke er gjort noget ved Venstres 
grundlæggende hovedanke bag planen, nemlig at den er baseret på midler fra 
togfonden, der bygger på finansiering fra en højere beskatning af 
olieindtægter fra Nordsøen. En finansiering, der i takt med de faldende 
oliepriser er sået alvorlig tvivl om.
</p><p>
»Det er uspiseligt. Det samme er den skrøbelige materielplan«, siger Pihl 
Lorentzen og peger på, at aftalen i store træk er baseret på, at de 
skandaleramte IC4-tog kommer i drift i langt højere grad end det hidtil har 
været tilfældet.
</p><p>
»Det har været et kardinalpunkt for os, at materielplanen skulle være robust, 
men det er den ikke. Desuden har de ikke imødekommet os på vores ønske om en 
masterplan for udbud for de næste 10-15 år«, siger Pihl Lorentzen.
</p><h3>
Enhedslisten er godt tilfreds
</h3><p>
Regeringen lægger i aftalen op til, at der skal udarbejdes en såkaldt 
»udbudsanalyse« for fremtidige udbud. Hvilket imidlertid slet ikke er nok 
for Venstre.
</p><p>
»At lægge op til en udbudsanalyse er jo ren forhalingstaktik. Det er sådan 
noget, man skriver, hvis man ikke vil have noget fremmet. Det, vi 
forhandlede om, var en egentlig masterplan for. Det er jo allerede 
analyseret af regeringens egen produktivitetskommission«, siger Pihl 
Lorentzen.
</p><p>
Enhedslistens transportordfører Henning Hyllested er omvendt godt tilfreds med 
aftalen om end venstrefløjspartiet ikke kom igennem med dets krav om 
billigere billetter.
</p><p class=" bl-elem">
»Vi får mere togtrafik for pengene, vi får flere siddepladser, vi får skærpede 
krav til rettidighed og vi får forbedringer for personer med handicap«, 
siger Henning Hyllested.
</p>	
</div>
</div></body></html>
