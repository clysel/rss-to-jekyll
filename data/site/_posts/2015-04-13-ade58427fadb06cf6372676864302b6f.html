---
layout:     post
title: 	    "Bliv klar til 'Game of Thrones' - det politiske spil står åbent"
post_author:	    
post_date:	    Mon, 13 Apr 2015 10:58:02 +0200
post_site:	    politiken.dk 
post_link:	    http://politiken.dk/kultur/filmogtv/ECE2621445/bliv-klar-til-game-of-thrones---det-politiske-spil-staar-aabent/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Femte sæson af HBO-succesen 'Game of Thrones' havde premiere i nat dansk tid 
og vil formentlig ramme de fleste fans' tv-skærme i aften. 
</p><p>
Her kommer fem bud fra Tobias Bukkehave, forfatter til bogen ’50 tv-serier, du 
skal se’, på de mest interessante karakterer, og hvad der bliver mest 
spændende at følge i femte sæson (og da Politiken spurgte ham, om han var 
opdateret på serien Game of Thrones lød svaret: »Er paven katolik?«). 
</p><p>
»Man skelner grundlæggende mellem <i>high fantasy </i>og<i> low 
fantasy</i> settings. I high fantasy ser vi masser af drager, ildkugler og 
magi. Low fantasy er i højere grad mytisk inspireret, middelalderligt og 
søger på mange måder en realistisk skildring af en svunden tid. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2622521/anmeldere-om-ny-saeson-game-of-thrones-overgaar-sig-selv/">Anmeldere om ny sæson: 'Game 
of Thrones' overgår sig selv</a></p><p>
’Game of Thrones’ har fra begyndelsen været low fantasy, hvor magien lå i tre 
drageæg og nogle væsner kaldet <i>white walkers</i>. I slutningen 
af fjerde sæson tog serien dog flere skridt mod high fantasy med en 
skelethær, ildkugler og ildspyende drager. Det bliver spændende at se, om 
serien kan bære mere high fantasy, eller om det vil fjerne noget af dens rå 
charme. 
</p><p>
Vi står lige nu et sted, hvor seriens mest magtfulde figur, Tywin Lannister, 
er blevet slået ihjel, og med hans død er det politiske spil åbnet. Det var 
bl.a. ham, der arrangerede ’Red Wedding’, den berømte scene i tredje sæson, 
hvor halvdelen af hovedkaraktererne blev slået ihjel.Selv regner jeg med at 
magten overgår til Cercei Lannister, Tywins datter«. 
</p><h3>
Cercei Lannister <span class="img-contimg-fl-right"><img class="image inlineLightBox" src="http://multimedia.pol.dk/archive/00926/Game_of_Thrones__Ce_926991v.jpg" alt="" border="0"/></span></h3><p>
»Lannister-familien har ageret antagonister hidtil, men polerne skifter tit i 
serien. Cercei er dronning, og hun og hendes bror, Jamie (Nikolaj 
Coster-Waldau) er to forkælede adelige, som har fået alt forærende og i 
deres kedsommelige dekadence har haft et seksuelt forhold. Jeg har snaget 
lidt i bøgerne, som serien er skabt over, og der kommer noglehårde valg og 
udfordringer for hende her i sæson 5. Blandt andet en scene, hvor hun skal 
gå en nøgen <i>walk of shame</i> gennem en folkehob for at redde 
sit barn. Med farens død står hun til at blive en af de mest magtfulde i 
universet, men hun står altså til at skulle pilles ned. Jeg forventer noget 
traumatiserende, nærmest a la ’Red Wedding’ omkring hendes karakter«. 
</p><h3>
Jamie Lannister 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/Game_of_Thrones__Ja_926964v.jpg" alt="" border="0"/></span>
»Cerceis bror. Han arver ikke magt eller land efter Tywin, for han er ridder 
og må ikke rigtig eje noget. Han var den dygtigste sværdkæmper i Westeros, 
men har nu mistet sin hånd. Han var the arrogante <i>bad guy</i>, som 
er ved at ændre sig til at blive god. Det bliver interessant at se, hvilken 
sti han vælger nu. Bedst som vi troede, han var slået ind på en humanistisk 
og lys sti, semi-voldtog han sin søster på et alter. Så han har mange 
aspekter. Tidligere var han hedonisten med langt lyst hår, smuk som en 
forårsdag, som skulle have damer, noget godt at spise og blære sig. Men han 
er i mellemtiden blevet banket gul og blå, taget til fange, slæbt gennem 
mudderet og tvunget til at drikke hestepis. Hans figur har fået mere og mere 
vægt gennem serien, og det lægger op til, at han får en kæmperolle nu«. 
</p><h3>
Arya Stark 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00926/Game_of_Thrones__Ar_926966v.jpg" alt="" border="0"/></span>
»Den besynderlige drengepige, som er ved at uddanne sig til snigmorder. Hun er 
yngste datter af Eddard Stark, og en af dem, der overlevede, da en række 
medlemmer af Stark-familien blev slået ihjel ved ’Red Wedding’. Den trang, 
vi som publikum har, til at Stark-familien får hævn, erindtil nu ikke blevet 
forløst. Arya er en af dem, der potentielt kan tage hævn. Det har hun 
svoret, og hendes <i>plotline</i> kan blive rigtig interessant i næste 
sæson. Hun er nu cirka 15 år og alene på vej med skib til en anden 
verdensdel, hvor hun skal finde en særlig klan, der skal lære hende op som 
snigmorder«. 
</p><h3>
Lord 'Littlefinger' Baelish <span class="img-contimg-fl-right"><img class="image inlineLightBox" src="http://multimedia.pol.dk/archive/00926/Game_of_Thrones__Li_926969v.jpg" alt="" border="0"/></span></h3><p>
»Aryas søster Sansa er endt i en underlig alliance med karakteren 
Littlefinger, som jeg glæder mig til at se, hvad der sker med. Littlefinger, 
som rigtigt hedder Petyr Baelish, er den mest intrigante person i Westeros. 
Han var forelsket i Eddard Starks kone, Catelyn, og hun var det eneste 
ømhedspunkt i en mand, der ellers er iskold. Hun blev dog dræbt i ’The Red 
Wedding’, og nu er Baelish i gang med at etablere et mærkeligt forhold til 
Catelyns datter Sansa. Han reddede hende ud af byen Kings Landing, hvor hun 
har været holdt fanget i over to sæsoner. Hun frygter Baelish. Han er 
grusom, men bagved findes en undertone af ægte ømhed for Sansa. Han vil 
gerne være en bedre mand, end han er, og det er en fed motor til en 
tv-karakter«. 
</p><h3>
Daenerys Targaryen 
</h3><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00926/Game_Of_Thrones__Da_926972v.jpg" alt="" border="0"/></span>
»Hun er eneste overlevende i den før så mægtige Tagaryen-familie, som 
historisk altid har haft forbindelse til dragerne. Hun fik tre drageæg i 
bryllupsgave og blev giftet væk til krigeren Khal Drogo fra det barbariske 
Dothraki-hestefolk, for at hun og hendes ondskabsfulde bror kunne få en hær. 
Både Broren og Khal Drogo døde, og Daenerys brugte magi for at udklække 
æggene. Nu har Daenerys en hær og tre drager, men ingen skibe til at sejle 
over vandet og tilbagevinde Jerntronen, som før tilhørte hendes familie. De 
tre drager har hidtil været små og søde, men nu er de store og farlige. 
Daenerys ønsker at regere hele Westeros, og indtil nu har vi holdt med 
hende. Men hendes far var kendt som Den Gale Konge, og det bliver spændende 
at se, om det vanvid, der ligger i blodet får overtaget hos hende også«. 
</p>	
</div>

</div></body></html>
