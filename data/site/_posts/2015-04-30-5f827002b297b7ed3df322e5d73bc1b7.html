---
layout:     post
title: 	    "Netværksproblemer hos Nets forsinker lønudbetalinger og stresser netbank"
post_author:	    Elías Christian Lundström
post_date:	    Thu, 30 Apr 2015 14:04:58 +0000
post_site:	    www.version2.dk 
post_link:	    http://www.version2.dk/artikel/netvaerksproblemer-hos-nets-forsinker-loenudbetalinger-og-stresser-netbank-165633?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Der er tilsyneladende en sammenhæng mellem en række it-problemer i bankerne i dag, hvor flere kunder har oplevet, at løn og pension er blevet udbetalt med flere timers forsinkelse. Også flere netbanker samt MobilePay har været nede, men de fleste tjenester er efter alt at dømme oppe at køre igen.</p>

<p>Problemet stammer fra en uopklaret fejl i nat hos Nets, der clearer udbetalingerne mellem bankerne</p>

<p>»Der er noget i kommunikationen mellem datacentre og os, hvor det gik galt i nat. Det blev løst hurtigt, men gav forsinkelser så bankerne først modtog betalingerne senere end normalt. Derfor blev også deres processer forsinket,« siger presserådgiver i Nets Ulrik Marschall til Version2 og pointerer, at der sandsynligvis ikke er tale om en forsinkelse på mere end et par timer.</p>

<p><figure class="plugin right zoomable"><img data-original-image="http://www.version2.dk/sites/v2/files/nordea_netbank_nede.png" src="http://www.version2.dk/sites/v2/files/styles/medium/public/nordea_netbank_nede.png?itok=Fut89-DF" alt=""/><figcaption>Det har været svært at logge på blandt andet Nordeas netbank og mobilbank siden i morges. </figcaption></figure></p>

<p>Der har desuden været problemer med log-on til netbankerne i blandt andet Danske Bank og Nordea. De svigtende tjenester skyldes efter sigende presset fra alle dem, der forsøger at logge ind, hvis man skal tro begge bankers egne spekulationer.</p>

<p>Nordea skriver på hjemmesiden, at log on-problemerne skyldes, at systemerne er blevet ekstra belastede af al den ekstra aktivitet fra folk, der forsøger at logge ind.</p>

<p>Danske Bank har givet en lignende udmelding til Version2:</p>

<p>»Vi kan ikke sige med sikkerhed, hvad årsagen er. Vi har en hypotese om, at det er en kombination af flere ting. Det er sidst på måneden, hvor der er et stort pres på, at folk vil se løn, og så var er lønoverførselsesproblemet hos Nets, som skabte en buzz i medierne og yderligere forstærkede det tryk, der var på os og de andre danske banker,« siger souschef i Danske Bank Peter Kjærgaard.</p>

<p>Nordea meldte om ud om problemerne med adgangen til netbank første gang i morges kl. 9.30 på bankens hjemmeside, og der står ikke noget om, at netbanken skulle være oppe at køre igen. Det har været umuligt at få et svar fra Nordea på nedbruddet.</p>
  </section>

  
      </div></body></html>
