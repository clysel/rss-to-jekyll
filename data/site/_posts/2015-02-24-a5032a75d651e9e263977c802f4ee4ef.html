---
layout:     post
title: 	    "Madanmelderne spår: Sådan bliver michelinstjernerne fordelt torsdag"
post_author:	    
post_date:	    Tue, 24 Feb 2015 10:39:19 +0100
post_site:	    politiken.dk 
post_link:	    http://politiken.dk/mad/ECE2549029/madanmelderne-spaar-saadan-bliver-michelinstjernerne-fordelt-torsdag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Wassim Hallal behøver ikke at gå i sort torsdag formiddag, mener de danske 
madanmeldere. 
</p><p>
Kokken på Frederikshøj har bebudet, at det er helt afgørende for ham, at 
michelinguidens inspektører belønner hans indsats på Frederikshøj med en 
stjerne, når den første udgave af Nordic Cities udkommer. Og den får han, 
mener altså anmelderne. 
</p><p><b class="ext-link">LÆS INTERVIEW</b><a class="embeddedlink" href="http://politiken.dk/mad/ECE2555982/wassim-hallal-der-gaar-en-sort-klap-ned-hvis-vi-ikke-faar-en-michelinstjerne/">Wassim Hallal: »Der går en 
sort klap ned, hvis vi ikke får en Michelinstjerne« </a></p><p>
Ole Troelsø fra Børsen mener, at Hallal på Frederikshøj er »selvskreven« til 
en stjerne, og madanmelder hos Gastro, Rene Langdahl Jørgensen, går endnu 
længere: 
</p><p>
»Min mening er, at de skulle have tre stjerner (ligesom i øvrigt i Geranium). 
Som et af de få topsteder i Danmark kører Frederikshøj med flere menuer <i>og</i> 
a la carte/signaturretter, og det efterlyser Michelin jo netop for den 
tredje stjerne«. 
</p><h3>
Bib-potentiale i smilets by 
</h3><p>
Anmelderne er også så godt som enige om, at der ikke er andre restauranter i 
Aarhus, som har niveau til en stjerne. Til gengæld peger de på en række 
steder med Bib Gourmand-potentiale. 
</p><p>
»Den nuværende scene i Aarhus fortjener én stjerne og en håndfuld bib'er«, 
mener Søren Frank, madanmelder fra Berlingske. 
</p><p>
»Restaurantscenen i Aarhus er præget af, at det er uddannelsesby, og derfor 
bejles der i vid udstrækning til et publikum, der ikke har enormt mange 
penge at gå ud for. Og på den konto er efterhånden en del steder med Bib 
Gourmand-potentiale«, påpeger Jesper Uhrup, chefredaktør for madmagasinet 
Gastro. 
</p><p>
»Restaurant ET, Brødrene Koch og Miró kunne godt tænkes at få en Bib 
Gourmand«, mener Steffen Moestrup, madanmelder på Aarhus Stiftstidende. 
</p><p>
Ole Troelsø fra Børsen supplerer: »Restaurant Et, Nordisk Spisehus, Klassisk 
Fisk, og Pondus er Bib Gourmand-materiale«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/madnyt/ECE2401266/flere-aarhus-restauranter-har-faaet-besoeg-af-michelin/">Flere Aarhus-restauranter har 
fået besøg af Michelin</a></p><h3>
Den øvrige provins bliver overset 
</h3><p>
I øvrigt er anmelderne ganske enige om, at guiden i år ikke kommer uden for 
Aarhus, hvilket betyder at hverken Falsled Kro på Fyn, Henne Kirkeby Kro på 
Vestkysten, Dragsholm Slot i Odsherred, Babette i Vordingborg, Ti Trin Ned i 
Fredericia eller andre gode steder uden for landets to største byer, skal 
gøre sig håb om at komme med i den prominente bog. 
</p><p>
Men det betyder ikke, at alle er enige i Michelins prioritering. 
</p><p>
For eksempel argumenterer Morten Vilsbæk, formand for Danske Madanmeldere og 
madredaktør for Fyns Stiftstidende, at Fyn alene har gode michelinbud med 
Per Hallundbæk på Falsked Kro, med Thomas Pasfalls restaurant i Odense og 
med Patrick Lieffroys restaurant i Nyborg. 
</p><p>
»De bedste restauranter på Fyn kan sagtens matche niveauet i København, når 
det kommer til håndværk og råvarer, men det kniber med den innovation, som 
præger hovedstaden - men Michelin fokuserer jo på det klassiske, så de tre 
nævnte burde have en god chance«, mener han. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00915/Dragsholm_Slot_915496y.jpg" alt="" border="0"/><span class="caption"><span class="f-img-caption">Forbigået. 
</span>En række gode restauranter med michelinkvaliteter bliver forbigået i den ny michelinguide - alene af den årsag, at de ikke ligger i Aarhus eller København. Foto: Miriam Dalsgaard.</span></span></p><p>
Men andre mener, at det er en gyldig vurdering at holde sig til København og 
Aarhus. 
</p><p>
»Der har været lidt typisk dansk storhedsvanvid omkring de potentielle 
provinsstjerner, men realistisk er der ikke mange, som burde have. Ruths i 
Skagen mistede desværre for nylig Thorsten Schmidt - her var niveauet til 
stjerne. Frederiksminde og Dragsholm kunne muligvis sammen med Falsled, Tree 
Top i Vejle og Henne få stjerne«, mener Rene Langdahl Jørgensen. 
</p><p><b class="ext-link">LÆS INTERVIEW</b><a class="embeddedlink" href="http://politiken.dk/mad/madnyt/ECE1919238/i-madens-hemmelige-tjeneste-rebecca-burr-er-madverdenens-mest-magtfulde-kvinde/">I madens hemmelige tjeneste: 
Rebecca Burr er madverdenens mest magtfulde kvinde</a></p><h3>
København rykker ikke helt vildt 
</h3><p>
Anmelderne tror generelt ikke på, at der sker det store i København på 
madfronten. 
</p><div class="art-fakta article-box">
<h4 class="">
Stjerner i København 2014</h4>
<div class="fakta-body" data-buildingblock="embedded_factboxlink">
<p><b>To stjerner:</b></p><p><b>En stjerne</b></p><ul><li>Studio at the Standard </li><li>Søllerød Kro </li><li>Era Ora </li><li>formel B </li><li>Kokkeriet </li><li>Kiin Kiin </li><li>AOC </li><li>Kadeau </li><li>Grønbech &amp; Churchill </li><li>Relæ </li><li>Den Røde Cottage</li><li>Marchal</li><li class=" bl-elem">Clou</li></ul><p>
Tre stjerner i Guide Michelin betyder, at en restaurant er "værd at rejse 
efter". 
</p><p>
To stjerner betyder, at restauranten er "en omvej værd". 
</p><p>
En stjerne betyder, at det er en "rigtig god restaurant i sin kategori". </p><p><b>Bib Gourmand i 1014</b></p><ul><li>Rebel (ny)</li><li>Pluto (ny)</li><li>Bror (ny)</li><li>Marv &amp; Ben</li><li>Frederiks Have</li><li>Fiskebaren</li><li>Søren K</li><li>Restaurant Melee</li><li>Orangeriet</li><li>L'Altro antiristorante</li><li>Famo</li><li class=" bl-elem">Enomania</li></ul><p class=" bl-elem"/>
</div>
</div><p>
Nogle mener, at Kong Hans måske genvinder sin stjerne, andre at det kræver et 
år mere. Nogle mener, at D'Angleterres restaurant Marchal er i farezonen for 
at miste sin stjerne, fordi kokken Ronny Emborg har sagt op, andre peger på, 
at guiden for længst var gået i trykken, da den nyhed slap ud. </p><p><b class="ext-link">LÆS ARTIKEL</b><a class="embeddedlink" href="http://politiken.dk/mad/ECE2548943/dansk-kok-hyret-til-stjernerestaurant-i-new-york/">Dansk kok hyret til 
stjernerestaurant i New York</a></p><p>
Flere slår ned på, at restauranter som Noma, Geranium og Kadeau burde rykke op 
i hierarkiet og få en stjerne mere, og at Alberto K burde få sin første 
stjerne, og som sædvanlig peger flere på, at oversete Mielcke og Hurtigkarl 
burde optages i det gode selskab, men nok bliver forbigået endnu engang. 
</p><p>
»Nu må Michelins drillerier holde op. Noma er ubetinget på niveau med en række 
andre trestjernede, og at de ikke har fået tre allerede, må skyldes, at 
michelinfolkene er irriterede over 'Worlds 50 Best'-listens succes og Nomas 
topplacering der. I samme åndedrag vil jeg sige, at Geranium ligeledes er på 
niveau, om end der nok ikke kommer mere end én trestjernet«, mener Ole 
Troelsø fra Børsen. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/mad/madnyt/ECE2274158/noma-er-igen-verdens-bedste-restaurant/">Noma er igen verdens bedste 
restaurant</a></p><p>
Realistisk tegner det ikke til stjerneregn over København i denne ombæring, 
spår de fleste. Til gengæld mener madanmelderne, at der er gode chancer for, 
at København igen rykker på Bib Gourmand-fronten. 
</p><p>
»Niveauet er rykket markant i mellemklassen det seneste års tid – der er 
simpelthen sat nye standarder i den klasse med steder som No. 2 og Uformel. 
Spørgsmålet er, om Michelin har opdaget det, men det er oplagt og 
sandsynligt, at det betyder flere Bib Gourmander. Det mest spændende er 
måske, om Uformel og No. 2 ligefrem får en stjerne – det ville være 
velfortjent«, mener Jesper Uhrup. 
</p><p>
Men den største hæder - Nordens første trestjernede michelinrestaurant - 
kommer ikke til at gå til Danmark, spår han. 
</p><p class=" bl-elem">
»Jeg er sikker på, at den nye nordiske guide debuterer med den første 
trestjernede restaurant i Norden – og jeg er desværre sikker på, at det ikke 
bliver i København, men i Stockholm. Jeg håb2549029 er, jeg tager fejl«, 
siger Uhrup. 
</p>	
</div>
</div></body></html>
