---
layout:     post
title: 	    "Muhammedtegner ser sig ikke som provokatør"
post_author:	    
post_date:	    Sat, 14 Mar 2015 18:41:16 +0100
post_site:	    politiken.dk 
post_link:	    http://politiken.dk/kultur/ECE2587853/muhammedtegner-ser-sig-ikke-som-provokatoer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den svenske tegner, Lars Vilks, som i dag fik Trykkefrihedsselskabets 
Sappho-pris for ytringsfriheden, ser sig ikke som aktiv forkæmper for 
ytringsfrihed. 
</p><p>
Han har været passiv, siden han i 2007 tegnede profeten Muhammed som hund i en 
rundkørsel. 
</p><p>
Det sagde Lars Vilks, som i sin takketale i Landstingssalen på Christiansborg, 
erkendte, at han lige så lidt har forstået sin tegning som De Konservatives 
folketingskandidat, Naser Khader, der begrundede prisen. 
</p><p>
»Man siger om mig, at han kæmper for ytringsfriheden. Han giver sig ikke. Men 
sandheden er jo egentlig en anden: Jeg er den mest passive af alle. Men jeg 
bliver hele tiden revet ud af min passivitet af forskellige komplotter«, 
sagde Lars Vilks. 
</p><h3>
Har levet under politibeskyttelse siden 2007
</h3><p>
Siden han i 2007 tegnede profeten, har han levet under politibeskyttelse. Han 
har måttet flytte fra sin bolig og er flere gange forsøgt likvideret. 
</p><p>
14. februar blev han reddet af sine sikkerhedsvagter ved et debatmøde om 
ytringsfrihed i Krudttønden på Østerbro. Her skød den formodede 
gerningsmand, Omar Abdel Hamid el-Hussein, en gæst og sårede to 
politibetjente. 
</p><p>
Lars Vilks kritikere beskylder ham for at fortsætte tegningekrisen, påpegede 
han. 
</p><p>
»Man har med meget små midler skabt det mest effektive af alle virkemidler: 
Frygt«, sagde Lars Vilks. 
</p><h3>
Er blevet isoleret i det svenske samfund
</h3><p>
Han er blevet isoleret i det svenske samfund, hvor mange forsager ham. 
</p><p>
»Jeg har ikke gjort så meget andet end en lille tegning i 2007. Men det 
spiller ingen rolle. Jeg har indset, at jeg ikke kan ændre på det. Nu har 
jeg fået den rolle, at jeg er symbol på ytringsfriheden«, forklarede Lars 
Vilks. 
</p><p>
Mandag skal han for første gang i lang tid tale offentligt på universitetet i 
Karlstad, hvor ledelsen ville holde ham ude, men de studerende protesterede, 
oplyste han. 
</p><p class=" bl-elem">
»De tog sagen i deres egne hænder«, sagde Lars Vilks. 
</p>	
</div>
</div></body></html>
