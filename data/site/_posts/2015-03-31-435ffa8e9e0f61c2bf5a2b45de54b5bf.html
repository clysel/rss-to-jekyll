---
layout:     post
title: 	    "Gammel rival spår Sepp Blatter en sikker valgsejr"
post_author:	    
post_date:	    Tue, 31 Mar 2015 18:58:45 +0200
post_site:	    politiken.dk 
post_link:	    http://politiken.dk/sport/fodbold/ECE2612547/gammel-rival-spaar-sepp-blatter-en-sikker-valgsejr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Om cirka to måneder gør tre håbefulde mænd et forsøg på at vælte den 
mangeårige præsident for det internationale fodboldforbund (Fifa), Sepp 
Blatter, når der er præsidentvalg. 
</p><p>
Men hverken portugiseren Luis Figo, hollænderen Michel van Praag eller den 
jordanske prins Ali Bin Al Hussein har en chance for at besejre Blatter, 
siger Lennart Johansson, manden der i 1998 tabte Fifa-præsidentvalget til 
schweizeren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2602422/platini-sender-stikpille-til-blatter-uefa-elsker-fifa/">Platini sender stikpille til 
Blatter: Uefa elsker Fifa</a></p><p>
»Blatter kommer til at vinde i første runde, men jeg kan ikke sige med hvor 
meget«. 
</p><p>
»Han ved, hvordan man skal gøre det, og hvordan man skal håndtere tingene«, 
siger den i dag 85-årige Lennart Johansson ifølge nyhedsbureauet Reuters. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/ECE2600204/taev-i-luften-naar-blatter-besoeger-uefa/">Tæv i luften, når Blatter 
besøger Uefa </a></p><p>
Svenskeren var fra 1990-2007 præsident for det europæiske fodboldforbund 
(Uefa). 
</p><p>
I 1998 udfordrede han den daværende generalsekretær i Fifa, Sepp Blatter, i 
kampen om at afløse den aldrende brasilianer Joao Havelange som 
Fifa-præsident. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2561988/figo-har-brug-for-held-til-at-slaa-blatter/">Figo har brug for held til at 
slå Blatter</a></p><p>
Blatter vandt og har siden siddet sikkert på posten, også selvom hans navn 
adskillige gange er blevet bragt i forbindelse med bestikkelse og anden 
korruption. 
</p><p>
»Jeg er ikke overrasket over, at han har kunnet blive siddende som præsident 
siden 1998, han er en ekstremt intelligent mand. Men det handler 
selvfølgelig om, hvordan man udnytter sin intelligens«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/ECE2540874/fifa-godkender-tre-modkandidater-til-blatter/">Fifa godkender tre 
modkandidater til Blatter</a></p><p>
»Men han er smart og arbejder meget hårdt. Jeg kunne ringe til ham klokken 
7.30, og så var han i gang med at arbejde«, siger Lennart Johansson. 
</p><p>
Forholdet mellem ham og Sepp Blatter var på frysepunktet, da Lennart Johansson 
var Uefa-præsident, og det har ikke ændret sig, efter at han i 2007 tabte 
præsidentvalget i Uefa til franskmanden Michel Platini. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2541387/dbu-venter-et-par-maaneder-med-at-vaelge-side/">DBU venter et par måneder med 
at vælge side</a></p><p class=" bl-elem">
»Han (Blatter) siger end ikke goddag, når vi ser hinanden. Han undgår mig«, 
siger Lennart Johansson. 
</p>	
</div>

</div></body></html>
