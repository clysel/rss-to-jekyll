---
layout:     post
title: 	    "Svensk rekord: To milliarder i indtægt for skatteamnesti"
post_author:	    
post_date:	    Sun, 01 Mar 2015 20:21:56 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2568174/svensk-rekord-to-milliarder-i-indtaegt-for-skatteamnesti/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Margareta Nyström er både glad og overrasket. 
</p><p>
Glad, fordi skattekronerne bogstaveligt talt fosser ind i den svenske 
statskasse. Overrasket, fordi hun ikke havde troet, at det blev ved. 
</p><p>
Som øverste chef for den svenske skatteamnesti kan Margareta Nyström 
konstatere, at 2014 blev et nyt rekordår: 
</p><div class="art-quote article-box">
<p class="quote"/>
<blockquote>
<p class="quote-txt">
De svenske indtægter på vores skatteamnesti er nu nået op næsten 2 milliarder 
kroner siden 2010, og samlet set har næsten 8.000 svenskere meldt sig selv i 
denne periode
</p>
<p class="sender">
Margareta Nyström,<br/>
chef for den svenske skatteamnesti 
</p>
</blockquote>
</div><p>Mere end 2.700 svenskere valgte sidste år at melde sig hos de svenske 
skattemyndigheder, bekende deres skattesnyderi og betale den skat, de 
skylder. 
</p><p>
»De svenske indtægter på vores skatteamnesti er nu nået op næsten 2 milliarder 
kroner siden 2010, og samlet set har næsten 8.000 svenskere meldt sig selv i 
denne periode. Dertil kommer de fremtidige skatteindtægter, når alle disse 
mennesker bliver legale skatteborgere og betaler dem skat, de skal. Så det 
er jo en dobbelt gevinst, vi taler om, og som vi er meget tilfredse med«, 
siger en tydeligt stolt Margareta Nyström, der har svært ved at forestille 
sig, at den svenske amnesti nogensinde stopper. 
</p><h3>
Skatteunddragere, som fortryder, slipper for bøde 
</h3><p>
Og dermed adskiller den svenske ordning sig markant fra den nu danske 
skatteamnesti, der blev lukket ned sommeren 2013 efter bare et års virke. 
</p><p>
Den svenske ordning er permanent, og i modsætning til den danske opererer de 
svenske skattemyndigheder slet ikke med nogen form for bøder til de borgere, 
der lægger kortene på bordet og melder sig selv. 
</p><p>
Gavmildheden er en bevidst strategi hos de svenske skattemyndigheder, der er 
mere optaget af at få ’lovliggjort’ de svenske skattesnydere, så de også 
betaler skat i fremtiden, end af at få dem straffet for deres ugerninger. 
</p><h3>
Topadvokat: Gør som svenskerne 
</h3><p>
Den danske skatteamnesti var mindre attraktiv. Her slap borgerne godt nok for 
en fængselsstraf, hvis de meldte sig selv, til gengæld måtte de udrede en 
betragtelig bøde oven i selve skatteregningen. 
</p><p>
»For os handler det om, at det skal svære muligt for borgerne at gøre rent 
bord. Og det kan vi se, at rigtig mange gerne vil. Men vi tror ikke på, at 
den motivation og vilje vil være der, hvis vi indfører skrappe sanktioner og 
straffe«, siger Margareta Nyström. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/dkoekonomi/ECE2566985/amnesti-til-skatteaal-har-trukket-en-milliard-kroner-frem-i-lyset/">Amnesti til skatteål har 
trukket en milliard kroner frem i lyset</a></p><p>
»Til gengæld har vi sideløbende med amnestien øget vore ressourcer på den rene 
kontrol. I dag har vi omkring 200 fuldtidsansatte skattefolk, der kun 
arbejder med kontrolopgaver mod skattelytransaktioner. Så det handler ikke 
om, at vi har slækket på kontrollen, tværtimod«, siger Nyström, der er 
overbevist om, at der er samme potentiale i en tilsvarende dansk 
skatteamnesti. 
</p><h3>
Skatteadvokat opfordrer til permanent dansk amnesti 
</h3><p>
Det er også meldingen fra skatteadvokat Torben Bagge, der har rådgivet flere 
af de danskere, der har benyttet den danske amnesti. 
</p><div class="art-quote article-box">
<p class="quote"/>
<blockquote>
<p class="quote-txt">
Der går danskere rundt derude, der meget gerne vil gøre rent bord, men som vil 
ryge direkte i fængsel, hvis de kontakter Skat
</p>
<p class="sender">
Torben Bagge,<br/>
skatteadvokat 
</p>
</blockquote>
</div><p>»Jeg kan kun opfordre politikerne til at etablere en permanent dansk 
skatteamnesti efter svensk forbillede, for der går danskere rundt derude, 
der meget gerne vil gøre rent bord, men som vil ryge direkte i fængsel, hvis 
de kontakter Skat. Hvis det danske argument for at lukke amnestien ned er, 
at man nok skal få fat på skattesnyderne på anden vis, så er det bare ikke 
virkelighedens verden. Det, vi ser, er, at de, der har til hensigt at gå 
under radaren, også har relativt gode muligheder for at gøre det«, siger 
Torben Bagge. 
</p><h3>
Dansk amnesti har afdækket formue på en milliard 
</h3><p>
Den danske skatteamnesti har afdækket skjulte formuer i udlandet på over 1 
milliard kroner; det har samlet set givet statskassen skatte- og 
bødeindtægter på 335 millioner kroner. Men der bliver ikke nogen ny dansk 
amnesti, fastslår en skråsikker dansk skatteminister, Benny Engelbrecht (S): 
</p><p>
»Det vigtigste for mig er, at vi ikke får sådan en går-den-så-går-den-ordning 
– og det er præcis det, jeg frygter vil ske, hvis vi vælger den svenske 
model. At man giver skattespekulanter mulighed for at snyde og bedrage, 
indtil de kan mærke, at kogepladen brænder, fordi myndighederne jagter dem – 
og så kan de lige betale det, de skylder, uden nogen form for straf eller 
sanktioner«, siger han. 
</p><p>
»Hvis jeg skruer ti år frem i tiden, så tror jeg, det bliver nærmest umuligt 
at skjule ubeskattede formuer i verden. Og gemmestederne bliver færre og 
færre fra år til år. I et land som vores, hvor langt de fleste mennesker 
betaler deres skat med glæde, der vil jeg have meget svært ved at gå ud og 
forklare og forsvare moralsk, at man skal give rabat og god behandling til 
mennesker, der over lange perioder har spekuleret i at undgå 
skattebetalingen«. 
</p><p><i class=" bl-elem">Så den svenske model er umoralsk?</i></p><p class=" bl-elem">
»Jeg skal ikke tolke den svenske model, men jeg ville aldrig benytte den«. 
</p>	
</div>
</div></body></html>
