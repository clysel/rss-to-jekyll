---
layout:     post
title: 	    "Hvor feministisk er en militæraftale med Saudi-Arabien?"
post_author:	    
post_date:	    Fri, 27 Feb 2015 07:45:50 +0100
post_site:	    politiken.dk 
post_link:	    http://politiken.dk/udland/ECE2565914/hvor-feministisk-er-en-militaeraftale-med-saudi-arabien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
kVINDEUNDERTRYKKELSE i Saudi-Arabien </h4>
<div class="fakta-body" data-buildingblock="embedded_factboxlink">
<p><b>Saudi-Arabien ligger</b> nummer 130 af 142 lande på World Economic Forums 
liste over ligestilling. 
</p><p><b>Kvinder kan ikke</b> få pas, rejse eller få adgang til videregående uddannelse 
uden godkendelse fra mandlig værge (typisk ægtemand, far, bror eller søn).
</p><p><b>Kvinder må ikke</b> køre bil. 
</p><p><b>Ved skilsmisse</b> får manden rettighederne over børnene.
</p><p><b>En voksende gruppe</b> kvinder er uddannet i Vesten, men får ikke lov til 
at arbejde efter hjemkomst. 
</p><p><i class=" bl-elem">Kilder: Bl.a. Human Rights Watch </i></p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p>
I oktober gik socialdemokraten Margot Wallström mod Stockholms Slot for at 
møde kongen og blive præsenteret som ny svensk udenrigsminister. Iført 
turkis jakke og med sin karakteristiske norrlandsdialekt fortalte hun under 
gåturen Dagens Nyheters tv-reporter om sine planer for svensk 
udenrigspolitik. 
</p><p>
»Det er en prioritet for mig at arbejde med spørgsmål om kvinder, fred og 
sikkerhed. Jeg bobler af ideer til, hvad der skal gøres. Det vigtigste er at 
forsvare menneskerettigheder, at sikre, at der bliver fred i vores 
nærområder, og at udvise den solidaritet, som Sverige er kendt for i 
verden«, sagde hun. 
</p><p>
Få måneder efter i januar var mange af verdens mægtigste personer ankommet til 
Saudi-Arabien for at kondolere og vise deres respekt for den afdøde kong 
Abdullah. Den svenske kong Carl XIV repræsenterede kongehuset. Ved hans side 
stod hverken statsminister Stefan Löfvén eller udenrigsminister Margot 
Wallström. Den svenske regering – som nu ville føre en feministisk 
udenrigspolitik – havde i stedet sendt den person, som måske er vigtigst i 
samarbejdet: erhvervsminister Mikael Damberg. 
</p><p><b class="ext-link">FRA SPORTENS VERDEN </b><a class="embeddedlink" href="http://politiken.dk/sport/ECE2389782/saudi-arabien-dropper-kvinder-til-asian-games/">Saudi-Arabien dropper kvinder 
til Asian Games</a></p><p>
De to øjebliksbilleder er modstridende. Og dilemmaet er ikke helt nemt at 
forstå, ikke engang for svenskerne selv. At neutrale, alliancefrie Sverige 
med en historie som forkæmper for fred og diplomati – og nu med en udtalt 
feministisk udenrigspolitik som mål – samtidig er en af de største 
våbenleverandører til Saudi-Arabien. Et diktatur, som ifølge Amnesty 
International igen og igen bryder både menneskerettigheder i almindelighed 
og kvinders rettigheder i særdeleshed. 
</p><p>
Men tallene er ikke til at komme udenom. Siden 2009 har Sverige eksporteret 
våben for 5,1 milliarder svenske kroner til Saudi-Arabien, og landet er 
Sveriges vigtigste handelspartner i regionen. 
</p><h3>
Intens modstand 
</h3><p>
Aftalen om militært samarbejde blev indgået i 2005 af den daværende 
socialdemokratiske regering, og den blev fornyet af den borgerlige regering 
i 2010. Nu sidder statsminister Löfvén og hans parlamentarisk svage regering 
endnu engang med problemet. Hvis aftalen skal fornys, skal det ske før 15. 
maj. Men modstanden er intens. Alle partier på nær borgerlige Moderaterna 
har erklæret massiv modstand mod en fornyet aftale. 
</p><p>
Selv regeringspartneren – det pacifistiske Miljøpartiet – afviser at 
forhandle. Og det kan skabe en regeringskrise af dimensioner, mener Malena 
Britz, universitetslektor i politologi ved Försvarshögskolan. 
</p><p>
»Det bliver meget svært for Miljöpartiet at æde den. De har allerede droppet 
vigtige mærkesager i regeringssamarbejdet, og våbensalg til et diktatur 
strider mod alt, hvad de tror på«, siger hun. 
</p><p><b class="ext-link">ARTIKEL FRA 2011</b><a class="embeddedlink" href="http://politiken.dk/udland/ECE1278140/sverige-vil-stoppe-vaabensalg-til-diktaturer/">Sverige vil stoppe våbensalg til 
diktaturer</a></p><p>
Men også Socialdemokraterna ville have været i problemer, selv om de sad alene 
i regering: »Der findes helt sikkert en antimilitaristisk fløj i partiet, 
som er modstandere af dette. Men det virker, som om den eksportvenlige fløj 
med statsministeren og forsvarsministeren er stærkere«, siger Malena Britz. 
</p><p>
Det skyldes, at våbeneksport og forsvarsindustri ikke kun handler om 
modtagerlandene og fine ord om menneskerettigheder. Det handler også om 
indenrigspolitik. Det begrænsede svenske forsvar er afhængig af, at andre 
lande er med og deler udgiften for de nye højteknologiske våben, man er i 
gang med at udvikle. Desuden arbejder mellem 15.000 og 20.000 personer i 
forsvarsindustrien i Sverige. Enhver begrænsning af våbeneksporten risikerer 
derfor at ramme arbejdspladser ude i kommunerne i en tid, hvor svensk 
økonomi endnu ikke er kommet sig efter finanskrisen. 
</p><p>
»Uanset hvor overbevist man som socialdemokrat er om at stoppe våbeneksporten, 
bliver det svært, når det går ud over svenske arbejdspladser. Det er 
partiets traditionelle vælgere, der rammes«, siger Malena Britz. 
</p><h3>
Klar lovgivning 
</h3><p>
Desuden er den svenske lovgivning er meget klar. Der bør ikke gives tilladelse 
til salg, hvis det handler om en stat, hvor »omfattende eller grove 
krænkelser af menneskerettighederne forekommer«. Alligevel sælges våben og 
militært udstyr til lande som Pakistan, Egypten, Tunesien, Algeriet og 
Qatar, selv om USA og Europa dog er de største kunder. 
</p><div class="art-quote article-box">
<p class="quote"/>
<blockquote>
<p class="quote-txt">
Det bliver meget svært for Miljöpartiet at æde den. 
</p>
<p class="sender">
Malena Britz, Försvarshögskolan 
</p>
</blockquote>
</div><p>
Af samme grund skaber våbeneksporten også en hidsig debat i Sverige. Især i 
2012, hvor det blev afsløret, at det svenske forsvar i al hemmelighed hjalp 
med at bygge en våbenfabrik i den saudiske ørken. Skandalen førte til, at 
forsvarsminister Sten Tolgfors måtte gå af, og at forsvaret trak sig fra 
byggeriet. </p><p>
Nu er våbeneksport endnu engang på dagsorden. Organisationen Svenska Freds har 
de seneste par uger iværksat en stor kampagne, og debattører fra hele det 
politiske spektrum raser mod det, de kalder »regeringens dobbeltmoral«. Og 
de har støtte hos store dele af befolkningen. I en undersøgelse lavet i 
sommeren 2014 er 52 procent af svenskerne imod våbeneksport. Kun 33 procent 
er for. 
</p><p><b class="ext-link">MENNESKERETTIGHEDER</b><a class="embeddedlink" href="http://politiken.dk/udland/ECE2282628/saudi-arabien-pisker-aktivist-og-faengsler-ham-i-10-aar/">Saudi-Arabien pisker aktivist 
og fængsler ham i 10 år</a></p><p>
Men der er også fortalere for eksporten. I erhvervsbladet Dagens Industri er 
lederskribent PM Nilsson enig med erhvervsminister Mikael Damberg og har 
Saudi-Arabien på toppen af listen over prioriterede lande i sin nye 
eksportstrategi. Investeringsbehovet i landet er stort og vurderes over de 
næste femten år til 1.000 milliarder dollars. Det er Sverige nødt til at 
være en del af, og så hjælper fin moral ikke. 
</p><p>
»Hvis man ikke vil sælge radarsystemer til en af verdens hårdeste diktaturer, 
hvorfor skal man så sælge tunge lastbiler, teknisk knowhow og 
kommunikationsudstyr«, skriver lederskribenten. 
</p><p>
I går og i dag holdt socialdemokratiets arbejdsudvalg møde, og et af punkterne 
er ifølge partikilder saudiaftalen. Men selv om det skulle lykkes 
statsminister Löfvén at overbevise alle udvalgsmedlemmer, har han et langt 
større arbejde foran sig med regeringspartneren Miljöpartiet, hvis han vil 
undgå en regeringskrise. 
</p><p class=" bl-elem">
»Det mest interessante bliver nu at se, hvilken pris han må betale for at få 
Miljöpartiet med på vognen. En ting er sikkert: Det bliver ikke billigt«, 
siger Malena Britz. 
</p>	
</div>
</div></body></html>
