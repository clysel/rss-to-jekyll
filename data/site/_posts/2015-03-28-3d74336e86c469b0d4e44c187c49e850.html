---
layout:     post
title: 	    "Sidegevinst: Sommertid er godt for sjælen"
post_author:	    
post_date:	    Sat, 28 Mar 2015 16:37:46 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/velvaere/ECE2606715/sidegevinst-sommertid-er-godt-for-sjaelen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når vi i nat eller måske først søndag morgen stiller uret en time frem, så 
bliver den lyse del af aftenen en time længere. 
</p><p>
Selv om der er en begrænset energibesparelse ved sommertiden, som var det 
oprindelige formål med indførelsen af sommertid, så er sommertid godt for 
vores sjælelige velvære. Det fremhæver Bente Klarlund Pedersen, som 
redigerer Politikens brevkasse om sundhed. 
</p><p>
»Det er velkendt at en del mennesker er meget følsomme over for lys og bliver 
deprimerede om vinteren, og lysterapi har en effekt på symptomerne«, 
forklarer Bente Klarlund Pedersen, der er overlæge på Rigshospitalet og 
professor ved Københavns Universitet. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/ECE2248953/sommertid-er-over-os-igen---husk-at-stille-uret/">Sommertid er over os igen - husk 
at stille uret</a></p><p>
»Det mentale velvære ved de lyse sommeraftener kan i hvert fald delvist 
tilskrives selve lyset, som holder hjernens serotonin oppe. Serotonin er et 
af hjernens signalstoffer – et såkaldt ”lykkestof”. Lyset påvirker 
serotonin-niveauet i hjernen, og man bliver i bedre humør. Når vi udsættes 
for lys, danner vi D-vitamin. Hvis vi ikke har D-vitamin, bliver vi 
deprimerede og trætte«, fortsætter hun. 
</p><p><i class=" bl-elem">Sommertid modvirker vinterdepression, men folk med tilbøjelighed til 
vinterdepression kan vel bare ’stå op med solen’? </i></p><p>
»Ja ja, men rigtigt mange mennesker står så sent op som muligt…«, siger 
professoren. 
</p><p><b class="ext-link">MYTE AFLIVES </b><a class="embeddedlink" href="http://politiken.dk/forbrugogliv/biler/ECE2111257/myte-aflives-der-bliver-ikke-draebt-flere-hjorte-paa-grund-af-vintertid/">Der bliver ikke dræbt flere hjorte 
på grund af vintertid</a></p><p>
En anden sundhedsmæssig gevinst, som ofte fremhæves ved sommertidens ekstra 
lyse time, er muligheden for at være mere fysisk aktiv. 
</p><p><i class=" bl-elem">Er vi mere fysisk aktive i de lyse timer end mørke timer. Det er jo muligt 
at løbe en tur i mørke for eksempel? </i></p><p>
»Logikken siger, at vi bevæger os mere udenfor, når det er lyst. Fysisk 
aktivitet har en række positive effekter for både det fysiske og det mentale 
helbred. Spørgsmålet er så, om man får mere ud af at være fysisk aktiv 
udendørs end indendørs. Den forskning, der har sammenlignet fysisk aktivitet 
i naturen med fysisk aktivitet i kulturskabte omgivelser, som for eksempel 
et fitnesscenter eller en gymnastiksal, finder, at når det gælder objektive 
mål som kondition og styrke, er det usikkert, hvilken betydning miljøet har, 
så længe man rent faktisk er aktiv«, siger Bente Klarlund Pedersen og 
tilføjer: 
</p><p>
»Men når det angår effekten på det mentale velbefindende, ikke mindst stress 
og depression, så er der langt bedre effekt af at være fysisk aktiv i 
naturen sammenlignet med indendørs aktiviteter«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2435809/rusland-indfoerer-vintertid-paa-permanent-basis/">Rusland indfører vintertid på 
permanent basis</a></p><p>
En undersøgelse fra Storbritannien, som bliver gengivet på eur-lex.europa.eu, 
viser, at når antallet af lyse timer i fritiden vokser med 25 til 30 procent 
som følge af sommertiden, så afføder det mere sportslig og udendørs 
aktivitet. Undersøgelsen siger dog ikke noget om omfanget af den fysiske 
aktivitet 
</p><p class=" bl-elem">
»Jeg tror, det er rigtigt, at vi er mere ude og bevæger os mere, når det er 
lyst, til gavn for vores helbred både mentalt og fysisk«, konkluderer Bente 
Klarlund Pedersen. 
</p>	
</div>
</div></body></html>
