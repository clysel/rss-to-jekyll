---
layout:     post
title: 	    "Spilmotoren Unreal Engine er nu gratis at bruge"
post_author:	    Christian Loiborg
post_date:	    Tue, 03 Mar 2015 13:35:40 +0000
post_site:	    www.version2.dk 
post_link:	    http://www.version2.dk/artikel/spilmotoren-unreal-engine-er-nu-gratis-bruge-91035?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Den populære spilmotor Unreal Engine 4 er nu gratis at bruge for alle. Først når et produkt baseret på spilmotoren tjener penge, skal der betales en lille licensafgift, skriver udvikleren, der står bag motoren, <a href="https://www.unrealengine.com/blog/ue4-is-free">Epic Games</a>.</p>

<p>Tidligere har Epic Games opkrævet 25 procent af bruttoomsætningen i licensafgift. Den sats blev for et par år siden sat ned til fem procent for mindre og uafhængige udviklere. I 2014 blev motoren tilgængelig med et abonnement på $19 om måneden, svarende til omkring 125 kroner.</p>

<p>Og nu er abonnementsprisen skrottet - udviklere kan nu få fri adgang til spilmotoren. Først når et projekt begynder at tjene penge - helt præcist $3000, svarende til 20.000 kroner - skal licensafgiten på fem procent betales.</p>

<p>Unreal Engine kan bruges fra alt fra 2D- og 3D-spil til virtual reality og filmproduktion. Den nye licensafgift gælder ikke for filmprojekter, simuleringer, visualiseringer samt konsulentarbejde for eksempelvis arkitekturfirmaer.</p>

<p>Spilmotoren er særligt populær fordi den kan bruges på mange platforme med flere forskellige API’er: Microsofts DirectX, til Windows og Xbox One; OpenGL til OS X, Linux, PlayStation 4, Android, iOS og Ouya, foruden JavaScript/WebGL til HTML5-kompatible browsere.</p>

<p><a href="http://en.wikipedia.org/wiki/List_of_Unreal_Engine_games">Flere hundrede spil</a> er udviklet med spilmotoren - bl.a. populære spilserier som BioShock, Gears of War, Borderlands, Tom Clancy og Batman: Arkham.</p>

<p>Alle kan altså nu få adgang til hele kildekoden, der er skrevet i C++. I sidste uge udkom version 4.7 af spilmotoren, der ifølge Epic Games <a href="https://www.unrealengine.com/blog/unreal-engine-47-released">er den største opdatering, de har haft</a>.</p>

<p><section class="video plugin"/></p>



<p/></section></div></body></html>
