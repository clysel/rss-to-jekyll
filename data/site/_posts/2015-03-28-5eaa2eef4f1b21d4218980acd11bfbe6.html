---
layout:     post
title: 	    "Boko Haram kan koste præsidenten jobbet "
post_author:	    
post_date:	    Sat, 28 Mar 2015 14:25:11 +0100
post_site:	    politiken.dk 
post_link:	    http://politiken.dk/udland/ECE2608246/boko-haram-kan-koste-praesidenten-jobbet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I Nigeria, hvor meningsmålinger er omtrent så pålidelige som valgløfter, er 
der ingen uhildede analytikere, der tør spå om valgresultatet. Bortset fra 
at det kan blive tæt. 
</p><p>
Normalt kan man ellers roligt sætte sine penge på, at den siddende præsident 
bliver genvalgt. Men denne gang har terrorbevægelsen Boko Haram spændt ben 
for en sikker sejr til den siddende præsident, Goodluck Jonathan. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2602600/boko-haram-har-bortfoert-400-kvinder-og-boern/">Boko Haram har bortført 400 
kvinder og børn </a></p><p>
Eller rettere: Præsidentens kernevælgere i den kristne og relativt velhavende 
sydlige del af landet mistede tilliden til ham, da han i månedsvis førte en 
valgkampagne, der fuldstændigt ignorerede bevægelsens grusomme fremmarch. 
</p><p>
Præsidenten forholdt sig tavs og passiv, mens den muslimske milits indtog by 
efter by, gennemførte grusomme massakrer og bortførte hundredvis af piger 
(med henblik på giftermål) og drenge (til brug som børnesoldater). Boko 
Haram nåede at indtage et område på størrelse med Belgien og udråbe det til 
et kalifat. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2588167/den-hellige-krigs-front-i-vestafrika/">Den hellige krigs front i 
Vestafrika</a></p><p>
Goodluck Jonathan mente ikke, at det interesserede vælgerne – i hvert fald 
ikke hans vælgere. For det skete i den fattige og overvejende muslimske 
nordlige del af landet, der alligevel støtter modkandidaten, den muslimske 
general og eksdiktator Muhammadu Buhari. Og Jonathans vælgere i syd er stort 
set upåvirkede af Boko Harams terror. 
</p><p>
Først lige op til valget, der skulle være holdt midt i februar, gik det op for 
ham, at han havde taget grueligt fejl. Hans vælgere var ikke ligeglade med 
terroren. Han stod til at tabe. 
</p><h3>
Udsatte valget 
</h3><p>
Goodluck Jonathan udsatte valget i seks uger og har benyttet tiden til at 
nedkæmpe militsen. Med hjælp fra nabolandene, sydafrikanske lejesoldater og 
nye våben fra Kina, Rusland og Tjekkiet er 30 byer tilbage under regeringens 
kontrol. Militsen er helt fordrevet fra to af de tre delstater, der lagde 
jord til dens kalifat, og i den sidste delstat, Borno, kontrollerer Boko 
Haram kun tre af 27 distrikter, oplyser regeringens talsmand til AP. Og i 
går indtog regeringshæren byen Gworno, der menes at rumme hovedkvarteret for 
Boko Haram. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2578278/ekspert-boko-harams-is-erklaering-er-vigtig-for-moralen/">Ekspert: Boko Harams 
IS-erklæring er vigtig for moralen</a></p><p>
For de kristne i syd skal der ganske meget til for at støtte en aldrende 
muslim fra nord, der oven i købet er en berygtet eksdiktator. Hvis han 
vinder, vil han ganske givet sende en større del af oliepengene fra syd til 
nord, hvilket kan flytte de voldelige optøjer den modsatte vej. Men selv med 
en sådan modkandidat har Goodluck Jonathan svært ved at fastholde sine 
kernevælgere i syd. 
</p><p>
Levevilkårene er blevet forværret, også i den sydlige del af landet, hvor 
devaluering og inflation udhuler lønningerne – i det omfang lønningerne 
overhovedet bliver udbetalt. Centralregeringen betaler ikke delstaterne de 
penge, de skal, så lærere og andre offentligt ansatte går på arbejde uden at 
få løn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2575014/tchad-til-boko-haram-leder-overgiv-dig-vi-ved-hvor-du-er/">Tchad til Boko Haram-leder: 
Overgiv dig. Vi ved, hvor du er</a></p><p class=" bl-elem">
Samtidig når korruptionsskandalerne nye højder. Direktøren for Nigerias 
Nationalbank, Lamido Sanusi, beregnede sidste år, at olieindtægter for 
mindst 20 milliarder dollar (140 milliarder kroner) forsvandt ud af de 
offentlige kasser på bare 15 måneder. Det kostede ham jobbet. 
Nationalbankdirektøren altså, ikke præsidenten. Regeringen har efterfølgende 
foranstaltet sin egen undersøgelse af sagen og fastslår, at det ’kun’ drejer 
sig om godt ti milliarder kroner. 
</p>	
</div>
</div></body></html>
