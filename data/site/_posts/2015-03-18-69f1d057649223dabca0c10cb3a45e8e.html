---
layout:     post
title: 	    "Analyse: Da Olsen tog hovedrollen i DBU"
post_author:	    
post_date:	    Wed, 18 Mar 2015 07:48:45 +0100
post_site:	    politiken.dk 
post_link:	    http://politiken.dk/sport/fodbold/EM-kvalifikation/ECE2592426/analyse-da-olsen-tog-hovedrollen-i-dbu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">EM-kvalifikation</p>
<p class="last-res">Seneste kampe</p>





</div>
<div class="img-portrait">
<div class="img"><img data-ln="570" src="http://multimedia.pol.dk/archive/00921/Morten_Olsen__Jeg_s_921653w.jpg" alt="Foto: DRESLING JENS"/></div>
<p class="caption ">
<span class="f-img-caption">Foto:</span> DRESLING JENS
</p>
</div>
<p>
Lige præcis ved denne landsholdsudtagelse var alt lagt op til, at det hele 
skulle handle om spillerne – fordi de ikke vil spille for Danmark. I hvert 
fald ikke før de får en ny, gylden honoraraftale med DBU og dermed udsigt 
til at blive rigtig flot belønnet med mange millioner, hvis det lykkes 
EM-holdet at kvalificere sig til slutrunden næste år i Frankrig. 
</p><p><b class="ext-link">LETTET:</b><a class="embeddedlink" href="http://politiken.dk/sport/fodbold/ECE2592020/paa-et-tidspunkt-skal-man-jo-trykke-paa-knappen/">»På et tidspunkt skal man jo trykke på 
knappen«</a></p><p>
Men Morten Olsen tog fusen på alle, da han efter et længere tilløb på 
pressemødet i DBU-hovedkvarteret i Brøndby kom med meddelelsen om, at han 
stopper, når hans kontrakt udløber næste sommer. Konflikten mellem spillerne 
og DBU, der ikke var løst endnu sent i aftes, blev skubbet i baggrunden. Og 
det virkede for de fleste egentlig ikke særlig interessant, hvem Olsen har 
udtaget til truppen til venskabskampene mod USA om en uge i Aarhus og 
Frankrig på udebane 29. marts. 
</p><p>
Morten Olsens assistent Peter Bonde var selvfølgelig orienteret på forhånd. 
Landsholdsanfører Daniel Agger ligeså – og DBU-formand Jesper Møller fik 
beskeden, lige før Olsen ’gik på’ foran en talstærk hær af fotografer i et 
stopfyldt lokale, hvorfra seancen blev tv-transmitteret. 
</p><p><b>»Jeg har en god fornemmelse«</b></p><p>
Hele landet kunne se en afklaret og ’stærk’ landstræner, der viste følelser og 
optrådte med fin stil og format, da han kom med budskabet, uventet – hvad 
tidspunktet angår. Morten Olsen forklarede, at konflikten har fyldt meget i 
hans tanker. Han har haft lidt svært at falde i søvn af og til. Vel også, 
fordi han nøje overvejede, om han allerede nu skulle ’slå til’ og skabe 
klarhed for alle om, hvor han står. 
</p><p><b class="ext-link">KARRIERE:</b><a class="embeddedlink" href="http://politiken.dk/sport/fodbold/ECE2591590/olsens-op--og-nedture-fra-6-0-i-parken-til-thomas-soerensens-faele-drop/">Olsens op- og nedture, fra 6-0 i Parken 
til Thomas Sørensens fæle drop</a></p><p>
»Jeg har haft tid til at tænke over mit liv, også mit fodboldliv. På at gøre 
status. Det er en emotionel beslutning at tage. Men jeg har en god 
fornemmelse. Jeg føler jo ikke, at det har været et arbejde at være 
landstræner, men mere en livsstil. Og en ære. Jeg har brændt for det og kan 
garantere, at det gør jeg stadig. Nu kan vi koncentrere os om at komme til 
slutrunden, og jeg ønsker ikke at have forstyrrende elementer, hvor folk 
diskuterer, om han vil blive eller ej«. 
</p><p>
»Og DBU får god tid til at finde den rigtige afløser«. 
</p><p><b>Måske Hjulmand, måske Laudrup</b></p><p>
Morten Olsen forventer ikke, at DBU-ledelsen vil spørge, hvem han synes, det 
skal være. Men vi ved jo, at Olsen godt kunne tænke sig at se Michael 
Laudrup som dansk landstræner – eller Kasper Hjulmand. 
</p><p><b class="ext-link">VALGET:</b><a class="embeddedlink" href="http://politiken.dk/tv/sport/ECE2591771/morten-olsen-det-har-aldrig-bare-vaeret-et-arbejde---det-har-vaeret-en-livsstil/">Morten Olsen: »Det har aldrig bare været 
et arbejde - det har været en livsstil«</a></p><p>
Skulle man hviske DBU-direktør Claus Bretton-Meyer et godt råd i øret, må det 
være at tage kontakt med Laudrup i Qatar og få ham til at melde sig som 
kandidat eller udelukke det helt. Og det vil også være fornuftigt at 
orientere sig om Kasper Hjulmands planer, efter at han er blevet fri på 
markeret efter fyringen i Mainz. 
</p><p><b>Olsen har gjort det før - stoppet</b></p><p>
Det er ikke første gang, at Morten Olsen siger stop. Han gjorde det i 
efteråret 2010 og havde udset sig EM-slutrunden 2012 som afslutning på 
landstrænerkarrieren. Den gamle DBU-ledelse fik Olsen overtalt til at 
fortsætte. Flere gange har spillerne været ude med massiv opbakning til 
manden, der har været ét med DBU i så mange år, først som spiller og 
derefter som ansvarlig for landsholdet. 
</p><p><b class="ext-link">ASSISTENT:</b><a class="embeddedlink" href="http://politiken.dk/fasttrack/article2591957.ece">Peter Bonde regner også med at sige 
stop. </a></p><p>
Men den nye DBU-ledelse tager Olsens beslutning til efterretning og udtrykker 
samtidig respekt og anerkendelse. De fleste iagttagere vurderer, forståeligt 
nok i lyset af de kontroverser, ’sammenstød’ og uenigheder, der har været i 
de seneste måneder, at forholdet mellem landstræneren og DBU-toppen er 
problematisk. 
</p><p>
Jesper Møller siger, at han ikke mener, DBU har behandlet Morten Olsen dårligt 
(ved bl.a. at ’glemme’ at invitere ham til fodboldawarden). Og Morten Olsen 
forsikrede, at han da stadig føler sig godt tilpas i jobbet – »når de bare 
ikke blander sig i det sportslige«, som han bemærkede. 
</p><p><b>Gåture med konen eller træner? </b></p><p>
Hvad skal han lave efter 30. juni 2016? »Jeg skal finde ud af, om jeg skal gå 
hånd i hånd med min kone, eller om jeg fortsætter som fodboldtræner«. 
</p><p><b class="ext-link">STÆRKT:</b><a class="embeddedlink" href="http://politiken.dk/debat/profiler/soerenmikael/ECE2591607/endnu-en-staerk-taktisk-manoevre-fra-morten-olsen/">Endnu en stærk taktisk manøvre fra 
Morten Olsen</a></p><p>
Det bliver underligt, når Morten Olsen – med 102 landskampe som spiller og 
lige nu 156 som landstræner – er væk og ikke længere frontfigur for 
landsholdet. Det vil være flot og stort for de fleste af os og især for ham, 
hvis det slutter rigtig godt i Frankrig, hvor han som den ranke anfører 
førte landsholdet ind som debutant i en af de store slutrunder i 1984. 
</p><p><b>Holdet er i orden</b></p><p class=" bl-elem">
»Vi har vist, at vi kan, og at vi vil. Vi har et godt hold nu«, har han sagt 
ofte. 3-1-sejren over Serbien i november var præcis den succesoplevelse, der 
var brug for. Lige nu har vi på grund af konflikten ikke et landshold, selv 
om spillerne er udtaget. Men det er forhåbentlig et spørgsmål om kort tid. 
Og når DBU og spillerne er blevet enige, kommer det igen til at handle om 
fodbold, om kampene og EM-udsigterne, og Olsen rykker lidt i baggrunden 
efter den suveræne solooptræden i går. 
</p>	
</div>
</div></body></html>
