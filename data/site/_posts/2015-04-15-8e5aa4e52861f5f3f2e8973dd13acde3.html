---
layout:     post
title: 	    "Polsk stjerne glimter under ny Bayern-stil"
post_author:	    
post_date:	    Wed, 15 Apr 2015 17:47:14 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2628514/polsk-stjerne-glimter-under-ny-bayern-stil/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<p>
I utallige Bayern-kampe har duoen Franck Ribéry og Arjen Robben fra kanterne 
skabt masser af uro, chancer og mål, og hollænderen har op til sin skade 
næppe nogensinde været bedre end i år. Nu må cheftræner Pep Guardiola stille 
op uden de to stjerner samt flere andre profiler, og så er det lidt heldigt, 
at Robert Lewandowski leverer varen på den måde, som klubbens ledelse drømte 
om, da polakken blev engageret før denne sæson. 
</p><div class="art-fakta article-box">
<h4 class="">
FAKTA</h4>
<h5>
TIDLIGERE DUELLER</h5>
<div class="fakta-body" data-buildingblock="embedded_factboxlink">
<p><b>Det er tredje gang</b>, FC Porto og FC Bayern mødes i CL-kvartfinalen: 
</p><p><b>1999-2000:</b> 1-1 i Porto, og det lignede forlænget spilletid i 
returmødet, da Jardel sent udlignede til 1-1. Men Linke sikrede Ottmar 
Hitzfelds mandskab en samlet 3-2-sejr. 
</p><p><b>1990-91:</b> 1-1 i München, men pga. Ziege og Bender vandt Bayern 2-0. 
</p><p><b>Holdene har</b> også mødt hinanden i finalen, da turneringen hed Europa Cup 
for mesterhold: 
</p><p class=" bl-elem"><b>1986-87:</b> FC Porto-FC Bayern 2-1. Kögl bragte tyskerne foran, Madjer 
udlignede, og indskiftede Juary blev matchvinder. 
</p>
</div>
</div><p> »Det er et andet Bayern-hold, man ser i øjeblikket. Driblerne er væk, 
hvilket gør, at Guardiola må satse på en mere direkte stil. Backerne er så 
skubbet højere op, og derfor er det blevet nødvendigt med en ekstra mand i 
midterforsvaret«, forklarer Keld Bordinggaard, der har erfaringer med Bayern 
fra sit tidligere bundesliga-job hos Mainz 05. »Men Lewandowski løser flot 
de opgaver, han skal«. 
</p><p><b class="ext-link">AMBITIØST:</b><a class="embeddedlink" href="http://politiken.dk/sport/fodbold/1bundesliga/ECE2617431/bayerns-triple-plan-skal-staa-sin-proeve/">Bayerns triple-plan skal stå sin 
prøve</a></p><p>
Guardiola gav Lewandowski en behersket modtagelse i klubben, men efter 
angriberens seneste scoringsstime i det ’nye’ spilsystem er spanieren kommet 
frem til en mere tillidsfuld indstilling. 
</p><div class="art-quote article-box">
<p class="quote"/>
<blockquote>
<p class="quote-txt">
Måske kan han igen blive ligatopscorer 
</p>
<p class="sender">
Karl-Heinz Rummenigge 
</p>
</blockquote>
</div><p> »Nu, hvor vi nærmer os den afgørende fase i flere turneringer, har vi 
fået Lewandowski at se på hans topniveau. Det er meget vigtigt for holdet«, 
siger Guardiola til klubhjemmesiden. Og klubformand Karl-Heinz Rummenigge 
supplerer. 
</p><p>
»Siden jul har Roberts evner som målscorer været imponerende. Jeg håber, han 
kan holde stilen, og måske kan han igen blive ligatopscorer, endda i sin 
første sæson her«, vurderer Rummenigge. 
</p><p><b class="ext-link">SURT:</b><a class="embeddedlink" href="http://politiken.dk/sport/fodbold/1bundesliga/ECE2626172/bundesliga-topscorer-skal-opereres-saesonen-er-slut/">Bundesliga-topscorer skal opereres, sæsonen 
er slut</a></p><p>
Sidste år blev Lewandowski ligatopscorer for Dortmund med 20 træffere, og 
netop nu har han 16, mens Frankfurts skadede Alexander Meier topper med 19. 
</p><p>
Mange Bayern-fans har udtrykt en vis skuffelse angående Lewandowski, men de 
kommende opgaver kan udvikle sig sådan, at det er ham, der skaffer et 
skaderamt mesterhold succes på internationalt plan og sikrer den stabile vej 
til endnu en tysk titel. 
</p><div class="art-quote article-box">
<p class="quote"/>
<blockquote>
<p class="quote-txt">
Har Porto modet til at presse Bayern og erobre bolden, har de 
offensivspillere, der kan gøre ondt på tyskerne ved omstillinger
</p>
<p class="sender">
Keld Bordinggaard 
</p>
</blockquote>
</div><p> I aften gælder det europæisk succes i CL-kvartfinalen, når 
Bayern-spillerne løber ind på Estádio do Dragão i Porto. Bayern har aldrig 
tabt på portugisisk græs, men holdet har respekt for værterne, der viste 
klasse under gruppespillet og i ottendedelsfinalen. 
</p><p><b class="ext-link">HÅRDT:</b><a class="embeddedlink" href="http://politiken.dk/sport/fodbold/1bundesliga/ECE2616493/bayerns-lewandowski-saenker-sine-gamle-dortmund-venner/">Bayerns Lewandowski sænker sine gamle 
Dortmund-venner</a></p><p>
»Vi har analyseret meget på Portos seneste sejr på udebane over Rio Ave, og vi 
bygger vores gameplan på de iagttagelser«, siger Bayern-sportsdirektør 
Matthias Sammer ifølge DPA. »Vores indstilling er dybt seriøs, og en grundig 
forberedelse skal skaffe os et godt resultat at tage med hjem. Vi tror på 
det, og vi har et sultent hold«. Bordinggaard tror, det kan blive en tæt 
duel, selv om Bayern er favorit. 
</p><p>
»Har Porto modet til at presse Bayern og erobre bolden, har de 
offensivspillere, der kan gøre ondt på tyskerne ved omstillinger«, siger 
træneren. 
</p><p><b class="ext-link">PROBLEMER:</b><a class="embeddedlink" href="http://politiken.dk/sport/fodbold/1bundesliga/ECE2616174/den-maalfarlige-stjernepolak-moeder-modvind-i-mnchen/">Den målfarlige stjernepolak møder 
modvind i München</a></p><p>
Og trods en oplagt favoritrolle kan det gå galt. Det er sket en enkelt gang 
tidligere mod netop Porto, da Bayern også var storfavorit: i 1987-finalen i 
Europa Cup for mesterhold. På Prater Stadion i Wien vandt portugiserne 2-1 i 
et opgør, hvor danske Lars Lunde blev sendt på banen af Bayern-træner Udo 
Lattek mod slutningen. Dengang havde Porto i kvartfinalen også besejret 
Brøndby 2-1, sammenlagt. 
</p><p class=" bl-elem">
Meget har ændret sig siden, men FC Bayern er stadig favorit – hver gang – og 
bolden er stadig rund. 
</p>	
</div>

</div></body></html>
