---
layout:     post
title: 	    "Mageløst kunstnerkollektiv tager hånd om Toves hjerte"
post_author:	    
post_date:	    Sun, 01 Mar 2015 20:35:28 +0100
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2569034/mageloest-kunstnerkollektiv-tager-haand-om-toves-hjerte/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Tove! Tove! Tove!</b></h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Skuespilhuset. Af Sort Samvittighed, med tekster af Tove Ditlevsen. 
</p><p>
Iscen.: Elisa Kragerup. Scen.: Ida Marie Ellekilde. 
</p><p>
Musik: Jeanett Albeck. 
</p><p class=" bl-elem">
Til 23.5.
</p>
</div>
</div><p>
Der står fem Tover på rad. Alle vil gerne dø – og leve. Med gyldenblonde 
Toveparykker, fuld klovnekrigsmaling og en rytmisk tampende skrivemaskine 
som hjertet i det hele. »Hvem er du Tove«, spørger den ene klon den anden. 
</p><p>
Det kunne enhver idiot nærmest svare på, sådan som Tove Ditlevsen i årtier har 
været folkekendt for sine selvudleverende værker – fra ’Barndommens gade’ 
til ’Gift’ – for sine mislykkede ægteskaber, sit misbrug og selvmord. 
</p><p>
Selv om hendes ’Pigesind’ ikke længere er standardvare på enhver piges 
konfirmandbord, lever myten om Ditlevsen videre. Som skrevet står: »Der bor 
en ung pige i mig, som ikke vil dø«. 
</p><h3>
Den ene Tove efter den anden
</h3><p>
Men at der gemmer sig andet bag Toveparykken end dødsforbundet ulykke, får 
kunstnerkollektivet Sort Samvittighed, der før har skabt forrygende ’Hvid 
Magi’ ud fra Anne Linnets tekster, afdækket på Skuespilhusets lille intime 
scene, udleverende tæt på. 
</p><p>
Det er lige så sort, som det er sjovt, strittende af overraskende livskraft og 
hudløs smerte. Den der unge pige vil fandengaleme ikke dø.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2566110/fra-aeggesnaps-til-gift--tre-steder-at-starte-med-tove-ditlevsen/">Fra Æggesnaps til Gift – tre 
steder at starte med Tove Ditlevsen</a></p><p>
Den ene Tove efter den anden træder frem mellem vissengrønne prydgardiner. Det 
er den borgerlige familiefacade – med »tak til Illums Bolighus, fordi de 
skabte så smagfuldt og gennemtænkt et hjem for en familie, der aldrig har 
eksisteret«. 
</p><p>
Men det er også teatergardiner, hvorfra Vesterbrotøsen stikker sit 
anerkendelseshungrende digterfjæs frem, festoriginalen giver den med 
erigerede balloner, spraglet konfetti og fandenivoldske trompeter, og det 
forsømte barn – Toves indre smertensbarn og hendes egne forsømte børn – går 
amok som små onde Kvium-kloner, der slår på stortromme for retten til at 
leve. Med hvidvin i årerne. Mens hele scenen syrer til i en grønlig tågedøs. 
</p><h3>
Ægteskab er fangenskab
</h3><p>
Det er både-og Tove i livsrå aktion. Hende, der nægter at følge gadens lov om, 
at »enten må man skide eller gå af spanden«. Hun vil det hele og samtidig 
forbeholde sig retten til at skide på det hele. 
</p><p>
Bedst som Toverne er midt i en højlitterær kulturpassiar for åben skærm, 
begynder hun pludselig at fuldemandsbræge om sine fnattede fladlus, ligesom 
hun kan vikle sig ud af nok et mislykket ægteskab slået fuldstændig i 
dørken, eller mere og mere dødningebleg i ansigtet insistere på – mens 
scenen går i sort – at »selv en mor har ret til at begå selvmord«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2568481/tove-ditlevsen-er-ny-i-klassen-fordi-/">Tove Ditlevsen er ny i 
klassen, fordi ...</a></p><p>
Det virker som ren magi, hvordan Tove kan komme til live på så mange 
tangenter, når det hele samtidig er holdt så kompromisløst enkelt og nøgent. 
Men det er netop tricket ved Elisa Kragerups eminent lydhøre, musikalske 
instruktørgreb. 
</p><p>
Ditlevsens brogede pige- og kvindesind bliver fastholdt i håndgribelige 
billeder: Brude-Tove med slør og hvide skørter bliver sømmet fast til 
væggen, for ægteskab er fangenskab. 
</p><p>
Familieliv tager form af en lille hat med hus på, som Tove kan iføre sig efter 
behag, tror hun – indtil Kvium-barnet står der og gudhjælpemig også vil have 
mad. »Friheden kommer først med næste tog. En ukendt rejsende, der ikke 
holder af børn«.
</p><h3>
En sårbar gave
</h3><p>
Friheden er i skriften, det mærker man ud i hver en fiber, sådan som de fem 
suveræne Tover, Tilde Maja Fredriksen, Rikke Bilde, Leila Vestgaard, Jeanett 
Albeck og Signe Egholm Olsen – skamløst, rasende, overstadigt, frejdigt og 
udkokset – giver krop til Ditlevsens tekster. 
</p><p>
Inderligt besættende synger og hvisker de om vilde længsler, ond jalousi, 
afmagt og afklaret desperation.
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/scene/ECE2553754/alle-billetter-til-tove-ditlevsen-teaterstykke-er-solgt---uger-foer-premieren/">Alle billetter til Tove 
Ditlevsen-teaterstykke er solgt - uger før premieren</a></p><p>
Netop fordi de har vakt den unge pige, som bor i Ditlevsen og ikke vil dø, så 
stærkt til live, gør det ondt langt ind i sjælen, når hun og de andre til 
sidst vælger døden som udvej. 
</p><p>
Der står de fem Tover på rad, med en sitrende sårbar afsked: »Så tag mit 
hjerte i dine hænder«. 
</p><p class=" bl-elem">
Det føles som at få selve livets skrøbelighed i hænderne. En gave.
</p>	
</div>
</div></body></html>
