---
layout:     post
title: 	    "Lenovos hjemmeside ramt af hævn-hacking"
post_author:	    Martin Bernth
post_date:	    Thu, 26 Feb 2015 12:16:28 +0000
post_site:	    www.version2.dk 
post_link:	    http://www.version2.dk/artikel/lenovos-hjemmeside-ramt-af-haevn-hacking-86611?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Hvis man sent onsdag forsøgte at tilgå lenovo.com, blev man mødt med højst besynderlig billeder af misfornøjede teenagere, mens en sang fra Disney-filmen ‘High School Musical’ bragede ud over ens højtalere.</p>



<p>Siden er det kommet frem, at hackergruppen Lizard Squad er ansvarlige for at have kapret den kinesiske computergigants domæne og overført trafikken til egne servere. Det har angiveligt også givet gruppen adgang til medarbejdernes interne mailkorrespondancer. Det skriver flere medier, <a href="http://www.reuters.com/article/2015/02/26/us-cybersecurity-lenovo-idUSKBN0LU04E20150226">herunder Reuters.</a></p>



<p>Gruppen har selv taget ansvaret via Twitter, og skal også have offentliggjort dele af de optagne interne e-mails, der alle drejede sig om Superfish-programmet. Dermed ser det ud til, at hacket er en reaktion på den seneste uges kritik af den kinesiske computerproducent.</p>



<p>I starten af sidste uge kom det således frem, at Lenovo leverede helt nye computere med Superfish-softwaren præinstalleret på trods af, at det af flere antivirusprogrammer betragtes som ‘adware’.</p>

<p>Senere på ugen kunne medier så berette, at softwaren også er i stand til at kompromittere sikre forbindelser via et selvsigneret digitalt sikkerhedscertifikat og dermed kunne bruges til at facilitere såkaldte man-in-the-middle-angreb.</p>



<p>Firmaet har offentliggjort software til at fjerne det uønskede software og lovet aldrig at installere det igen. Lenovos hjemmeside var kort efter, at angrebet var konstateret, igen ved normal drift.</p>
  </section></div></body></html>
