---
layout:     post
title: 	    "»Jeg er her for at komme videre og for at vise, at vi står sammen«"
post_author:	    
post_date:	    Mon, 16 Feb 2015 19:51:13 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2549337/jeg-er-her-for-at-komme-videre-og-for-at-vise-at-vi-staar-sammen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Små flag på halv stang. Et skilt med et simpelt budskab: frihed. Levende lys 
og blomster i stadig voksende bunker. 
</p><p>
På Gunnar Nu Hansens Plads på Østerbro tæt ved Krudttønden strømmer tusindvis 
af københavnere til for at tage del i den mindehøjtidelighed, der er 
arrangeret for at markere weekenden terrorangreb. 
</p><p>
Lørdag eftermiddag skød og dræbte den formodede attentatmand Omar Abdel Hamid 
El-Hussein den 55-årige filminstruktør Finn Nørgaard, da han åbnede ild mod 
et debatarrangement på Krudttønden på Østerbro. Den følgende nat skød han 
desuden den 37-årige Dan Uzan, der holdt vagt udenfor den jødiske synagoge i 
Krystalgade. Flere betjente blev såret i forbindelse med de to attentater. 
Sidst på natten lykkedes det politiet at lokalisere den formodede 
gerningsmand. Ifølge politiet skød han mod politiet, da det råbte ham an, og 
Omar Abdel Hamid El-Hussein blev dræbt, da politiet svarede tilbage. 
</p><p>
Tom Jørgensen er mødt op foran Krudttønden på Østerbro en time inden 
mindehøjtideligheden begynder. 
</p><div class="art-quote article-box">
<p class="quote"/>
<blockquote>
<p class="quote-txt">
Der var helt fyldt. Folk sad i træerne og hang ud af vinduerne i lejligheder 
og kontorbygninger rundt om rådhuspladsen
</p>
<p class="sender">
Thomas Mielcke, journaliststuuderende om mindehøjtideligheden i Aarhus 
</p>
</blockquote>
</div><p/><p>
»Det føles grotesk, det der er sket. Da jeg skulle købe ind i Nette var der 
bevæbnede betjente. Det er helt uvirkeligt det hele - også at det er sket 
sådan nærmest i min baghave«. 
</p><h3>
Folk ikke have, at man skyder på hinanden 
</h3><p>
Syvårige Fio Bjerre og hendes lille søster Molli på fem tænder lys sammen med 
deres forældre. 
</p><p>
»Jeg kan ikke lide at se blomsterne. De betyder, at der har været døde 
mennesker. Jeg håber ikke, at dem, der døde havde børn. Min mor har fortalt, 
at der var en mand, der har skudt to mennesker. Og nu lægger folk blomster, 
fordi det er ærgerligt, og fordi de ikke vil have, at man skyder hinanden«, 
forklarer Fio Bjerre. 
</p><p>
»Vi er her på grund af den tossede mand«, supplerer Molli. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00913/Mindeh_jtidelighed__913955y.jpg" alt="" border="0"/><span class="caption"><span class="f-img-caption">mindehøjtidelighed. 
</span>Blomsterne ligger tæt foran Krudttønden på Østerbro, hvor en 55-årig mand lørdag eftermiddag blev dræbt af skud. Foto: Jacob Ehrbahn</span></span></p><p>
Også Elisabeth Brahe er mødt op i god tid. Hun er berørt af stemningen. 
</p><p>
»Her er meget højtideligt. Sådan en fredelig, trist stemning. Jeg er her for 
at komme videre og for at vise, at vi står sammen. Det skaber en slags 
sammenhold at være her. Jeg kommer lige fra Krystalgade, hvor der også er 
virkelig mange menensker«, siger hun. 
</p><p>
Camilla Ingvorsen, der også befinder sig i den voksende menneskemængde, synes, 
at »det er meget følelsesladet at stå her. Folk står med danske flag, og jeg 
så en, der stod med et fransk flag. Jeg ville ønske, at der i stedet fandtes 
ét stort flag med alle verdens flag i sig, så vi med det flag kunne vise, at 
vi alle står sammen«, siger hun. 
</p><h3>
Mindehøjtideligheder flere steder 
</h3><p>
I en stribe større danske byer er der her til aften arrangeret 
mindehøjtideligheder. Det sker udover i København også i Aarhus, Esbjerg, 
Svendborg, Berlin, Herning og Odense. 
</p><p>
I Aarhus startede mindehøjtideligheden klokken 18 på byens rådhusplads, der 
var smykket med blomsterbuketter, tændte gravlys og fakler. Omkring 2.000 
aarhusianere var i følge det lokale politi mødt frem, fortæller 
journaliststuderende Thomas Mielcke, der var til stede på Rådhuspladsen. 
</p><p>
»Der var helt fyldt. Folk sad i træerne og hang ud af vinduerne i lejligheder 
og kontorbygninger rundt om rådhuspladsen«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00913/Mindeh_jtidelighed__913957y.jpg" alt="" border="0"/><span class="caption"><span class="f-img-caption">fakler. 
</span>Der var omkring 2.000 fremmødte til mindehøjtideligheden i Aarhus. Der blev uddelt fakler før arrangementet begyndte. Foto: Joachim Ladefoged</span></span></p><p>
Arrangementet startede med et minuts stilhed til ære for de dræbte. 
</p><p>
»Der var fuldstændig stille. Flere forældre tyssede på deres legende børn, som 
var med. Folk stod ligesom i deres egen verden, og der var ro til, at man 
kunne reflektere over det, der var sket. Et par ældre damer ved siden af mig 
kaldte bagefter højtideligheden for meget rørende«, forklarer Thomas Mielcke 
om stemningen i Aarhus. 
</p><p>
I Aarhus blev der afholdt tre korte taler i forbindelse med 
mindehøjtideligheden. Dem stod borgmester Jacob Bundsgaard (S), rådmand 
Bünyamin Simsek (V) og forsvarsminister Nikolai Wammen (S) for. Budskabet 
fra dem alle var, at danskerne nu må stå sammen. 
</p><p>
Jørgen Florin er en de mange, der var mødt frem i Aarhus: 
</p><p>
»Jeg støtter op, fordi jeg er noget træt af at se på det, der sker nu. Jo 
større tilkendegivelse folk giver ved et arrangement som dette, jo chance er 
der for, at vi kan holde terroren væk«, siger han. 
</p><p>
Mie Bredahl og veninden Stine Marie Mikkelsen deltog også i Aarhus: 
</p><p>
»Det er fedt, at her er så mange. Det viser et stært budskab om, at vi står 
sammen«, siger Mie Bredahl. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00913/Aarhus_kl_18_p__r_d_913954y.jpg" alt="" border="0"/><span class="caption"><span class="f-img-caption">sorg. 
</span>Forsvarsminister Nikolai Wammen (S) holdt tale ved mndehøjtideligheden i Aarhus her til aften. Foto: Claus Bonnerup</span></span></p>	
</div>
</div></body></html>
