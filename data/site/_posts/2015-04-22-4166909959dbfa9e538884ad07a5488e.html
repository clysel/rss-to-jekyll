---
layout:     post
title: 	    "Med livet som indsats: Derfor tager flygtninge turen over Middelhavet"
post_author:	    
post_date:	    Wed, 22 Apr 2015 14:30:40 +0200
post_site:	    politiken.dk 
post_link:	    http://politiken.dk/udland/ECE2637885/med-livet-som-indsats-derfor-tager-flygtninge-turen-over-middelhavet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De ved, at det er farligt. Meget farligt. 
</p><p>
Historier som den om weekendens katastrofale drukneulykke i Middelhavet, der 
kostede godt 800 mennesker livet, når også flygtningelejre i Libyen, Syrien 
og andre steder, hvor drømmen om Europa lever. 
</p><p>
Men når de nu ved, at det er med livet som indsats, hvorfor gør de det så, de 
mange hundredetusinde flygtninge, der hvert år sætter livet på spil på 
Middelhavet? 
</p><div class="art-fakta article-box">
<h4 class="">
Fakta</h4>
<div class="fakta-body" data-buildingblock="embedded_factboxlink">
<ul><li><b>21.000</b> migranter er i første del af året ankommet til Italien.</li><li>Flere end <b>1.000</b> har mistet livet på havet.</li><li><b>1.700 </b>mennesker har mistet livet på færden til Europa. </li><li class=" bl-elem">Til sammenligning havde <b>17</b> personer mistet livet på samme 
tidspunkt sidste år. </li></ul><p class=" bl-elem"><i class=" bl-elem">Kilde: Amnesty</i></p>
</div>
</div><p/><p>
Svaret kender ingen præcist, for ingen har interviewet de flere millioner 
mennesker, der anslås at være på flugt i Afrika. Men buddet fra eksperter, 
der i flere år har beskæftiget sig indgående med flygtningestrømmen fra 
Afrika til Europa er, at der er to hovedårsager. 
</p><h3>
Flugten fra krig 
</h3><p>
Den første og altoverskyggende er, at man er truet på eksistensen i sit 
hjemland. Enten på grund af krig eller forfølgelse: 
</p><p>
»Man kan se, at rigtig mange af dem, der krydser Middelhavet, er flygtninge, 
der gør det for at søge asyl. Det vil sige, at de er på flugt fra krig og 
vold«, siger seniorforsker i international migration ved Dansk Institut for 
Internationale Studier (DIIS) Nauja Kleist. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2636495/eksperter-eu-faar-svaert-ved-at-bremse-flygtningestroem/">Eksperter: EU får svært ved at 
bremse flygtningestrøm</a></p><p>
»Samtidig skal man huske på, at forholdene i Libyen, hvor en meget stor del 
rejser ud fra, er yderst vanskelige. Libyen er ved at falde fra hinanden. 
Folk lever under meget kummerlige forhold. Sorte afrikanere bliver forfulgt, 
og hvis man så heller ikke kan vende tilbage til sit hjemland, så kan det at 
komme til Europa være en af de eneste udveje, man har«. 
</p><h3>
Flugten fra fattigdom 
</h3><p>
Den anden årsag er fattigdom og håbet om at kunne finde arbejde på et langt 
mere velstående kontinent.
</p><div class="art-quote article-box">
<p class="quote"/>
<blockquote>
<p class="quote-txt">
Jeg tror, at den store kræft i menneskestrømmen er det, man flygter fra. Jeg 
tror ikke at småjusteringer på bistandsydelser spiller nogen nævneværdig 
negativ rolle i forhold til det overordnede, meget positive billede man har 
af Danmark, Skandinavien og Nordeuropa.
</p>
<p class="sender">
Andreas Kamm, generalsekretær i Dansk Flygtningehjælp 
</p>
</blockquote>
</div><p/><p>
»Der kan være nogen, som søger bedre levevilkår og arbejde i Europa. Men når 
man ser på, hvordan de her grupper er sammensat, så er det ikke hovedtallet. 
Hovedtallet er folk, der flygter, fordi de er forfulgt«, siger Nauja Kleist. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2637529/minister-toever-med-indsats-naer-afrika/">Minister tøver med 
indsats nær Afrika</a></p><p>
Netop dem, der flygter af økonomiske årsager, forsøger Venstre i dag med et 
nyt integrationsudspil at skræmme fra at søge asyl i Danmark. Partiet 
foreslår at sætte den ydelse, man i dag får som flygtning ned fra 
kontanthjælpsniveau til SU-niveau. 
</p><p>
Ifølge politisk ordfører Inger Støjberg er økonomien langt det mest effektive 
redskab, hvis man ønsker at begrænse antallet af asylansøgere, der kommer 
til Danmark. 
</p><h3>
Ingen ambition om nasseri 
</h3><p>
Men det er ikke nødvendigvis rigtigt, mener både Nauja Kleist og 
generalsekretær i Dansk Flygtningehjælp, Andreas Kamm 
</p><p>
»Jeg benægter ikke, at der kan være billeder af, at man for eksempel får god 
hjælp i Danmark. Men jeg tror, at den store kræft i menneskestrømmen er det, 
man flygter fra. Jeg tror ikke, at småjusteringer på bistandsydelser spiller 
nogen nævneværdig negativ rolle i forhold til det overordnede, meget 
positive billede man har af Danmark, Skandinavien og Nordeuropa. Det er jo 
et af de mest attraktive områder i verden, fordi det er et så velorganiseret 
retssamfund, vi har, med gratis ydelser til skoler, uddannelse og 
hospitaler«, siger Andreas Kamm og fortsætter: 
</p><p>
»Hvis man skal prøve at holde proportionerne, så kan man sige, at når man er 
villig til at sætte livet på spil over Middelhavet, så synes jeg, det er 
svært med den situation at sige, at en lille justering i et lille land oppe 
nord på på noget vi kalder kontanthjælpsloft er noget af det, der har den 
helt store betydning«. 
</p><p><b class="ext-link">POLITIKEN PÅ SICILIEN </b><a class="embeddedlink" href="http://politiken.dk/udland/ECE2637532/europa-stod-slet-ikke-paa-franks-oenskeseddel/">Europa stod slet ikke 
på Franks ønskeseddel</a></p><p>
Nauja Kleist fra DIIS supplerer: 
</p><p>
»De potentielle arbejdsmigranter, der løber den kolossale risiko ved at krydse 
Middelhavet på denne måde, gør det ikke for at få sociale ydelser men for at 
søge arbejde««. 
</p><p><i class=" bl-elem">Er der belæg for at konkludere det så firkantet?</i></p><p>
»For den lille del, der krydser Middelhavet for at få et bedre liv og søge 
arbejde, mener jeg, der er belæg for at sige det. Men spørgsmålet er, om at 
de kan få det«, siger hun. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/Afrika-kort--deskto_929674a.gif" alt="" border="0"/></span></p><h3>
Drømmen om Europa lever 
</h3><p>
Et andet spørgsmål, der trænger sig på, er, hvorfor afrikanske flygtninge ikke 
vælger at søge mod andre afrikanske eller arabiske lande via fastlandet, i 
stedet for at tage den farefulde færd mod Europa til søs. 
</p><p>
Sammenligner man tallene valgte blot 559 asylansøgere sidste år eksempelvis at 
tage til det stenrige Saudi-Arabien, mens Sverige modtog 114.175 
asylansøgere. 
</p><p>
Oliestaten Qatar registrerede 130 asylansøgere. 126.055 asylansøgere valgte at 
tage til Storbritannien. De Forenede Arabiske Emirater - en række særdeles 
velhavende sheikdømmer, der blandt andre tæller Dubai - registrerede 603 
asylansøgere. Østrig fik 34.503 asylansøgere. 
</p><p><b class="ext-link">FOTO </b><a class="embeddedlink" href="http://politiken.dk/fotografier/ECE2636585/foto-menneskestroemmen-der-udfordrer-europas-selvbillede/">Menneskestrømmen, der udfordrer Europas 
selvbillede</a></p><p>
Forklaringen er ifølge Nauja Kleist todelt. 
</p><p>
»Den ene del af svaret er, at alternativet er værre. Folk ved godt, at det her 
er livsfarligt. Det kan være, at de ikke præcis ved, hvad omstændighederne 
vil være. Men forskningen viser, at folk godt ved, hvor risikabelt det er. 
Så det er et udtryk for, at flugten er en af de sidste muligheder de her 
mennesker føler, at de har. Hvis man er oppe i den nordlige del af Libyen og 
ikke kan tage tilbage til sit hjemland, hvor skulle man så tage hen?«, 
spørger hun retorisk. 
</p><p>
»Den anden del af svaret er, at der jo også er folk, som ikke vælger at tage 
over Middelhavet. Det er ikke alle afrikanere, der krydser Middelhavet på 
denne måde«. 
</p><p>
Andreas Kamm supplerer: 
</p><p class=" bl-elem">
»Det er gennemgående, at drømmen om Europa er billedet, de har foran sig. Man 
kunne godt involvere de andre afrikanske og arabiske lande mere, men den 
drivende ting er nok drømmen om at komme til et sted, hvor der er godt at 
være. Jeg forestiller mig, at det er lidt ligesom, når man i gamle dage 
talte om Amerika, men det er selvfølgelig svært at sige«. 
</p>	
</div>

</div></body></html>
