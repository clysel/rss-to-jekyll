---
layout:     post
title: 	    "Nyrups forkætrede reform ser ud til at virke: Vi trækker os senere fra arbejdslivet"
post_author:	    
post_date:	    Tue, 21 Apr 2015 06:51:32 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2635236/nyrups-forkaetrede-reform-ser-ud-til-at-virke-vi-traekker-os-senere-fra-arbejdslivet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mens politikerne igen diskuterer reformer af tilbagetrækningsalderen, viser de 
seneste tal, at danskerne generelt bliver længere og længere på 
arbejdsmarkedet. 
</p><p>
I 2000 var det knap 40 procent af de beskæftigede, der valgte at trække sig 
tilbage på det først mulige tidspunkt, nemlig som 60-årig, mens det i 2013 
er faldet til godt 25 procent, viser en analyse fra brancheforeningen 
Forsikring og Pension. Her fremhæver underdirektør Jan V. Hansen ikke mindst 
efterlønsreformen fra 1999, hvor daværende statsminister Poul Nyrup 
Rasmussen (S) indførte nye regler, der gjorde det økonomisk fordelagtigt at 
udskyde sit otium. 
</p><p>
»De økonomiske gevinster ved at vente med at gå på efterløn til 62 år eller 
helt droppe efterlønnen har stor betydning for, at tilbagetrækningsalderen 
stiger. De økonomiske gevinster er dog ikke hele forklaringen. Seniorernes 
helbred er blevet bedre, så flere kan se ideen i at blive på arbejdsmarkedet 
til de fylder 65«, siger Jan V. Hansen.
</p><div class="art-quote article-box">
<p class="quote"/>
<blockquote>
<p class="quote-txt">
Efterlønsreformen under Nyrup ser ud til at have en god effekt. Men vi er ikke 
i mål
</p>
<p class="sender">
Carsten Tanggaard, økonomiprofessor 
</p>
</blockquote>
</div><p/><p>
Forklaringerne er »meget plausible«, siger økonomiprofessor Carsten Tanggaard 
fra Aarhus Universitet, der også er medlem af regeringens 
pensionskommission. 
</p><p>
»Den længere levealder gør det muligt for os at arbejde længere, men det er 
også nødvendigt af hensyn til de offentlige finanser, når vi lever længere. 
Efterlønsreformen under Nyrup ser ud til at have en god effekt. Men vi er 
ikke i mål«, siger han. 
</p><p>
Sammen med resten af pensionskommissionen skal han frem mod efteråret 2016 
analysere det nuværende pensionssystem med henblik på at finde 
uhensigtsmæssigheder og udarbejde anbefalinger til konkrete ændringer. 
</p><p>
»I vores arbejde kan vi bruge de her erfaringer til at se, hvordan økonomiske 
incitamenter kan have en effekt«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ECE2289115/ny-kommission-skal-rydde-op-i-pensionsjunglen/">Ny kommission skal rydde op i 
pensionsjunglen</a></p><p>
Også en stribe andre forhold kan dog spille ind, uddyber et andet medlem af 
kommissionen, økonom og afdelingsleder Lisbeth Pedersen fra Det Nationale 
Forskningscenter for Velfærd (SFI). 
</p><div class="art-fakta article-box">
<h4 class="">
Fakta</h4>
<div class="fakta-body" data-buildingblock="embedded_factboxlink">
<p>
Med efterlønsreformen fra 1999 fulgte blandt andet en stribe tiltag, der 
skulle gøre det mere fordelagtigt at udskyde efterlønnen. Der er tale om 
regler for personer født før 1. januar 1956. 
</p><ul><li class=" bl-elem">De fleste kan gå på efterløn, når de fylder 60 år. Men reformen betyder, at 
man kun får 91 procent af dagpengesatsen, hvis man går på pension, 
inden man er fyldt 62 år. </li></ul><ul><li class=" bl-elem">Der blev også indført en modregning af pensionsformuer på 5 procent og 
eventuelle pensionsudbetalinger med 60 procent. </li></ul><ul><li class=" bl-elem">Ydermere indførte man en skattefri præmie til alle dem, der bliver på 
arbejdsmarkedet efter 62 år. I så fald venter en skattefri præmie på 
11.950 kroner i kvartalet, som udbetales ved folkepensionsalderen.</li></ul><p class=" bl-elem">
I 2009 udgav Det Nationale Forskningscenter for Velfærd (SFI) rapporten 
'Effektmåling af efterlønsreformen fra 1999'. Her er hovedkonklusionen på 
baggrund af tidligere data fra dengang også, at reformen har haft en vis 
effekt. Rapporten kan findes på centrets <a href="http://www.sfi.dk/rapportoplysninger-4681.aspx?Action=1&amp;NewsId=2204&amp;PID=9267" target="_blank">hjemmeside</a>. </p>
</div>
</div><p/><p>
At man flytter efterlønsalderen betyder også, at der set med arbejdsgivernes 
øjne er mindre risiko ved at ansætte folk, når de er oppe i årene, påpeger 
Pedersen: 
</p><p>
»Hvis man står med et menneske på 58 år, og man forventer, at det går på 
pension som 60-årig, så er det ikke nødvendigvis interessant at investere i 
pågældende«. 
</p><p>
Hertil kommer det forbehold, at 1999-reformen ikke berører alle – blandt andet 
af den simple grund, at ikke alle indbetaler til efterlønsordningen. Men 
reformen kan også have en inddirekte effekt som signalværdi, der får folk 
til at blive ved længere, påpeger Lisbeth Pedersen fra SFI. 
</p><p><b>Radikale: Hurra for det</b></p><p>
At reformen fra 1999 ser ud til at virke, er vand på de radikales mølle, mener 
partiets finansordfører, Camillia Hersom. 
</p><p>
Det Radikale Venstre foreslog tidligere på måneden at stramme velfærdsaftalen 
fra 2006 og den efterfølgende reform fra 2011, der betyder, at 
folkepensionsalderen fra 2030 inden for en vis grænse kan stige i takt med 
den stigende levetid. Står det til de radikale, skal det kunne ske allerede 
i 2025. 
</p><p>
»Da diskussionen om 1999-reformen oprindeligt var på sit højeste, var der en 
masse anklager om, at folk kunne ikke arbejde længere, fordi de var 
nedslidte. Men de her tal viser, at generelt gælder det ikke. Reformen har 
virket på baggrund af økonomiske incitamenter og en sundere befolkning, der 
lever længere. Og hurra for det«, siger Camilla Hersom. 
</p><p><i class=" bl-elem">Hvorfor så stramme skruen yderligere?</i></p><p>
»Hos de radikale har vi hele tiden regnet med at reformen fra 1999 ville 
virke. I den forstand ville vi have et endnu større problem, hvis ikke det 
var tilfældet«. 
</p><p>
Socialdemokraterne og Venstre har begge erklæret sig skeptiske over for 
forslaget fra de radikale. Det samme gælder Enhedslisten. Her medgiver 
arbejdsmarkedsordfører Christian Juhl, at økonomiske incitamenter kan have 
en effekt, men han er langt fra overbevist om, at yderligere tiltag er en 
samfundsøkonomisk nødvendighed. 
</p><p>
De friske vil sandsynligvis fortsætte på arbejdsmarkedet af lyst, vurderer 
Juhl, der også er bange for, at nedslidte lader sig presse til at blive ved. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2622504/oekonomer-det-hjaelper-at-skubbe-aeldre-ud-af-haengekoejen/">Økonomer: Det hjælper at 
skubbe ældre ud af 'hængekøjen'</a></p><p>
Og, tilføjer Juhl: 
</p><p class=" bl-elem">
»Det er heller ikke et mål i selv at lade de gamle arbejde længst muligt, hvis 
de unge samtidig går arbejdsløse«, siger han. 
</p>	
</div>

</div></body></html>
