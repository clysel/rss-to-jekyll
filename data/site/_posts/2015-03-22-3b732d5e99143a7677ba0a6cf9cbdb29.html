---
layout:     post
title: 	    "Blixens hemmelige søster førte en skyggetilværelse"
post_author:	    
post_date:	    Sun, 22 Mar 2015 09:21:47 +0100
post_site:	    politiken.dk 
post_link:	    http://politiken.dk/kultur/boger/ECE2598053/blixens-hemmelige-soester-foerte-en-skyggetilvaerelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dette er en detektivhistorie. Og den begynder, som den slags skal, med et 
mystisk brev. Ja, faktisk to. 
</p><p>
Fundet, men ikke helt forstået tilbage i 2010 af historikeren Tom Buk-Swienty, 
som har skrevet en biografi i to bind om kaptajn Wilhelm Dinesen, helten fra 
1864 og Karen Blixens karismatiske far. 
</p><p>
Allerede i 2010, da Tom Buk-Swienty første gang gennemgår Thomas 
Dinesen-arkivet, hvor Wilhelm Dinesens papirer ligger, opdager han en 
undseelig konvolut, som indeholder to breve: 
</p><p>
»Uden på konvolutten med en fed streg under står der: ’Skal opbevares og gives 
Familien – beses af Executorerne’«, siger Buk-Swienty, der er landets 
største sporhund, når det kommer til den litterære familie fra Rungstedlund. 
</p><p>
Det ene brev i kuverten er et følgebrev dateret 17. maj 1912. I det opfordrer 
Mogens Frijs, der er fætter til Wilhelm og Laurentzius Dinesen, til, at 
Laurentzius bevarer det medsendte brev »for alle tilfældes skyld«. Brevet, 
det er så vigtigt at gemme, er dateret 24. februar 1897. Og det handler om 
et barn født uden for ægteskab. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2597957/ukendt-lillesoester-kaster-nyt-lys-over-karen-blixen/">TIL LØRDAG AFTEN: Ukendt 
søster kaster nyt lys over Karen Blixen</a></p><p>
Brevet er fundet i grosserer Gustav Hansens dødsbo. Gustav Hansen var bror til 
Wilhelm Dinesens meget puritanske svigermor, ’Mama’, Mary Lucinde 
Westenholz. 
</p><p>
Der er mange navne at holde rede på, men hold ud! 
</p><p>
For i skrivelsen om barnet erklærer den enlige mor Anna Rasmussen over for 
grosserer Gustav Hansen, hos hvem hun er tjenestepige, at det alligevel ikke 
er rigtigt, at Wilhelm Dinesen er far til hendes pigebarn, Else Ulla Elida 
Rasmussen, der blev født 30. juni 1895. Når hun tidligere har påstået det, 
skyldes det udelukkende håbet om, at hun kunne sikre barnet i økonomisk 
henseende. 
</p><p>
»Det, brevet jo først og fremmest siger, er, at Anna Rasmussen tidligere har 
sagt, at Wilhelm Dinesen var barnets far. Brevets underligt stive 
formulering emmer af at være skrevet med ført hånd, og at hun er blevet 
presset dertil af Gustav Hansen«, siger Tom BukSwienty, der allerede da fik 
mistanke om, at brevet og barnet har noget med kaptajn Dinesens selvmord at 
gøre. 
</p><h3>
En enorm skyldfølelse i familien 
</h3><p>
Det har altid været en gåde, hvorfor kaptajnen i 1895, 49 år gammel, hængte 
sig i et pensionat i København. For vel var han mærket af de fire krige, han 
havde deltaget i, men at det skulle være nok til at tage livet af sig selv, 
har været svært at forstå for eftertiden. 
</p><p>
»Det er tydeligt, at Dinesen havde en depressiv side og måske kæmpede med det, 
vi i dag betegner som posttraumatisk stresssyndrom. Men der skal som regel 
en konkret udløsende faktor til noget så drastisk som et selvmord. Og hvad 
det var, der skubbede Dinesen ud over kanten, er nu opklaret«, mener Tom 
Buk-Swienty. 
</p><div class="art-fakta article-box">
<h4 class="">
Blå bog</h4>
<h5>
Wilhelm Dinesen</h5>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00922/b_ger_W_Dinesen_922718w.jpg" alt="" border="0"/></span></p><p><b>Dansk officer og forfatter. </b>Født 19. december 1845 og død 28. marts 
1895. 
</p><p>
Far til forfatterne Karen Blixen og Thomas Dinesen. 
</p><p>
Wilhelm Dinesen blev i 1863 sekondløjtnant i infanteriets krigsreserve, og i <b>1884 
</b>blev han sendt til Dybbøl, hvor han deltog i flere kampe. 
</p><p>
Dinesen deltog i den <b>fransk-tyske krig 1870-71</b> og i 1872 rejste han til 
Nordamerika, hvor han bl.a. <b>levede med indianere</b> i Wisconsin. 
</p><p>
i 1877-78 deltog han i den <b>tyrkisk-russiske krig</b> på tyrkisk side. 
</p><p>
Efterfølgende rejste han tilbage til Danmark, hvor han <b>købte bl.a. 
Rungstedlund</b> og blev godsejer. 
</p><p>
Han var <b>medlem af Folketinget</b> i 1892-95. 
</p><p>
Wilhelm Dinesen skrev som forfatter breve og erindinger, bl.a. 'Paris under 
Communen' (1872), 'Fra ottende Brigade' (1889) og 'Jagtbreve' (1889). 
</p><p/><p class=" bl-elem"><i class=" bl-elem">Research: Politikens Bibliotek</i></p>
</div>
</div><p>
For da Karen Blixens far hængte sig, var Anna Rasmussen seks måneder henne og 
synligt gravid. </p><p>
»Skammen over for hustruen, Ingeborg, og hendes puritanske familie, har været 
stærkt medvirkende, det er jeg ikke et øjeblik i tvivl om«, siger Tom 
Buk-Swienty. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2081661/tom-buk-swienty-skriver-faengslende-bog-om-karen-blixens-far/">Tom Buk-Swienty skriver 
fængslende bog om Karen Blixens far</a></p><p>
Selvmordet mærkede hele familien, og savnet af faderen står centralt i Karen 
Blixens forfatterskab. 
</p><p>
»Det er tragisk, for jeg tror faktisk, at Ingeborg ville have tilgivet ham. 
Men den moralisme, som hans svigermor og hendes brødre har kørt efter, har 
været dødbringende for Wilhelm Dinesen. Egentlig også for Ingeborg, som man 
holdt i uvidenhed hele livet«. 
</p><p>
Heller ikke deres fem børn på Rungstedlund har formentlig vidst noget om 
Wilhelm Dinesens utroskab og frugten af forholdet, men: 
</p><p>
»’Mama’ har fra sin bror formentlig kendt til sagen, og der må have været en 
enorm skyldfølelse i den her familie efter selvmordet. ’Mama’ var virkelig 
knust. Og Ingeborg og børnene er der blevet slået en beskyttende ring om«, 
siger forfatteren, som mener, at Karen Blixen har fornemmet 
familiehemmeligheden og tragedien bag farens selvmord. 
</p><p>
»Karen Blixen hader borgerskabet. I både hendes breve og litteratur fremgår 
hendes foragt for dets snærende normer med al tydelighed. Intuitivt føler 
hun, at borgerskabet har slået hendes far ihjel. Og hun har haft mere ret, 
end hun troede. Et eller andet sted kan det sagtens være, at hun har 
forstået, at han blev kvalt i det her. Og måske har hun forstået noget meget 
dybere, end sine søskende«, siger Tom Buk-Swienty. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2437190/levende-biografi-om-kendt-krigsveteran-tilbyder-ny-teori-om-gaadefuldt-selvmord/">Levende biografi om kendt 
krigsveteran tilbyder ny teori om gådefuldt selvmord</a></p><p>
Karen Blixens søskende var som hun eventyrlystne og rejste ud i den store 
verden: 
</p><p>
»Men de hadede ikke de borgerlige dyder, som ’Mama’ og hendes familie 
repræsenterede. Jeg tror, at man må give en kunstner, et forfatters sind, at 
det kan fornemme, hvad der sker under overfladen. Deraf kommer hendes vrede 
og den kreativitet, som jo er et oprør mod borgerstanden«. 
</p><p>
Selv formulerede Karen Blixen det sådan her i et interview i Politiken 1. maj 
1934: 
</p><p>
»Jeg flyttede mine <i>Tales</i> (eventyr, red.) hundrede År tilbage i en 
rigtig romantisk Tid, hvor Mennesker og Forhold var anderledes end nu. Først 
derved blev jeg fuldkommen fri. I mange Ting ligner jeg min Fader«. 
</p><div class="art-quote article-box">
<p class="quote"/>
<blockquote>
<p class="quote-txt">
Hendes liv fortjener at blive set, også fordi hun repræsenterer bastarden
</p>
<p class="sender">
</p><p class=" bl-elem">Tom Buk-Swienty</p> 

</blockquote>
</div><p>
Men har denne historien om det uægte barn, skammen, selvmordet og 
skyldfølelsen overhovedet nogen litterær betydning?</p><p>
Ja, mener litteraturkritiker ved Politiken, Karen Blixen-ekspert og professor 
på RUC Lasse Horne Kjældgaard. 
</p><p>
»Jeg ved ikke, om det er, fordi hun har hørt eller anet noget. Men det er et 
emne, som Karen Blixen er meget optaget af i sin litteratur. Hele 
spørgsmålet om, hvad der udgør et menneskes identitet og familiens rolle er 
helt centralt i hendes forfatterskab. I ’Sorgagre’ fra ’Vintereventyr’ 
skriver hun for eksempel om legimitationsprincippet, at det er moderen, der 
er afgørende for, hvilken status et barn har«, siger professoren, der også 
hæfter sig ved, at skyggeeksistenser spiller en rolle i forfatterskabet. 
</p><h3>
Barnet født i dølgsmål 
</h3><p>
Men tilbage til detektivhistorien. For da Tom Buk-Swienty i begyndelsen af 
2014 forstår de to breves betydning, går jagten ind, og sammen med sin 
researcher, Birgit Christensen, forsøger han at finde ud af, hvad der blev 
af Anna Rasmussen og hendes barn. 
</p><p>
Det, de vidste, var, at Anna Rasmussen føder sit barn i dølgsmål i Jyderup, få 
måneder efter kaptajn Dinesen hænger sig, og at hun flytter hjem til sine 
forældre på Frederiksberg med barnet. På fødselsattesten er faderens navn 
ikke opgivet. De kunne også se, at Anna Rasmussen senere gifter sig med 
ingeniøren Jens Chr. Jensen, som adopterer lille Elida, og at det af 
adoptionsattesten fremgår, at pigens biologiske far er død. Familien kalder 
sig i øvrigt Spange i 1904, så snart navneforandringsloven tillader det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2530153/forfatteren-til-wilhelm-dinesen-biografi-kan-researche-solen-sort/">Forfatteren til Wilhelm 
Dinesen-biografi kan researche solen sort</a></p><p>
»Elida Spange bliver gammel og hun bor hele livet i sine forældres 
herskabslejlighed i Malmøgade 7 på Østerbro frem til sin død. Men ellers er 
det utrolig lidt, annalerne fortæller om Elida, der synes at have gået 
igennem livet som en skygge. Vi kan ikke finde noget billede af hende, vi 
ved ikke, hvor hun gik i skole, og på det tidspunkt kan vi end ikke fastslå 
hendes dødsdag. Kun kan vi i Kraks Vejviser se, at hun er opført i 1982, men 
ikke længere i 1983«. 
</p><h3>
»Jeg mødte Elida Spange«
</h3><p>
Men nu er der sket noget, som har fået det hele til at falde på plads: 
</p><p>
Tom Buk-Swienty får en mail fra en advokat Tom Buhman, som har læst ’Kaptajn 
Dinesen – Til døden os skiller’. Især kapitlet om selvmordet og formodningen 
om, at Elida Spange var kaptajn Dinesens datter, har vakt hans interesse, 
for han var en af eksekutorerne i Elida Spanges dødsbo. 
</p><p>
»Buhman fortalte, at jeg på ét punkt tog fejl i min beskrivelse af Elida 
Spange, nemlig når jeg skrev, at hun ikke selv var klar over, at hun var 
datter af Wilhelm Dinesen. For det vidste hun udmærket godt, at hun var!«, 
siger Tom Buk-Swienty. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2387934/litteraturforsker-selvfoelgelig-var-blixen-racist/">Litteraturforsker: 
»Selvfølgelig var Blixen racist«</a></p><p>
Via Buhman får Buk-Swienty kontakt til advokat Ole Brøns, der personligt 
mødtes med Elida Spange i hendes herskabslejlighed i Malmøgade for at drøfte 
hendes testamente. 
</p><p>
Til Politiken siger Ole Brøns: 
</p><p>
»Det var i den forbindelse, at hun fortalte, at hun var Karen Blixens 
halvsøster, og jeg husker helt tydeligt at jeg med det samme tænkte: Ja, 
selvfølgelig er hun Karen Blixens søster, det kan tydeligt ses. Det var ikke 
noget, der havde betydning for testamentets bestemmelser om arven, og derfor 
fortæller jeg det først nu, hvor jeg bliver spurgt, siger Ole Brøns, der i 
dag er 80 år og pensioneret. 
</p><div class="art-fakta article-box">
<h4 class="">
Blå Bog </h4>
<h5>
Karen Blixen</h5>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00922/b_ger_Karen_B_922717w.jpg" alt="" border="0"/></span></p><p><b>Karen Christenze Blixen-Finecke.</b></p><p>
Pseudonymer: Isak Dinesen og Pierre Andrézel. Dansk forfatter. Født 17. april 
1885 i Rungsted, hvor hun voksede op på Rungstedlund. 
</p><p>
Død 7. september 1962 på Rungstedlund, hvor hun også er begravet. 
</p><p>
Karen Blixen gjorde sig tidligt bemærket med sin tegnekunst og studerede på 
Kunstakademiet i København 1903-06. 
</p><p>
I 1913 rejste hun til Britisk Østafrika (senere Kenya), hvor hendes forlovede 
– og senere mand – baron Bror von Blixen-Finecke havde købt en farm. 
</p><p><b>Hun boede i Afrika i knap 18 år</b>, hvoraf noget af tiden blev 
tilbragt i Danmark. 
</p><p>
I 1931 vendte Karen Blixen, der var blevet skilt fra Bror Blixen i 1925, 
endeligt tilbage til Danmark. 
</p><p>
I 1934 debuterede hun i USA med ’Seven Gothic Tales’ (da. ’Syv fantastiske 
fortællinger’, 1935) under <b>pseudonymet Isak Dinesen</b>. 
</p><p>
Senere kom værker som bl.a. ’Den afrikanske Farm’ (1937), ’Vinter-eventyr’ 
(1942), ’Gengældelsens veje’ (1944), ’Babettes gæstebud’ (1952) og 
’Skæbne-anekdoter’ (1958). 
</p><p>
’Den afrikanske farm’ blev filmatiseret af Sydney Pollack i 1985 med titlen 
’Out of Africa’, og ’Babettes gæstebud’ (1987) blev filmatiseret af Gabriel 
Axel. 
</p><p class=" bl-elem"><b>Karen Blixen Museet</b> på Rungstedlund åbnede i 1991. 
</p>
</div>
</div><p>
Han husker, at Elida Spange understregede, at hun ikke havde haft kontakt til 
Blixen-familien, og at hun ikke selv havde slægtninge, og at der derfor 
ingen var at betænke. </p><p>
»Elida Spange, hvis stedfar var tunghør, havde besluttet, at hendes formue, 1 
mio. kr. (ca. 4 mio. kr. i nutidskroner, red.) skulle finansiere et legat 
for blinde og døve«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2383562/karen-blixen-frikendes-for-racisme/">Karen Blixen frikendes for 
racisme</a></p><p>
Med hjælp fra advokat Brøns, skifteretten i København og lidt mere 
detektivarbejde ved man altså nu, at Elida Spange f. Rasmussen vidste, at 
hun var kaptajn Dinesens datter. Og at hun døde 8. juli 1982. Så ensom, at 
Kommunehospitalet måtte efterlyse pårørende i avisen. Ingen meldte sig. 
</p><p>
Også hendes hjem vidnede om et ensomt liv, mærkelig upersonligt, uden 
fotografier eller andet, husker advokat Brøns, der genkender sin klient som 
damen på det maleri, Tom Buk-Swienty er kommet i besiddelse af et foto af: 
»Det er hende, det er jeg ikke i tvivl om«, siger han. 
</p><p>
Og nu er vi fremme ved maleriet, der også hører til detektivhistorien. 
</p><h3>
Elida Spanges måske eneste ven 
</h3><p>
Indgangen til portrættet af Elida Spange, som ulig gengivelsen på Bøgers 
forside i dag, er malet på en rolig mørk baggrund, skal findes hos hendes 
måske eneste ven, en dannet, men forhutlet herre, Sven ’Leslie’ Arboe, som 
også er ham, der formidler kontakten til advokat Brøns, da frøken Spanges 
testamente skal skrives. 
</p><p>
»Spange og Arboe er to ensomme eksistenser, der møder hinanden i Magasins 
cafeteria. De bærer begge på en hemmelighed, som har gjort, at ingen af dem 
har kunnet leve deres liv fuldt ud: Han var bøsse i en tid og et miljø, hvor 
man blev i skabet. Og hun var den uægte, bastarden. Men udadtil er de begge 
pæne borgerbørn. Der er næsten en hel novelle eller en lille film i det, som 
taler til forfatteren i mig« siger Tom Buk Swienty. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2383394/knagende-god-afhandling-giver-fornyet-indsigt-i-blixens-verden/">Knagende god afhandling giver 
fornyet indsigt i Blixens verden</a></p><p>
Ifølge Sven ’Leslie’ Arboes slægtninge fortalte Elida Spange vennen om sin 
biologiske far, Wilhelm Dinesen, og kendte til, at affæren og det uægte barn 
dengang havde været en hemmeligholdt skandale. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/B_ger_seddel_922716v.jpg" alt="" border="0"/><span class="caption"><span class="f-img-caption">Note. 
</span>Elida Spanges note om, at vennen Sven 'Leslie' Arebo skal »medhjælpe ved Ordningen af Boet«. Også en fru Dahl nævnes. Foto: Tom Buk-Swienty</span></span></p><p>
Som et tegn på deres venskab forærede hun Sven Arboe et maleri, der viste 
hende som yngre, et billede, som hendes mor og adoptivfar havde ladet male 
af hende. Og det er i Arboe-families gemmer, at maleriet af ’Karen Blixens 
halvsøster’, som der står bag på fotoet af det, befandt sig. Familien ville 
forære det til Rungstedlund, men nåede det ikke, før ejeren, Otto Arboe, 
døde. 
</p><p>
»Desværre forsvinder maleriet i en bodeling, og alt, jeg nu har, er fotoet af 
det«, siger Tom Buk-Swienty, som håber, at originalen dukker op. 
</p><h3>
Rungstedlund er interesseret 
</h3><p>
På Karen Blixen Museet følger man nyheden om familieforøgelsen og maleriet: » 
Det siger sig selv, at hvis vi får verificeret fortællingen om halvsøsteren, 
vil vi overveje at lade den indgå i det materiale, som museumsgæsterne i 
fremtiden vil blive præsenteret for, men det må drøftes i bestyrelsen«, 
siger direktør Catherine Lefebvre. 
</p><p>
Hun er enig med professor Lasse Horne Kjældgaard i opdagelsens litterære 
betydning: »Naturligvis er det interessant at konstatere, at denne nye 
’Blixen-fortælling’ kan have ligget immanent i Karen Blixens bevidsthed. 
Sorgen over tabet af faderen samt den betydning, som denne efterfølgende har 
haft for Blixen, er jo et meget stærkt og vigtigt tema for hende«. 
</p><p>
Og skulle det forsvundne maleri blive fundet, verificeret og tilbudt Karen 
Blixen Museet, er direktør Catherine Lefebvre interesseret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2505826/karen-blixens-bror-skriver-laesvaerdigt-om-sin-indsats-under-foerste-verdenskrig/">Karen Blixens bror skriver 
læsværdigt om sin indsats under Første Verdenskrig</a></p><p>
»Vi modtager løbende effekter, som har relation til huset. Såfremt nogen 
skulle have lyst til at forære os bemeldte maleri, vil vi naturligvis tage 
imod det med glæde«. 
</p><p>
Karen Blixens nevø Tore Dinesen, 81, som stadig arbejder for at sikre sin 
fasters litterære og økonomiske arv, siger om maleriet, at »vi skal være 
helt sikre på, hvem det forestiller, hvem der har malet det, og hvor det 
kommer fra. Inden vi har fundet ud af det, offentliggør vi ikke noget«. 
</p><p>
Synes han, at Elida ligner familien? 
</p><p>
»Det er svært at sige, for vi er egentlig meget forskellige. Den række tanter 
og søskende, vi har, ligner måske nok hinanden, men ikke forfærdelig meget. 
Karen Blixen var for eksempel en lille, meget spinkel dame, mens min far 
(hendes bror Thomas Dinesen, red.) var en høj, kraftig mand«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2029563/karen-blixen-er-naervaerende-i-bevaegende-ny-udstilling-med-forfatterindens-breve/">Karen Blixen er nærværende i 
bevægende ny udstilling med forfatterindens breve</a></p><p>
Mener Tore Dinesen som Tom Buk-Swienty, at Karen Blixen og hendes søskende 
ville have budt Elida Spange velkommen, hvis hun var dukket op på 
Rungstedlund? 
</p><p>
»Ja, det tror jeg faktisk, de ville. Der herskede et frisind i familien, og 
jeg kan ikke tænke mig andet, end at hun ville have været velkommen. Men det 
skulle nok have været efter mine bedsteforældres død!«. 
</p><h3>
Bastarden som kulturhistorie 
</h3><p>
Tom Buk-Swienty ser meget gerne, at kaptajn Dinesens ’uægte’ datter kommer 
hjem til Rungstedlund, hvor han synes, hun hører til, men først og fremmest 
handler det for ham om at få kontakt til nogen derude, som kender noget til 
Elida Spange: 
</p><p>
»Selv om jeg har stået på hovedet i arkiverne, efterlader hun sig <i>next 
to nothing</i>. Hun er virkelig en skygge og har været det gennem hele 
livet. Men hun må jo have gået i en skole, hun må jo have kendt nogen. 
Hendes liv fortjener at blive set, også fordi hun repræsenterer bastarden. 
Det er et meget negativt ladet ord, men det er med vilje, jeg bruger det. 
Der har været titusinder af hendes slags, som er vokset op med skammen over 
at være uægte. På den m¨åde er Karen Blixens ukendte søster repræsentant for 
et stykke vigtig social- og kulturhistorie«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2096148/karen-blixen-spoeger-i-kaffebrun-skrift-og-blanke-sider/">Karen Blixen spøger i 
kaffebrun skrift og blanke sider</a></p><p>
Der har været rygter om tre andre efterkommere af Wilhelm Dinesen eller hans 
bror, men Tom Buk-Swienty tror »sådan set, at kaptajnen har forsøgt at tøjle 
sig«. 
</p><p class=" bl-elem">
Og det er så hertil, detektivhistorien er nået lige nu: »Karen Blixen har fået 
en halvsøster. Det er kastet nyt lys over, hvorfor Wilhelm Dinesen begik 
selvmord, og vi ved, at det er af en helt anden grund end den, Karen Blixen 
og hendes søskende fortalte sig selv: Nemlig at det var, fordi han måtte 
leve livet stort og være i bevægelse. Hele sit liv har Karen 
Blixen det her idealbillede af sin far, og det er noget, der i den grad 
sender hende ud på hendes livs odysse. Men det billede, ved vi nu, er ikke 
helt korrekt«. 
</p>	
</div>
</div></body></html>
