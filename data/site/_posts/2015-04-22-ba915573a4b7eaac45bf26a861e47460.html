---
layout:     post
title: 	    "Eksperten: »Man skal huske, at de er til at høre med« "
post_author:	    
post_date:	    Wed, 22 Apr 2015 14:12:27 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2632764/eksperten-man-skal-huske-at-de-er-til-at-hoere-med/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Eksperten: Gert Ravn</h4>
<div class="fakta-body" data-buildingblock="embedded_factboxlink">
<span class="img-contimg-fl-left"><img class="image inlineLightBox" src="http://multimedia.pol.dk/archive/00929/sundhed_apparater2_929190w.jpg" alt="" border="0"/><span class="caption"><span class="f-img-caption">DOM. 
</span>Ifølge Gert Ravn ville normalthørende mennesker blive skuffede over lyden i selv de dyreste høreapparater. Foto: Janus Engel</span></span>
</div>
</div><p>
Som høreapparatbruger har du mulighed for at gå rundt med højteknologiske 
vidundere bag ørerne. De kan fortælle dig, når dørklokken ringer, eller 
sende lydbøger direkte ind i dit hoved. De allersmarteste styrer du endda 
via en app på din mobiltelefon. 
</p><p>
»Mobiltelefonen bruger du i forvejen til alt, så selvfølgelig skal den også 
styre dit høreapparat«, lyder det fra seniorteknologispecialist Gert Ravn 
fra Delta, der tester og godkender høreapparater for producenter og 
myndigheder. 
</p><p>
»Det sidste, vi smider før underhylerne om aftenen, er mobilen. Alt andet 
glemmer vi, når vi skal ud ad døren: nøgler, tegnebog og fjernbetjening til 
høreapparatet. Men ikke mobilen«, uddyber han. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/sundhedogmotion/sygdom/ECE1409182/det-tager-aar-at-erkende-daarlig-hoerelse/">Det tager år at erkende dårlig 
hørelse </a></p><p>
Alligevel tager Gert Ravn store forbehold. 
</p><p>
»Høreapparater hjælper dig, hvis du hører dårligt. Men du bliver ikke genfødt. 
Selv om de putter en masse spændende teknologi ind i dem, skal man stadig 
huske, at de er til at høre med«. 
</p><p>
Men der, hvor mennesker med høretab har mest brug for deres høreapparater, 
hjælper de faktisk dårligst: 
</p><p>
»Det allersværeste for dårligt hørende er støjfyldte lokaler, hvor alle taler 
samtidig. Men det er også der, det er sværest at få teknologien til at 
hjælpe dig«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sygdom/ECE1409419/hvert-femte-danske-hoereapparat-ender-i-skuffen/">Hvert femte danske høreapparat 
ender i skuffen </a></p><p>
Dårligt hørende har brug for, at tale bliver fremhævet frem for støj. Dén 
opgave udfører nogle høreapparater stadig for dårligt. Ikke alle kan skelne 
relevante fra irrelevante lyde. Alle lyde bliver skruet lige højt op. Nogle 
apparater har dog retningsbestemte mikrofoner og et særligt støjprogram, som 
hjælper i støjfyldte miljøer. 
</p><p>
»Talesignalet skal være en hel del kraftigere end støjsignalet, for det er 
situationer, som den hørehæmmede hele tiden kommer i. Med de mest simple 
høreapparater skal du dog stadig sende alle andre ud af lokalet, hvis du vil 
være sikker på ikke at misse noget«, siger Gert Ravn og tilføjer: 
</p><p>
»Selv med høreapparater vil mange hørehæmmede derfor få det svært især i 
sociale situationer«. 
</p><p>
Der er gode grunde til, at høreapparater stadig ikke opvejer tabet af 
skelneevnen, som mange dårligt hørende lider under. Har man nedsat hørelse, 
er selve sansecellerne – de små hår i øret – ødelagt. De kan ikke genskabes 
med høreapparater. Derfor får man lyden tilbage, men ikke selve sansen. Er 
man nærsynet, er øjet derimod ikke i stykker. Kikkerten skal bare stilles 
skarpt. 
</p><p class=" bl-elem">
»Derfor har optikeren en banal opgave. Det er meget mere utaknemmeligt at få 
folk til at høre igen«. 
</p>	
</div>

</div></body></html>
