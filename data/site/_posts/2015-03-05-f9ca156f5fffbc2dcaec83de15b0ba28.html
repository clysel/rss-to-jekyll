---
layout:     post
title: 	    "Kunstner lader skygge repræsentere Lewinsky på Clinton-maleri"
post_author:	    
post_date:	    Thu, 05 Mar 2015 13:44:06 +0100
post_site:	    politiken.dk 
post_link:	    http://politiken.dk/kultur/kunst/ECE2574551/kunstner-lader-skygge-repraesentere-lewinsky-paa-clinton-maleri/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bill Clinton kan ikke lide det her maleri af sig selv, siger kunstneren, der 
har malet det. Han hedder Nelson Shanks og er ifølge Philadelphia Daily News 
en kæderygende og Cola Light-drikkende herre på 77 år, som gennem årene har 
malet en del af verdens berømtheder, som for eksempel pave Johannes Paul II 
og prinsesse Diana. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2316792/hillary-clintons-memoirer-vil-blive-koebt-af-mange-og-laest-af-faa/">Hillary Clintons memoirer vil 
blive købt af mange og læst af få</a></p><p>
Clinton-portrættet har siden 2006 hængt på The National Portrait Gallery i 
Washington, men det er først nu, at Nelson Shanks afslører den dybere mening 
med den skygge, som falder hen over kaminen i præsidentens ovale kontor. 
</p><p>
»Det er helt bogstaveligt skyggen fra en blå kjole, som jeg havde hængende på 
en mannequindukke, mens jeg malede ... men ikke når han var der«, fortæller 
kunstneren til Philadelphia Daily News. 
</p><h3>
Monica Lewinskys blå kjole 
</h3><p>
’Han’ er selvfølgelig Bill Clinton. Og den langærmede blå kjole var i stil med 
den, der spillede en betydelig rolle i sagen om Monica Lewinsky. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE1537132/clintons-gamle-venner-taler-ud-i-ny-dokumentar/">Clintons gamle venner taler ud 
i ny dokumentar</a></p><p>
Monica Lewinsky var den 22-årige praktikant i Det Hvide Hus, som i 1995 
indledte et seksuelt forhold til den på det tidspunkt 49-årige præsident. 
Den blå kjole indgik som bevismateriale i sagen, idet den angiveligt var 
plettet af Clintons sæd efter en omgang oralsex med Lewinsky. 
</p><h3>
Skyggen over det hvide hus 
</h3><p>
Bill Clinton var svær at male, siger Nelson Shanks, fordi »han formentlig var 
alle tiders mest berømte løgner«. Clinton gjorde gode ting som præsident, 
synes Shanks, men »jeg kunne aldrig få den her Monica-ting helt ud af 
hovedet, og det er så med på en subtil måde i maleriet«. 
</p><p class=" bl-elem">
Skyggen er med andre ord en metafor for den skygge, der hvilede over Det Hvide 
Hus, da Bill Clinton huserede i det, forklarer Nelson Shanks. 
</p>	
</div>
</div></body></html>
