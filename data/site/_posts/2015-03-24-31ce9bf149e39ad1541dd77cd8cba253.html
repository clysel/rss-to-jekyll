---
layout:     post
title: 	    "Danmark overså milliardgevinst ved Dong-salg til Goldman Sachs"
post_author:	    
post_date:	    Tue, 24 Mar 2015 22:30:10 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2602770/danmark-oversaa-milliardgevinst-ved-dong-salg-til-goldman-sachs/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Slideshow</h4>
<h5>
Forstå, hvorfor Dong blev solgt for billigt</h5>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00923/_KO-Dong-Thumbs-Up-_923373w.jpg" alt="" border="0"/></span></p><p>
På tre måneder voksede DONG's værdi med 21 milliarder kroner, men uden at 
danskerne fik fornøjelse af værdiforøgelsen på knap 40 procent. 
</p><p class=" bl-elem">
Forstå baggrunden på ni slides <a href="http://politiken.dk/indland/100procent/ECE2595315/slideshow-forstaa-hvorfor-dong-blev-solgt-for-billigt/" target="_blank">her</a>. </p>
</div>
</div><p>
Da regeringen sidste år solgte aktier til den amerikanske investeringsbank 
Goldman Sachs, havde Finansministeriet beregnet Dong’s værdi til 31,5 
milliarder kroner. 
</p><p>
Bare tre måneder senere fik Dong mulighed for at oprette tre 
havvindmølleparker med fuld støtte fra Storbritannien, hvilket – ifølge 
beregninger Politiken har fået foretaget – straks øgede Dong’s nutidsværdi 
til over 50 milliarder kroner. 
</p><p>
Men udsigten til den store aftale påvirkede ikke prisen på Dong-aktierne – 
selv om det var kendt af både Dong, de kommende investorer og hele 
vindbranchen, at den britiske ’guldregn’ var lige på trapperne. 
</p><p><b class="ext-link">SE OGSÅ</b><a class="embeddedlink" href="http://politiken.dk/indland/100procent/ECE2595315/slideshow-forstaa-hvorfor-dong-blev-solgt-for-billigt/">Slideshow: Forstå, hvorfor Dong blev 
solgt for billigt</a></p><p>
Frederik Aakard fra firmaet Audon, et af Danmarks førende inden for rådgivning 
ved virksomhedshandler, undrer sig fagligt over forløbet. 
</p><p>
»Hvis en virksomhed står med udsigten til en afgørende ny ordre umiddelbart 
efter et salg, vil man typisk forsøge at vente med at sælge, til ordren er i 
hus. Hvis det ikke kan lade sig gøre, vil man lave en 
prisreguleringsmekanisme, så køber skal betale mere, hvis det efterfølgende 
viser sig, at virksomheden stiger i værdi«, siger Aakard. 
</p><p>
»Men hvis man ikke foreslår en reguleringsmekanisme fra sælgers side, er det 
klart, at så bliver der ikke en«. 
</p><h3>
DF: oplysninger må frem 
</h3><p>
De nye oplysninger om aktiesalget, der sendte SF ud af regeringen, vækker også 
røre i Folketinget. Dansk Folkeparti og Enhedslisten kræver nu en god 
forklaring fra finansminister Bjarne Corydon (S). 
</p><p>
»De nye oplysninger gør det nødvendigt for udvalget at træde i karakter over 
for finansministeren og kræve at få alle oplysningerne frem. Det her føjer 
sig til den utryghed, vi alle sammen har omkring processen«, siger Dansk 
Folkepartis leder, Kristian Thulesen Dahl. 
</p><div class="art-quote article-box">
<p class="quote"/>
<blockquote>
<p class="quote-txt">
Det her føjer sig til den utryghed, vi alle sammen har omkring processen
</p>
<p class="sender">
Kristian Thulesen Dahl 
</p>
</blockquote>
</div><p>
Martin Barlebo, koncerninformationschef i Dong, erkender, at udsigten til en 
snarlig gevinst i milliardklassen aldrig fik en central placering i 
Finansministeriets forhandlinger med Goldman Sachs.</p><p>
»De tre havvindmølleparker spillede ikke en speciel rolle«, siger Martin 
Barlebo og forklarer, at selskabets værdifastsættelse byggede på en samlet 
vurdering af muligheder og risici for selskabet. Nærmere vil han ikke 
kommentere beregningerne, der er foretaget af adjunkt Thomas Borup 
Kristensen fra Aalborg Universitet. 
</p><p>
»Men man kan ikke bare lægge jeres tal oven i værdien af Dong, fordi værdien 
af Dong’s udbygning af havvindmølleparker frem til 2020 allerede indgår«, 
siger Barlebo. Han ønsker dog af forretningshensyn ikke at vise selskabets 
egen vurdering af værdien af de tre parker. 
</p><h3>
Corydon afviser for billig prissætning 
</h3><p>
Finansminister Bjarne Corydon har efter en uges varsel valgt ikke at lade sig 
interviewe, men i en mail peger han på usikkerhederne omkring Dong’s værdi: 
»Det er fortsat min vurdering, at værdiansættelsen af Dong Energy i 
forbindelse med kapitaltilførslen var rimelig og repræsenterede den aktuelle 
markedsværdi af Dong Energy«, skriver finansministeren, der også peger på 
usikkerheden omkring oliepriserne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2535469/dong-tjener-for-lidt-til-at-finansiere-kaempe-investeringsplan/">Dong tjener for lidt til at 
finansiere kæmpe investeringsplan</a></p><p>
I samme mail skriver ministeriet dog også: »Havde Dong Energy inden 
forhandlingerne om kapitaludvidelsen haft sikkerhed for, at selskabet ville 
få tildelt støttekontrakterne, må det formodes at have haft en positiv 
indvirkning på vurderingen af den fremtidige værdiskabelse i selskabet«. 
</p><p class=" bl-elem">
Efter således at have erkendt betydningen af støtteordningen valgte 
finansministeren i aftes at sende en ny, uddybende mail: »Jeg kan klart 
afvise, at salget af Dong-aktierne skulle være sket for billigt. Prisen 
indeholdt forventninger til den fremtidige indtjening sammenvejet med 
risikoen for, at fremtidige projekter ikke blev til noget«. 
</p>	
</div>
</div></body></html>
