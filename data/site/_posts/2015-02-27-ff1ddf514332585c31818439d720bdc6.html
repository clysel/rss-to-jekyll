---
layout:     post
title: 	    "Legolands ejere vil indtage Kina, Sydkorea og Japan"
post_author:	    
post_date:	    Fri, 27 Feb 2015 16:30:54 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2566054/legolands-ejere-vil-indtage-kina-sydkorea-og-japan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Merlin og Legoland</h4>
<div class="fakta-body" data-buildingblock="embedded_factboxlink">
<p>
Det er det britiske selskab <b>Merlin Entertainments</b>, der ejer Legoland. 
Selskabet er verdens næststørste ejer af forlystelsesparker (kun Disney er 
større) og ejer bl.a. det verdensberømte voksmuseum Madame Tussauds. 
</p><p>
Legos ejere i familieselskabet Kirkbi solgte Legoland til et britisk 
investeringsselskab i 2005. Ved den lejlighed fik Kirkbi Fonden 29,9 procent 
af aktierne i det nydannede selskab Merlin Entertainments. Selskabet blev 
børsnoteret i 2013, men Kirkbi har beholdt sin aktieandel og er største 
aktionær i Merlin. 
</p><p>
Merlin åbnede i 2012 det sjette Legoland i verden og det første i Asien, 
Legoland Malaysia. De andre fem ligger i Danmark (Billund), Storbritannien 
(Windsor), Tyskland (Günzburg, Bayern) og USA (San Diego, Californien og 
Orlando, Florida). Yderligere tre er planlagt i Dubai, Japan og Sydkorea 
frem til 2017.
</p><p class=" bl-elem">
Merlin aflagde i går regnskab for 2014. Omsætningen steg 5% til 13 mia. kr., 
og overskuddet før skat steg 34% til 2,6 mia. kr. 
</p>
</div>
</div><p/><p>
Det britiske selskab Merlin Entertainments vil sprede Lego-mærket i hele 
verden. Selskabet, som den danske Kirk Christiansen-familie bag Lego ejer 
næsten en tredjedel af, vil i de kommende år åbne en række nye Legolande i 
flere verdensdele - ikke mindst i Asien. 
</p><p>
Faktisk kan de nuværende seks Legolande blive til 20, og det er især det 
kinesiske marked, der på sigt kan blive vigtigt, siger Merlins topchef, Nick 
Varney. Her er der plads til »tre til fem« Legolande. 
</p><p>
»Kina er ved at gå amok i temaforlystelsesparker«, siger han til 
nyhedsbureuauet <a href="http://www.reuters.com/article/2014/12/15/us-merlin-expansion-idUSKBN0JT1OX20141215" target="_blank">Reuters</a> 
og understreger, at det ikke kun er Merlin, der har øje for mulighederne: Et 
Disneyland skal åbne i Shanghai i 2016, og filmstudiet Universal Studios 
planlægger at åbne i hovedstaden Beijing omkring 2019. 
</p><h3>
Film skabte succes 
</h3><p>
Merlin har i øjeblikket kraftig medvind af Legos succes, der onsdag udløste et 
rekordregnskab for Billund-koncernen. Det er ikke mindst takket være 
succesen med filmen 'The Lego Movie', der havde premiere i februar 2014. Og 
Merlins ambitioner er et ekko af Legos egen ekspansionslyst i Asien, som 
finansdirektør John Goodwin kalder »et nøglemarked« for Lego. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2563093/lego-vil-ind-i-oestens-boernevaerelser-det-er-et-noeglemarked/">Lego vil ind i Østens 
børneværelser: »Det er et nøglemarked«</a></p><p>
I 2012 åbnede Merlin det første Legoland i Asien, Legoland Malaysia. Tre andre 
er planlagt: Dubai i kontinentets vestligste ende skal åbne i 2016, og i 
første halvdel af 2017 åbnes dørene i Nagoya, Japans fjerdestørste by. 
Chuncheon i Sydkorea ventes at åbne samme år. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Malaysia_Legoland_T_916987v.jpg" alt="" border="0"/><span class="caption"><span class="f-img-caption">Brøl. 
</span>En dreng kigger ud af en legoløve kort før åbningen i Malaysia. Foto: Lai Seng Sin/AP</span></span>
Det er dog ikke kun Asien, der skal lægge jord til klodsdrømmene. Også Legos 
største marked, USA, har plads til flere end de nuværende to i Californien 
og Florida, sagde Nick Varney ved regnskabsaflæggelsen. 
</p><p>
»Nordamerika (...) giver os mulighed for yderligere tre Legolande. (...) Vi 
tror også, at Kina giver os mulighed for tre til fem, og vi ser på 
foreløbige anlægssteder i begge lande«, sagde han. 
</p><h3>
Krise fik Lego til at droppe Legoland 
</h3><p>
Det er et årti siden, at Lego kom til den konklusion, at det ikke var en 
kernekompetence at drive forlystelsesparker. Dengang var Lego ved at kæmpe 
sig ud af en livstruende krise, der især skyldtes, at koncernen havde spredt 
forretningen for meget i stedet for at koncentrere sig om kerneforretningens 
byggeklodser. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2562024/lego-har-fundet-den-hemmelige-doer-til-pigevaerelserne/">Lego har fundet den hemmelige 
dør til pigeværelserne </a></p><p>
Det fik koncernen til at frasælge hele Legoland-delen til en amerikansk 
investeringsbank, Blackstone Group, der kort forinden havde overtaget Merlin 
Entertainments. 
</p><p>
Blackstone trak sig først ud igen i 2013 ved en børsnotering, der senere blev 
omtalt som »årets bedste børsnotering« af det britisk medie <a href="http://www.efinancialnews.com/story/2014-06-17/fn-private-equity-awards-2014-deal-of-the-year-blackstone-merlin-entertainment-ipo" target="_blank">Financial 
News</a>. Lego-familiens selskab, Kirkbi, beholdt derimod den andel på 30 
procent, man havde fået ved at skyde Legoland ind i Merlin-koncernen. 
</p><p>
Den handel har båret frugt. I dag er Kirkbis ejerandel af Merlin 14,6 
milliarder kroner værd. 
</p><p class=" bl-elem">
Til gengæld har Merlin fået eneret på at åbne Legolande overalt i verden, så 
længe koncernen ikke underprioriterer Lego-brandet. Og det har ingen endnu 
anklaget Merlin for. 
</p>	
</div>
</div></body></html>
