---
layout:     post
title: 	    "DF'er lader sig banke på plads efter terrorbemærkning"
post_author:	    
post_date:	    Tue, 17 Feb 2015 12:12:15 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2550225/dfer-lader-sig-banke-paa-plads-efter-terrorbemaerkning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Den indtil i formiddags åbenmundende DF'er Aia Fog, tager nu til efterretning, 
at hendes partiformand, Kristian Thulesen Dahl, for rullende kamera har 
banket hende på plads. 
</p><p>
»Så jeg blander mig ikke mere«, fastslår Fog, der er folketingskandidat for 
partiet. 
</p><p>
Hun er også kendt som bestyrelsesmedlem i Trykkefrihedsselskabet og har efter 
terrorangrebet i weekenden langet kraftigt ud efter Radikale Venstre. 
</p><p>
»Jeg mener, at Radikale Venstre bærer et stort ansvar for, at det kan lade sig 
gøre. At det her terrorangreb kan finde sted (...) De Radikale har været 
primus motor i hele den udlændingelovgivning, der har ligget til grund for 
den massive indvandring siden 1983, hvor udlændingeloven blev vedtaget og 
som De Radikale var pennefører for«, har hun sagt til TV 2. 
</p><p>
Men den sammenkobling hører ikke hjemme i DF, fastslår Kristian Thulesen Dahl. 
DF'ere, der i medierne placerer et medansvar for weekendens terrorangreb hos 
Radikale Venstre, taler ikke på partiets vegne. 
</p><h3>
Espersen ringede forinden 
</h3><p>
»I forhold til weekendens terrorangreb er det ene og alene den gerningsmand, 
der har begået terrorangrebet, der er ansvarlig for det. Det skal man ikke 
forsøge at formilde i forhold til vedkommende ved at sige, at andre også har 
et medansvar«, siger Thulesen Dahl. 
</p><p>
Aia Fog tilføjer over for Politiken, at hun allerede inden partiformandens 
offentlige udmelding blev kontaktet af partiformand Søren Espersen: 
</p><p>
»Han medddelte mig, at jeg ville blive irrettesat. At jeg ville blive banket 
på plads, og jeg tager det til efterretning, at jeg er blevet banket på 
plads«, siger Aia Fog. 
</p><p class=" bl-elem"><i class=" bl-elem">Opdateres.</i></p>	
</div>
</div></body></html>
