---
layout:     post
title: 	    "Bilproducent satser stort på elcykel"
post_author:	    Bjørn Godske
post_date:	    Wed, 04 Mar 2015 10:36:00 +0000
post_site:	    ing.dk 
post_link:	    http://ing.dk/artikel/bilproducent-satser-stort-paa-elcykel-174522
---
<html><body><div><section class="body"><p>Ford vil gerne sælge transport. Men man må i hovedkvarteret i Dearborn, Michigan have erkendt, at der ikke er plads til mange flere nye biler i verdens storbyer.</p>
			<p>Derfor har de i samarbejde med den californiske cykelproducent<a href="http://dahon.com/mainnav/home.html"> Dahon</a>, udviklet en foldbar <a href="https://media.ford.com/content/fordmedia/fna/us/en/news/2015/03/02/ford-smart-mobility-plan-expanded-at-mobile-world-congress.html">elcykel</a>.</p>
			<p>Cyklen er netop blevet præsenteret på mobiltelefon-konferencen<a href="http://www.mobileworldcongress.com/"> Mobil World Congress</a> i Barcelona.</p>
			<p>Faktisk er det ikke en, men to elcykler som Ford har præsenteret: Den ene er tænkt som en pendlercykel som kan foldes sammen og lægges i en bil (en Ford naturligvis). Den anden er tænkt som en budcykel. De har fået navnet MoDe:Me og MoDe:Pro.</p>
			
			<p><figure class="plugin right zoomable"><img data-original-image="http://ing.dk/sites/ing/files/mwc2.jpg" src="http://ing.dk/sites/ing/files/styles/w1120_media_right/public/mwc2.jpg?itok=gIpxFPpN" alt=""/><figcaption> Den elcykel forestiller Ford sig, er egnet til pendlere. Den kan foldes sammen og tages med i et tog eller en bus. Samtidig passer den perfekt ned i bagagerummet på en - Ford </figcaption></figure></p>
			<p><figure class="plugin right zoomable"><img data-original-image="http://ing.dk/sites/ing/files/mwc1.jpg" src="http://ing.dk/sites/ing/files/styles/w1120_media_right/public/mwc1.jpg?itok=JXjfcrXo" alt=""/><figcaption> Elcyklen til bude er lidt mere solidt bygget og kan derfor laste mere. Den kan ikke foldes. </figcaption></figure></p>
			<p>Tilsammen er de en del af Fords ønske om at teste nye transportsystemer i takt med at flere og flere storbyer oplever voksende trafikpropper. Man vil blandt andet se på, hvordan transport med elcykler kan fungere i samspil med biler og offentlig transport.</p>
			<p>Derfor er den ene model bygget, så den kan foldes sammen og lægges i en bil eller medtages i busser og tog. Det forklarer Ken Washington der er vice president for Ford forskning og udvikling:</p>
			<p>»Der er rigtig mange måde at komme rundt i en by på. Men det der er brug for, er en måde at forbinde alle de forskellige muligheder,« siger han.</p>
			<p>Ude på gader og stræder er elcyklerne i stand til at køre op til 25 km/h. Energien er gemt i 9 kWh batteri.</p>
			
			<p>Det kan måske virke lidt besynderligt, at Ford har valgt at præsentere elcyklerne på en mobiltelefon-konference. Men det skyldes, at al elektronik i cyklerne er fuldt ud integreret med den nyeste iPhone 6 via Bluetooth.</p>
			<p>For eksempel kan telefonen sættes fast på styret og fungere som navigationsenhed. Når det er tid til at dreje, så vil en let rystelse i styret give cyklisten besked om, i hvilken retning der skal foretages et sving. Samtidig vil cyklens blinklys automatisk vise af.</p>
			<p>Navigationen vil også foreslå en rute, som integrere offentlig transport ud fra hvad der er billigst, hurtigst eller med bedste cykelforhold. Samtidigt kan den holde øje med, hvor der er opladningsstandere på ruten. Du vil også blive advaret om farlige veje eller hvis det tog du har planlagt at tage, er blevet forsinket eller aflyst.</p>
			<p>En sensor bag på cyklen vil med en let vibreren i styret, give cyklisten besked, hvis en anden cyklist eller bil vil overhale. Samtidig vil nogle lys på styrets håndtag vise, at man er opmærksom på situationen.</p>
			
			<p>Cyklerne er en del af Fords “Smart Mobility”-projekt, som indeholder 25 eksperimenter over hele verden. Formålet er at forudse, hvad bilproducentens kunder forventer og har brug for i fremtidens transportsystem.</p>
			<p>Ford er langt fra den første bilproducent, som har kastet sig ud i elcykler. Både <a href="https://www.electricbike.com/auto/">Mercedes, BMW, Toyota, VW og Honda</a> har tidligere vist eksempler på elcykler.</p>
		</section></div></body></html>
