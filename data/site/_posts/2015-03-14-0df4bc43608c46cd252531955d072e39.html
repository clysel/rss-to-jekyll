---
layout:     post
title: 	    "Billedskabende guitarist solodebuterer med et hipt orkester"
post_author:	    
post_date:	    Sat, 14 Mar 2015 15:37:34 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2587637/billedskabende-guitarist-solodebuterer-med-et-hipt-orkester/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Guitaristen Rune Funch har ikke været af den frembusende slags igennem sine 
efterhånden 25 år som aktiv på den danske musikscene. 
</p><div class="art-fakta article-box">
<h4 class="">
Rune Funch: Picture Music</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Jazzhouse. Torsdag.
</p></div>
</div><p/><p>
Alligevel har han sat sit præg med sit stemningsfulde guitarspil og som en del 
af en generation, der tænkte i nye blandingsbaner i gruppen Once Around The 
Park i 1990’erne, men også som freelancer i mange sammenhænge, i det 
London-baserede rockband Warwick Avenue med forsangeren og tv-journalisten 
Jakob Illeborg, og på det seneste som film- og tv-komponist. 
</p><p>
Nu har Rune Funch omsider også debuteret som solokunstner med pladen ’Picture 
Music’, der udkom i efteråret. Jeg skriver omsider, for med sin nye gruppe 
og sin egen version af moderne jazz med diverse træk af rock og americana, 
har han spændende ting at bidrage med til dansk musik. 
</p><h3>
Hipt orkester 
</h3><p>
Han er en guitarist, der står for mere end solistisk selvpromovering. 
</p><p>
Som instrumentalist synes han inspireret af Hank Marvin, Bill Frisell og Kurt 
Rosenwinkel, og faktisk har Funch alle dage nedjusteret rollen som solist 
til fordel for fordybelsen i den musikalske helhed som klangmaler og begavet 
akkompagnatør med en smagfuld brug af elektroniske effekter. De to sider 
forener han fint som kapelmester. 
</p><p>
Karakteristisk for hans kompositioner er de stramme former med cirklende, 
harmoniske og melodiske mønstre, musik med filmisk flimrende kvaliteter, 
typisk med en skæv drejning, der løfter dem fri af klicheen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-jazz/ECE2544306/jazzguitarist-leverer-pladekarrierens-mest-dristige-og-effektbaarne-spil/">Jazzguitarist leverer 
pladekarrierens mest dristige og effektbårne spil</a></p><p>
Og det er et hipt orkester, Funch har samlet omkring sig, nøje udvalgt til at 
forløse sine melodiske stykker med en egenartet gruppelyd, tilvejebragt af 
Anders ’AC’ Christensen som solid bassist, den talentlysende trommeslager 
Matias Wolf, den legende pianist og lydtroldmand Adi Zukanovic samt de tre 
horn til at give fylde, saxofonist Ned Ferm, basunist Mads Hyhne og 
klarinettist Maria Faust. 
</p><h3>
Alt har en begrænsning 
</h3><p>
Pladen er glimrende, men live er det alligevel velgørende, hvordan musikken 
får liv og karakter som fysisk oplevelse. 
</p><p>
Det var godt at høre Ned Ferms hudløse tenorsax og Mads Hyhnes melodisk 
karakterfulde basun bl.a. i ’It’s All Coming Back’. Og Zukanovic viste sig 
som en intens akkompagnatør og solist bl.a. i den fængende ’Let’s Celebrate’ 
på Moog-synthesizer. 
</p><p>
Og fint afdæmpet var den simple ballade med den hjerteskærende titel ’Why Did 
They Leave and Where Did They Go’, der dækker over den mørke erfaring, det 
er at miste to spædbørn til døden allerede på tærsklen til livet, som Funch 
har fortalt åbent om i anden sammenhæng. 
</p><p>
Også et par nye stykker var særdeles hørværdige. Eksempelvis dét, hvor en 
ellers lovlig tilbageholdende Maria Faust indledte med en vemodig 
Balkan-klarinet, snart udviklet til et kollektivt brusende motiv med 
fordrejet kant i Funchs guitarsolo, og med Matias Wolf som lydhør kraft bag 
trommerne.
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/cd-jazz/ECE2580619/progressiv-nutidsjazz-fungerer-bedst-i-improvisationerne/">Progressiv nutidsjazz fungerer 
bedst i improvisationerne</a></p><p>
Han har en særlig evne til levende og komplekst trommespil, samtidig med at 
puls og fremdrift står klart. Derfor var han også i sig selv en oplevelse 
koncerten igennem. 
</p><p>
Men alt har en begrænsning. Og blev en stor del af numrene ikke afviklet 
lovlig ens, så en vis monotoni efterhånden indfandt sig? 
</p><p class=" bl-elem">
Her har gruppen udviklingspotentiale, når en større variation i 
arrangementerne og en indbyrdes fortrolighed, dynamik og selvsikkerhed får 
lov at blomstre yderligere. 
</p>	
</div>
</div></body></html>
