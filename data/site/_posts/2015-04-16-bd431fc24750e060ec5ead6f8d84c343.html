---
layout:     post
title: 	    "Barcelona giver dansk talent en stjernemodtagelse"
post_author:	    
post_date:	    Thu, 16 Apr 2015 18:01:21 +0200
post_site:	    politiken.dk 
post_link:	    http://politiken.dk/sport/haandbold/ECE2631153/barcelona-giver-dansk-talent-en-stjernemodtagelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var en lettet, glad og optimistisk Lasse Andersson, der satte sig i flyet 
til København efter et besøg hos FC Barcelonas berømte klublæge. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg fik også nogle træningsøvelser, som skal gøre mig klar til næste sæson. 
Det ser med andre ord godt ud
</p>
<p class="sender">
Lasse Andersson 
</p>
</blockquote>
</div><p>
Den 20-årige danske håndboldspiller, der i mere end to år har været plaget af 
såkaldte springerknæ – og som reelt frygtede at karrieren skulle være forbi, 
før den virkelig begyndte – har fået modet tilbage. Og fredag aften er han 
med i en pokalkamp for mesterholdet Kolding København. </p><p><b class="ext-link">KIKSER:</b><a class="embeddedlink" href="http://politiken.dk/sport/haandbold/ECE2629664/tvis-holstebro-misser-gylden-chance-for-foersteplads/">Tvis Holstebro misser gylden chance for 
førsteplads</a></p><p>
Desuden har Kolding-talentet fået grønt lys til at spille med i slutkampene om 
mesterskabet. Og han kan endda gøre det for fuld kraft. 
</p><p>
Det skyldes, at FC Barcelona-lægen, Josep Gutierrez, forsikrede Lasse 
Andersson, at selv om han, Andersson, har smerter i knæene, vil de ikke lide 
skade af at spille – hvis det blot drejer sig om fem-seks-syv kampe. 
</p><p><b class="ext-link">PROBLEMER:</b><a class="embeddedlink" href="http://politiken.dk/sport/haandbold/ECE2627297/mesterhold-paa-gyngende-grund-inden-slag-mod-vestjyder/">Mesterhold på gyngende grund inden 
slag mod vestjyder</a></p><p>
»Jeg fik en flot modtagelse i Barcelona. Lægen var forberedt, han gav mig helt 
klare svar på mine spørgsmål, der blev foretaget en ultralydsscanning, han 
kiggede på mine medbragte scanningsbilleder – og så var klubbens fysiske 
træner til stede og lavede nogle øvelser med mig«, fortæller Lasse Andersson 
til Politiken. 
</p><p>
Og konklusionen på det hele blev, at Josep Gutierrez kunne sende unge 
Andersson på banen – med den besked, at hans Patella-sener (dem der 
forvolder smerten ved springerknæ) er lidt korte og ’anstrengte’, men at de 
ikke er beskadigede. 
</p><p><b class="ext-link">EVENTYR:</b><a class="embeddedlink" href="http://politiken.dk/sport/haandbold/ECE2626600/guldfavoritten-tager-til-skjern--og-stortalentet-tager-til-barcelona/">Guldfavoritten tager til Skjern – og 
stortalentet tager til Barcelona</a></p><p>
»Gutierrez sagde til mig, at det fortsat ville gøre ondt, men at jeg kunne 
spille sæsonen færdig uden risiko for at skaden forværres. Men også, at det 
er slut med styrketræning, og at jeg kun skal spille og ikke andet«. 
</p><p>
Siger Lasse Andersson – som efter sæsonen skal holde tre ugers pause, hvor han 
skal ’varmebehandles’, ingen han går i gang med almindelig træning. 
</p><p class=" bl-elem">
»Jeg fik også nogle træningsøvelser, som skal gøre mig klar til næste sæson. 
Det ser med andre ord godt ud. Jeg er lettet, det var en rigtig god 
oplevelse i Barcelona, og jeg er optimist«. 
</p>	
</div>

</div></body></html>
