---
layout:     post
title: 	    "Tinkoff-Saxo: Riis er færdig på holdet"
post_author:	    
post_date:	    Sun, 29 Mar 2015 19:23:08 +0200
post_site:	    politiken.dk 
post_link:	    http://politiken.dk/sport/cykling/ECE2609267/tinkoff-saxo-riis-er-faerdig-paa-holdet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bjarne Riis er endegyldigt færdig på cykelholdet Tinkoff-Saxo, oplyser holdet 
i en pressemeddelelse. 
</p><p>
»Tinkoff Saxo og Bjarne Riis er nået til enighed om at afslutte alle aftaler 
mellem Tinkoff Sport A/S og Bjarne Riis med øjeblikkelig virkning«, skriver 
holdet. 
</p><p><b class="ext-link">PORTRÆT AF ET DØDSDØMT SAMARBEJDE </b><a class="embeddedlink" href="http://politiken.dk/sport/ECE2601739/portraet-af-et-doedsdoemt-samarbejde-den-russiske-spradebasse-og-den-rolige-dansker/">Den 
russiske spradebasse og den rolige dansker</a></p><p>
I næste uge vil Tinkoff-Saxo offentliggøre holdets nye struktur, som altså 
bliver uden Riis, der tidligere fungerede som manager. 
</p><p>
»I starten af næste uge vil Tinkoff-Saxo – i en separat meddelelse – 
offentliggøre den nye tekniske og sportslige struktur på holdet«, lyder det 
i meddelelsen. 
</p><h3>
Hemmelige vilkår 
</h3><p>
Der står endvidere, at vilkårene vil forblive hemmeligholdt, og begge parter 
vil afholde sig fra at komme med yderligere kommentarer. 
</p><p>
»Tinkoff-Saxo vil takke hovedsponsorerne, Tinkoff Bank og Saxo Bank, såvel som 
de øvrige sponsorer for den fortsatte støtte og tillid til holdet. På samme 
tid ser holdet frem til at blive ved med at modtage støtte fra tilhængere 
både på landevejene og på de sociale medier«, lyder det fra Tinkoff-Saxo. 
</p><p class=" bl-elem">
Dermed er Bjarne Riis endegyldigt færdig på det cykelhold, han selv etablerede 
og var ejer af i mange år, inden han i december 2013 solgte holdet til 
russeren Oleg Tinkov. 
</p>	
</div>
</div></body></html>
