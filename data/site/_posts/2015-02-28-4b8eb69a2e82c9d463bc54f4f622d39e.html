---
layout:     post
title: 	    "Direktørlivets våde varer blev til behandlingskrævende overforbrug"
post_author:	    
post_date:	    Sat, 28 Feb 2015 13:44:45 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2566448/direktoerlivets-vaade-varer-blev-til-behandlingskraevende-overforbrug/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Så meget må voksne drikke</h4>
<div class="fakta-body" data-buildingblock="embedded_factboxlink">
<p><b>Sundhedsstyrelsens anbefalinger:</b></p><ul><li>Intet alkoholforbrug er risikofrit for dit helbred </li><li>Drik ikke alkohol for din sundheds skyld </li><li>Du har en lav risiko for at blive syg på grund af alkohol ved et forbrug på 7 
genstande om ugen for kvinder og 14 for mænd (lavrisikogrænsen) </li><li>Du har en høj risiko for at blive syg på grund af alkohol, hvis du drikker 
mere end 14/21 om ugen (højrisikogrænsen) </li><li>Stop før 5 genstande ved samme lejlighed </li><li>Er du gravid – undgå alkohol. Prøver du at blive gravid – undgå alkohol for en 
sikkerheds skyld </li><li class=" bl-elem">Er du ældre – vær særligt forsigtig med alkohol </li></ul><p class=" bl-elem"><i class=" bl-elem">Kilde: Sundhedsstyrelsen</i></p>
</div>
</div><div class="art-fakta article-box">
<h4 class="">
Alkoholstatistik 2015</h4>
<p class="fakta-body" data-buildingblock="embedded_factboxlink">
Sundhedsstyrelsen udgiver i dag ?Alkoholstatistik 2015?. Over 86 sider leverer 
myndigheden for første gang et samlet billede af danskerens alkoholforbrug, 
alkoholvaner, behandling, alkoholrelateret sygelighed og dødelighed og de 
sociale omkostninger. Rapporten er en samling af allerede eksisterende viden 
fra nationale og internationale rapporter og samt nye opdateringer. 
Sundhedsstyrelsen vil udgive Alkoholstatistik hvert andet år. Senere på året 
kommer data på det kommunale og regionale alkoholforbrug.
</p>
</div><p>
Der var ikke noget i vejen med Peter Vinther. Han landede det ene direktørjob 
efter det andet. Kom aldrig lallende beruset hjem. Havde succes og passede 
sine ting, mens han drak en halv til en hel liter vodka om dagen. 
</p><p>
140.000 danskere er ifølge rapporten ’Alkoholstatistik 2015’ afhængige af 
alkohol. Ligesom 63-årige Peter Vinther til sidst også måtte sande, at han 
var. På det tidspunkt gemte han vodkaflasken bag ringbind på kontoret. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2528115/klarlund-kan-vi-taale-at-hoere-den-fulde-sandhed-om-roedvin/">Klarlund: Kan vi tåle at høre 
den fulde sandhed om rødvin?</a></p><p>
Men inden det gik så galt, var Peter Vinther medlem af en langt større klub af 
danskere. Nemlig de 585.000, der ikke alene drikker over Sundhedsstyrelsens 
lavgrænse på syv genstande for kvinder og 14 for mænd om ugen, men også over 
de 21 genstande for mænd og 14 for kvinder, som er Sundhedsstyrelsens 
højrisikogrænse. 
</p><p>
»Jeg kom ind i byggebranchen, og der var lidt andre traditioner. Når jeg var 
ude at se på de store projekter med entreprenører og arkitekter, startede vi 
dagen med en bajer. Leverandøren – det var mig – skulle også give en god 
frokost. En fyraftensøl skulle vi også lige nå. Dér tog det fart«, husker 
Peter Vinther om årene som salgsdirektør i det, der dengang var Danmarks 
største vinduesfabrik. 
</p><p>
Forud var gået et studieliv med få forpligtelser og meget fest. Derefter nogle 
år i begyndelsen af 1980’erne med forskellige kontorjobs, hvor Peter Vinther 
stiftede familie og holdt igen med de våde varer. ’Alkoholstatistik 2015’ 
viser et tydeligt dyk i danskernes alkoholindtag i netop de år, hvor man 
stifter familie, nemlig fra 25-44 år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2409467/midaldrende-maend-drikker-alt-for-meget/">Midaldrende mænd drikker alt 
for meget</a></p><p>
»Da jeg fik mit første arbejde, faldt mit forbrug. Jeg havde også kone og 
barn, og jeg havde hørt, at det ikke var så godt at komme hjem sent om 
aftenen. Det var nok mig, der passede vores barn mest på det tidspunkt«, 
fortæller Peter Vinther, hvis kone også havde fart på en akademisk karriere. 
</p><p>
Men selv om der i de første år som familiefar blev sat prop i flasken, husker 
Peter Vinther tydeligt, at der blev drukket langt mere på kontoret, end man 
ville gøre i dag. 
</p><p>
»Der var en meget mere liberal holdning til spiritus dengang. Vi kunne godt 
sidde, efter at vi var færdige, og få os en fredagsbajer. Eller en 
mandagsøl. Og en tirsdags-, onsdags- og torsdagsøl. Jeg kan lige se det for 
mig, hvis man gjorde det i dag. Vi sad der med en flaske rødvin på 
skrivebordet. Og vi røg jo også. Der var en helt anden holdning«, husker 
han. 
</p><h3>
De andre drak også 
</h3><p>
Et job i vindmøllebranchen i midten af 1980’erne blev de første spæde skridt 
til et for stort alkoholindtag. Som rejsende salgschef tog Peter Vinther 
rundt til diverse »rige svinebønder« og lokale vindmøllelaug i Danmark. Et 
job, han kalder »skidespændende og rigtig sjovt«. 
</p><p>
»Der var jeg tit ude at holde foredrag. Så fik man jo lidt at drikke inden, 
for måske var man lidt nervøs for at stå foran så mange mennesker, og så gav 
det lidt styrke. Dirch Passer skulle jo også have lidt for at holde gang i 
den, ikk’?«, fortæller Peter Vinther om en tid fyldt med gode middage og 
vin. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2409570/hjaelp-en-kollega-her-er-typiske-tegn-paa-alkoholproblemer/">Hjælp en kollega: Her er 
typiske tegn på alkoholproblemer</a></p><p>
»Det var en del af dagligdagen. Men det var ikke for meget. Som oftest skulle 
jeg jo køre bil bagefter«. 
</p><p>
Det var først, da Peter Vinther i slutningen af 1980’erne kom ind i 
byggebranchen, at det, som han selv siger »tog fart«. De mange byggemøder, 
frokoster og fyraftensmøder gjorde ham beruset daglig. Han nåede nemt op på 
de tre genstande om dagen alle ugens syv dage, hvor alkoholindtaget er meget 
skadeligt for den enkelte. Andre gik det ikke ud over, hævder Peter Vinther. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/sundhed_case_14-15_916825w.jpg" alt="" border="0"/></span>
»Det var næsten kun arbejdsrelateret. I weekenderne var jeg som regel frisk. 
Det var ikke noget, der gik ud over andre, for mine børn var vant til, at 
jeg var ude at rejse 100-150 gange om året«, fortæller Peter Vinther, der 
langtfra var alene om at have det, han selv opfattede som et uproblematisk 
alkoholforbrug. 
</p><p>
Selv om knap hver tiende dansker ifølge Sundhedsstyrelsens store 
sundhedsprofil af danskerne fra 2013 har et skadeligt alkoholforbrug, er det 
ifølge rapporten ’Rusmidler i Danmark’ kun 5 procent af danskerne, der har 
oplevet negative følger af eget alkoholforbrug for deres parforhold. Endnu 
færre, 2 procent, mener, at deres alkoholforbrug har haft negative følger 
for deres børn. Og tilsvarende få, 3 procent, oplever, at deres 
alkoholforbrug har haft negative følger for deres arbejde. Jo højere 
uddannelse, desto færre negative selvoplevede konsekvenser. Den akademisk 
uddannede Peter Vinther færdedes blandt ligesindede. 
</p><p>
»Der var ingen, der sagde noget. Dem, jeg var sammen med – mine kunder – var 
jo også småfulde på jobbet«, fortæller han. Men kontrasten mellem, hvordan 
den alkoholpåvirkede og omgivelserne oplever det, er stor. 78 procent af 
danskerne har ifølge ’Alkoholstatistik 2015’ kendt personer, der har drukket 
for meget. Halvdelen af dem har oplevet negative konsekvenser af det. 
</p><h3>
Aldrig lallende fuld 
</h3><p>
Peter Vinthers år i byggebranchen erstattes i 2001 af et direktørjob med 
hyppige rejser til de baltiske lande, men med base i eget hjemmekontor. 
</p><p>
»Det var jo fint, for der var ingen hjemme om dagen. Så der begyndte jeg at 
have en flaske vodka stående bag ved ringbindene«, siger Peter Vinther og 
fortæller også om en overlægeven, der gemte »alkohol og andre ting, han 
kunne få fat i« i tagrenden. 
</p><p>
»Du skulle bare vide, hvor kreativ man bliver«, tilføjer han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2501550/hver-femte-koebenhavner-drikker-for-meget/">Hver femte københavner drikker 
for meget</a></p><p>
Peter Vinthers alkoholmisbrug toppede omkring 2010. Det var dér, han kunne 
komme op på en hel flaske vodka om dagen. Selv siger han, at hans kone godt 
vidste, at han drak for meget, men hun påtalte det kun få gange. 
</p><p>
»Nu var jeg småfornuftig og drak aldrig om eftermiddagen. Jeg tog det fra 
morgenstunden. Så var det klaret. Når man er vant til det, bliver man ikke 
fuld«, forklarer Peter Vinther. 
</p><p>
»Min beruselse har altid været stille og rolig. Man kunne ikke se den store 
forskel på, om jeg var ædru eller ej«, hævder han selv. 
</p><p>
Men da misbruget var værst, kunne han finde på at holde ind til siden i bilen 
og tage sig en slurk. 19 procent af danskerne har oplevet at være passager i 
en bil, hvor chaufføren havde drukket for meget, fremgår det af 
’Alkoholstatistik 2015’. Og det er noget af det, som Peter Vinther i dag er 
mest ked af. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2340526/ny-viden-goer-op-med-myten-om-den-sunde-alkohol/">Ny viden gør op med myten om 
den sunde alkohol</a></p><p>
»For helvede, hvis jeg havde kørt ind i nogen!«. 
</p><p>
Det skete ikke for Peter Vinther, men ifølge politiets statistikker skete det 
i 429 andre tilfælde i 2013, hvor berusede danskere kørte ind i andre og 
gjorde skade på dem. Til gengæld blev Peter Vinther to gange anholdt for 
grov spirituskørsel med det resultat, at han er frakendt kørekortet i fem 
år. Alligevel var der ingen alarmklokker, der ringede hos ham selv gennem 
årene. 
</p><p>
»Jeg tænkte ikke, at der var noget mærkeligt i mit alkoholforbrug. Jo, jeg 
skjulte det, men det var en meget naturlig del af mit liv«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2410998/saadan-spotter-du-depression/">Sådan spotter du depression</a></p><p>
Peter Vinthers kone fik ham faktisk på et tidspunkt på antabus. Men som han 
siger: 
</p><p>
»Hun satte mig aldrig stolen for døren. Og antabussen snød jeg med. Du kan jo 
altid tage brusetabletter mod hoste i stedet. Det handler bare om at have to 
piller i hånden og proppe den forkerte i munden«, forklarer han og tilføjer: 
</p><p>
»Og så var jeg jo direktør. Der var kraftedeme ikke nogen, der 
skulle fortælle mig, hvad jeg skulle gøre«. 
</p><h3>
Vodka eller børnebørnene? 
</h3><p>
Det var der alligevel nogen, der til sidst gjorde. Da den ene af Peter 
Vinthers sønner fik børn, blev opmærksomheden for alvor rettet mod hans 
misbrug. Den hjemmearbejdende farfar passede ofte barnebarnet. 
</p><p>
»De har nogle gange kunne mærke på mig, at jeg var påvirket. Alkoholen virkede 
lidt som speedpiller på mig. Jeg har lydt som en idiot, og så har der nok 
været en frygt for, at jeg var fuld, når jeg passede den yngste«. 
</p><p>
Sønnerne inviterede ham en dag på frokost i Aarhus, og Peter Vinther dukkede 
intetanende op. 
</p><p>
»Jeg kom fro og frejdig og troede, vi skulle have en god frokost. Men der var 
ikke ligefrem hyggestemning. De gav mig valget mellem dem og spiritussen. Og 
så læste de nogle breve op, de havde skrevet til mig«. Men selv de 
følelsesladede budskaber fra sønnerne bed ikke på Peter Vinther, der slet 
ikke var klar til at erkende sit misbrug eller stoppe det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2297118/klarlund-roedvinen-og-det-gode-liv/">Klarlund: Rødvinen og det gode 
liv</a></p><p>
»Det møde tog fire minutter. Så gik jeg. Jeg var jo stadigvæk direktør og en 
helvedes karl«. 
</p><p>
Der går i gennemsnit 11 år, før personer med et alkoholoverforbrug kommer i 
behandling. Det fremgår af Det Nationale Alkoholbehandlingsregister. Mænd 
har generelt flere år med overforbrug end kvinder, før de søger hjælp. Peter 
Vinther tog da også i første omgang flugten. Til Estland. Der sad han i 
fire-fem dage og tænkte over tingene. Især at han ikke fik lov at se sine 
børnebørn mere, hvis ikke han gik i behandling. 
</p><p>
»Så snedig var min søn. Bare når jeg taler om mine børnebørn, får jeg næsten 
tårer i øjnene. Han brugte dem jo mod mig. Det var nok den værste straf, jeg 
kunne få. Men det motiverede mig«. 
</p><p>
Derfor tog han tilbage til Danmark og opsøgte den professionelle behandler, 
som sønnerne havde fundet til ham. Behandleren var et »rigtigt mandfolk«, 
som Peter Vinther udtrykker det. En type, han kunne have respekt for – og 
lyttede til. Efter første samtale, som i dag er syv måneder siden, troede 
Peter Vinther, at han bare kunne kigge forbi igen om et par uger. Men: 
</p><p>
»Jeg skulle til mit første behandlingsmøde sammen med andre misbrugere 
allerede halvanden time efter. Havde han sluppet mig inden det møde, var jeg 
nok ikke kommet igen«, erkender han. 
</p><p>
De sidste syv måneder har Peter Vinther været til behandlingsmøder tre gange 
om ugen. Han kalder det en øjenåbner, at de andre misbrugere ligner ham 
selv. De er læger, sygeplejersker, direktører og alt muligt andet end de 
»subsistensløse uden tænder«, som han havde forestillet sig. 
</p><p>
Der er i dag kun 14 dage til, at Peter Vinthers behandlingsforløb slutter. 
</p><p>
»Jeg har det rigtig godt«, konstaterer han, for: »Jeg lever ikke længere på en 
løgn«. Det gør til gengæld hans ven, lægen, der gemte misbruget i tagrenden. 
Vennen er igen indlagt på et døgnbehandlingssted, hvor han skal være i seks 
uger. 
</p><p>
»Og han er kraftedeme læge. Han må da have læst nogle bøger!«. Peter Vinther 
tilføjer: »Lykkes det ikke denne gang, så dør han af det«. 
</p><p class=" bl-elem">
Ligesom de årligt cirka 2.900 andre danskere, der ifølge det såkaldte 
Dødsårsagsregister dør af alkoholrelaterede sygdomme som skrumpelever. Langt 
de fleste er mænd. I alderen 50-74 år. 
</p>	
</div>
</div></body></html>
