---
layout:     post
title: 	    "Når medborgeren bliver til modborger"
post_author:	    
post_date:	    Fri, 20 Feb 2015 13:34:56 +0100
post_site:	    politiken.dk 
post_link:	    http://politiken.dk/magasinet/interview/ECE2555897/naar-medborgeren-bliver-til-modborger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den danske modborger taler ghettodansk. Han er muslim og ser 
Illuminati-videoer på internettet. Han drømmer om det perfekte kup, 
overvejer at aflægge sin manddomsprøve i krigen i Syrien og har en 
fornemmelse af, at dommedag er nært forestående. Han er opvokset i en 
ghetto, stemmer ikke ved valgene, er ofte kriminel, ryger hash og kommer 
nemmest til orde i debatten ved at lave ballade, når TV 2 News er i 
nærheden. Det er så også det nærmeste, han kommer en politisk arena i sit 
liv. 
</p><div class="art-fakta article-box">
<header><h4 class=""/><p/>
<p>
BLÅ BOG
</p>

<h5>
Ali Sufi</h5>
</header><div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/Ali_Sufi_914961w.jpg" alt="" border="0"/><span class="caption"><span class="f-img-caption">Foto: 
</span>Lasse Kofod</span></span></p><p><b>Rapper</b> og indehaver af et pladeselskab. Født i Iran i 1981. 
</p><p class=" bl-elem"><b>Cand.scient.adm.</b> fra RUC i 2012. 
</p>
</div>
</div><p/><p/><p>
»Folkeskolens fineste opgave er at uddanne eleverne til at blive medborgere i 
samfundet. Det er idealet. Når det lykkes, føler man sig både fagligt og 
socialt integreret. Men nogle gange går medborgerskabet <i>wrong,</i> 
oftest blandt minoritetsdrenge, der klarer sig dårligt i skolen, ikke er 
særlig gode til dansk og heller ikke har et billede af, at de nogensinde 
kommer til at realisere sig selv og få en karriere eller et godt liv«, siger 
den iranskdanske rapper og cand.scient.adm. Ali Sufi. 
</p><p>
Han er opvokset i en militærlejr i Irak, hvorfra hans forældre kæmpede mod 
styret i Iran, inden familien i 1991 kom til Danmark. Han har boet i et 
parcelhuskvarter i Aarhus, i ghettobebyggelsen Bispehaven i Hasle og på den 
københavnske vestegn. Og hele sit voksenliv har han lavet rapmusik og 
arbejdet med minoritetsdrenge i socialt belastede kvarterer. 
</p><p>
For et par år siden skrev han sit speciale på RUC, ’Navigation i kampterræn’, 
om tendenser til modborgerskab blandt minoritetsdrenge, hvis liv er 
grundlagt i ghettoer som Tingbjerg eller Mjølnerparken. Drenge, som har 
tilbragt dagene udendørs i en større børneflok, hvor de største har opdraget 
de mindste og haft minimal kontakt til det danske samfund. 
</p><p>
En marginaliseret position, der bliver bygget videre på i folkeskolen, hvor 
lærerne afviser at tale om den ramadan, der er en del af deres liv, og i 
stedet prøver at lære dem om det danske demokrati og den ytringsfrihed, der 
giver samfundet ret til at fornærme deres profet. 
</p><p>
Selv er Ali Sufi ikke endt i en marginaliseret position. Efter at have læst 
politik og forvaltning i Roskilde har han startet sit eget pladeselskab, 
hvor han arbejder med kunstnere med minoritetsbaggrund. 
</p><p>
»Forestil dig, hvor godt jeg har det med mig selv«, siger han. 
</p><p>
»Jeg lever i et samfund, hvor jeg kan lave præcis, hvad jeg har lyst til. Men 
mange minoritetsdrenge møder hele tiden muren og føler ikke, de kan 
realisere sig selv«. 
</p><h3>
Det er jo bare midlertidigt 
</h3><p>
Kimen til modborgerskabet blev lagt i 1960’erne og 1970’erne, hvor et nyt 
proletariat fra primært Pakistan og Tyrkiet blev importeret til manuelt 
arbejde. De blev indkvarteret i ghettoer og befolkede dem med en 
transitkultur, fordi både samfundet og de selv troede, deres ophold var 
midlertidigt. Sådan var det også, da Ali Sufi selv for 23 år siden kom til 
Danmark som flygtning. 
</p><p>
»Indtil jeg fyldte 25 år, troede jeg, at jeg ville rejse tilbage. Jeg læste på 
RUC, fordi jeg ville have en uddannelse, der kunne bruges i Iran. Men da jeg 
fik mit eget pladeselskab, holdt den tankegang op«. 
</p><p>
Den 22-årige mand med palæstinensisk baggrund, der dræbte to og sårede fem i 
København, har træk til fælles med modborgerskabet. Han voksede op i et 
belastet kvarter, var kriminel og røg hash og havde ingen politisk arena, 
hvor han kunne diskutere med folk, han var uenig med. Han var så 
marginaliseret, at ikke engang bandemiljøet ville kendes ved ham. Men terror 
ville Ali Sufi måske ikke kalde weekendens skyderier: 
</p><div class="art-quote article-box">
<p class="quote"/>
<blockquote>
<p class="quote-txt">
Hvis han ikke havde ramt de symbolske mål, var det blevet defineret som noget 
andet end terror. En kriminel, forvirret drengs handlinger måske
</p>
</blockquote>
</div><p/><p/><p>
»Hvis han ikke havde ramt de symbolske mål, var det blevet defineret som noget 
andet end terror. En kriminel, forvirret drengs handlinger måske«, siger 
han. 
</p><p>
Og kriminelle, forvirrede drenge findes der mange af blandt modborgerne, der 
sandsynligvis har oplevet, at det er svært at få et arbejde og blive lukket 
ind i nattelivet. Og det, som Ali Sufi kalder »danskernes frygt for 
absolutte sandheder«. Som betyder, at man ikke bare accepterer, at der er én 
gud, at der er folk, der ikke spiser svinekød og ikke bryder sig om, at man 
fornærmer deres profet. 
</p><p>
»Mennesker kan godt lide at tænke helhedsorienteret om sig selv. Så man 
sammenkæder de her ting til en livsfortælling og føler, at de sker, fordi 
man er muslim. Men det her handler om folk, der får ødelagt deres drømme og 
som ikke får lov at opbygge et stabilt liv«. 
</p><h3>
Luk røven 
</h3><p>
Som en del af sit speciale fulgte Ali Sufi undervisningen i en folkeskole på 
Vestegnen, hvor nogle elever sidder og taler om ramadanen, da læreren kommer 
ind i klassen, afbryder dem og siger, at man ikke tager sin religion med i 
skole i et sekulært samfund, og at det i øvrigt er usundt at faste som ung. 
</p><p>
»Hun kunne lige så godt være kommet ind og have sagt: Luk røven«, siger Ali 
Sufi. 
</p><p>
Han fulgte også en time i erhvervsøkonomi på en handelsskole kort efter 
Muhammedtegningerne og afbrændingerne af danske flag i Pakistan. Her 
forklarede læreren, at det er godt at vide hvilken aftalekultur, der er i 
det samfund, et produkt bliver skabt i. Og begyndte så, ud af det blå, at 
tale om ytringsfriheden. Da der var pause, gik en pakistansk elev hen til de 
danske elever, og sagde, at de ikke måtte tro, at han var enig med dem, der 
brændte Dannebrog af. 
</p><p>
»Han følte, at han skulle tage afstand til det, fordi han også var pakistaner. 
Når du som lærer laver sådan en markering overfor en ung, muligvis rebelsk 
type, skubber du ham i retning af modborgerskabet. Det får ham til at tænke: 
Fuck dig«. 
</p><p>
Vi er stadig ved at lære at tale med hinanden i det multikulturelle samfund. 
At der er et stykke vej i mål, kunne man ifølge Sufi se i mandags, hvor TV 2 
News viste, hvordan hætteklædte drenge fjernede de blomster, der var blevet 
lagt på Svanevej i Københavns Nordvestkvarter, hvor gerningsmanden blev 
skudt af politiet. 
</p><p>
»Her blev mennesker uden politisk forståelse gjort til politiske aktører i 
kraft af, hvordan de så ud og hvor de opholdt sig. Vi ved ikke, hvem de er, 
og om det, de siger, er kvalificeret. Det hele bliver blandet sammen i én 
stor fortælling om drenge med mellemøstlig baggrund, der hader alt. Det er 
bare nogle drenge, der har prøvet at markere sig. Og en mikron fra TV 2 News 
er ikke nogen relevant politisk arena«. 
</p><h3>
Nerver af stål 
</h3><p>
Unge danskere med modborgerskabstendenser ser ofte Illuminati-videoer på 
internettet, der med sine konspirationsteorier tilbyder et andet 
verdensbillede end den danske nyhedsformidling. Eksempelvis at 
terrorangrebet mod Charlie Hebdo var iscenesat for at sætte islam i et 
dårligt lys. Og at Israel står bag IS. 
</p><div class="art-quote article-box">
<p class="quote"/>
<blockquote>
<p class="quote-txt">
De tror, det er en film, når de ser Isis-henrettelserne, der bliver vist i HD 
og Hollywoodstil. Og mener, det er skabt for at ødelægge islam
</p>
</blockquote>
</div><p/><p/><p>
»Folk spørger sig selv, om det er en joke. De tror, det er en film, når de ser 
Isis-henrettelserne, der bliver vist i HD og Hollywoodstil. Og mener, det er 
skabt for at ødelægge islam«, siger Ali Sufi. 
</p><p>
For modborgerskabet består den moderne manddomsprøve i at tage til Syrien og 
kæmpe. 
</p><p>
»Så har du nerver af stål, og så er der ikke nogen, der skal fucke med dig. 
Gerningsmanden til de to drab i weekenden tog ikke til Syrien, han var ikke 
religiøs fanatiker, men det betyder ikke, at kampen mod islam ikke har 
betydet noget for ham, og at han ikke har været motiveret af den kamp«, 
siger Ali Sufi. 
</p><p>
Forestillingen om, at dommedag er nært forestående, er også en del af 
modborgerskabet. Og endnu en grund til at rejse til Syrien og kæmpe. 
</p><p>
»Syrien har en afgørende rolle i islamisk eskatologi. Mange mener, at et 
afgørende slag i historien vil stå uden for Damaskus. Og hvis man bidrager 
til et slag op til dommedag, har man været en del af noget, der betyder 
noget«. 
</p><p>
For nogle modborgere er kalifatet en anden utopi. Som altså ligger et andet 
sted end i Danmark. Hvilket ifølge Sufi er en del af problemet, fordi de er 
nødt til »at søge deres sejre et andet sted end her«. 
</p><p>
Der findes også indenrigs-utopier i modborgerskabet. Eksempelvis at man via 
sin kriminalitet »rammer noget stort«, så du »kan leve godt uden at lave så 
meget«. Men primært drømmer modborgere ifølge Sufi om at alternativt 
samfund: 
</p><p>
»Hvis folk havde et godt liv, følte sig som en del samfundet og havde udsigt 
til et ordentligt arbejde, ville de sgu ikke gå og tænke på dommedag og 
konspirationsteorier«. 
</p><p class=" bl-elem"><i class=" bl-elem">Publiceret 20. februar 2015 </i></p>	
</div>
</div></body></html>
