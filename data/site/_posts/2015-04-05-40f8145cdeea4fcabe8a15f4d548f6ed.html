---
layout:     post
title: 	    "Et ekstra gear: De afpillede bjergentusiaster må træde et par skridt tilbage i Flandern "
post_author:	    
post_date:	    Sun, 05 Apr 2015 10:00:40 +0200
post_site:	    politiken.dk 
post_link:	    http://politiken.dk/sport/cykling/ECE2616285/et-ekstra-gear-de-afpillede-bjergentusiaster-maa-traede-et-par-skridt-tilbage-i-flandern/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ny kommentator</h4>
<div class="fakta-body" data-buildingblock="embedded_factboxlink">
<p><b>Brian Vandborg</b> debuterer i dag som skribent i Politiken, hvor han vil 
kommentere aktuelle begivenheder i cykelsporten.
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/STUDIE_Brian_Vandbo_925928k.jpg" alt="" border="0"/></span></p><p><b>Som professionel cykelrytter</b> deltog Brian Vandborg bl.a. i Tour de 
France, Giro d’Italia, Vuelta a España, OL og VM. Resultatmæssige 
højdepunkter er to danske mesterskaber og en fjerdeplads ved VM i 
enkeltstart. 
</p><p class=" bl-elem"><b>Efter cykelkarrieren</b> er Brian Vandborg gået i gang med uddannelsen 
international business på CBS. Sideløbende fungerer han som ekspert på TV 2, 
arbejder freelance med cykelrejser hos Peleton og skriver nu i Politiken. 
</p>
</div>
</div><p>
Contador, Nibali, Froome, og hvad der ellers er af afpillede bjergentusiaster, 
må hellere træde et par skridt tilbage, for nu er det mandfolkenes tur til 
at lege. 
</p><p>
Gennem det seneste par uger har de allerede testet hinanden af i både større 
og mindre (opvarmnings)løb. Gent Wevelgem og E3 Harelbeke er bestemt 
prestigefyldte løb, og vinder man her, så er man i hvert fald der, hvor man 
skal være rent formmæssigt, men det ER altså Flandern Rundt og 
Paris-Roubaix, det hele drejer sig om. Vinder du eksempelvis Flandern, så er 
du straks en legende, og resten af dit liv vil du aldrig mere selv skulle 
betale for din øl. 
</p><p>
Tendensen med at gøre cykelløb hårdere og hårdere hvert år har også smittet af 
hos arrangørerne af Flandern Rundt. Etixx-QuickStep bossen, Patrick 
Lefevere, er ikke fan af ideen, og jeg bakker ham egentlig op, når han 
forklarer, at vi i stedet vil have et scenario med en masse dødtrætte 
cykelryttere, der ikke har overskud til at angribe. For meget af det gode 
vil simpelthen have en neutraliserende effekt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2616327/skadet-klassikerkonge--har-en-klar-favorit-i-flandern-rundt/">Skadet klassikerkonge har en 
klar favorit i Flandern Rundt</a></p><p>
Vi skal tænke på, at der er en grund til, at de her gamle klassikere stadig 
lever i bedste velgående efter mere end 100 års væddeløb: Opskriften har 
været der siden starten – og rytterne skal nok selv sørge for at tilsmage 
den med sidevindskørsel, angreb og styrt. 
</p><p>
Når det så er sagt, så er jeg sikker på, at vi nok skal få et fantastisk 
cykelløb at se. 
</p><h3>
Forhåndsfavoritterne er væk 
</h3><p>
De to måske allerstørste forhåndsfavoritter, Tom Boonen og Fabian Cancellara, 
er desværre begge ude af spillet, men det lukker blot op for løbet, og 
medmindre Stijn Devolder trækker en kanin op af hatten, skal vi have fundet 
en helt ny vinder af løbet. 
</p><p>
For en uge siden havde mit bud på en Flandern Rundt-vinder – i et løb uden 
netop Boonen og Cancellara – været Sep Vanmarcke. 
</p><p>
Nu er jeg ikke så sikker længere. Han virkede ikke helt skarp i søndagens Gent 
Wevelgem – dog var det en meget absurd udgave – og i stedet er en Geraint 
Thomas for alvor trådt i karakter. 
</p><p>
Ellers har styrt på samlebånd gjort det sværere at spå om, hvor godt de 
forskellige ryttere står rustet. Men en, der faktisk har været ret forskånet 
for uheld, er Tinkoff-Saxos nyindkøb Peter Sagan. Til gengæld har han været 
ekstremt uforudsigelig indtil videre i år. Både i grusvejsløbet Strade 
Bianche og E3 Harelbeke sad han i gunstige situationer for så pludselig at 
gå helt ned med flaget. 
</p><h3>
Peter Sagan skal undgå stress 
</h3><p>
Alligevel sidder jeg lidt med fornemmelsen af, at i år godt kunne være året, 
hvor Peter Sagan endelig får hul på klassikerbylden. I hvert fald hvis han 
ikke stresser sig selv for meget og formår at finde ro i, at der er masser 
af positive tegn at forholde sig til. 
</p><p>
Det helt store plus er, at nu er blikket rettet mod andre ryttere. Et andet 
plus er, at selv om han måske ikke befinder sig på et hold med 
Etixx-Quicksteps exceptionelle bredde, så han han trods alt et ret solidt 
hold i ryggen med sin personlige bodygard Maciej Bodnar og især tre vigtige 
danskere i Mørkøv, Juul Jensen og Breschel. Specielt sidstnævnte virker 
uhyggeligt velkørende og kommer uden tvivl til at spille en vigtig rolle. 
</p><p>
Og ja, så har der været en masse tumult omkring holdet. Og hvad så! 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2615642/bjarne-riis-blev-det-eneste-offer-for-russisk-revolution/">Bjarne Riis blev det eneste 
offer for russisk revolution</a></p><div class="art-quote article-box">
<p class="quote"/>
<blockquote>
<p class="quote-txt">
Og ja, så har der været en masse tumult omkring holdet. Og hvad så! Det er væddeløb 
og årets vigtigste af slagsen for en del af rytterne på det hold 
(Tinkoff-Saxo, red.). Derfor må og skal det ikke få nogen indflydelse 
på indstillingen, og det vil jeg vædde en kold femtimers-regnvejrstur på, 
at det heller ikke gør
</p>
</blockquote>
</div><p>
Det er væddeløb, og årets vigtigste af slagsen for en del af rytterne på det 
hold. Derfor må og skal det ikke få nogen indflydelse på indstillingen, og 
det vil jeg vædde en kold femtimersregnvejrstur på, at det heller ikke gør. 
</p><p>
Som det gerne er i klassikere og til VM, så gælder det om at forholde sig i ro 
så lang tid som muligt. Kunsten er så samtidig også at sidde langt nok 
fremme til at undgå styrt og hårde accelerationer. Problemet er, at samtlige 
sportsdirektører fortæller nøjagtig det samme,som jeg lige har gjort: 
</p><p>
»I skal frem! Længere frem! Brian, længere frem«. 
</p><p>
Brian er selvfølgelig et tilfældigt navn, jeg her har valgt. Selv sad jeg jo 
altid det helt rigtige sted, ahem. Det, der er så vigtigt i et løb som 
Flandern Rundt, er at holde momentum. Mister du først flowet og farten, så 
er du færdig. 
</p><h3>
Nogle ryttere hopper af cyklen 
</h3><p>
Derfor ser vi ofte folk, der ikke har fået sig positioneret ordentligt (eller 
bare ikke har benene), nødtvungent hoppe af cyklen og gå op ad stigningerne, 
indtil det flader ud, og cyklen kan sættes i fart igen. 
</p><p>
Der bliver åbnet for finalen omkring anden gennemkørsel af Oude Kwaremont med 
godt 50 km til mål, og herfra følger en serie af ’hellingen’ (stigninger) , 
inden Kwaremont igen skal forceres med 15 km til mål straks efterfulgt af 
Paterberg. 
</p><p>
Hvad Kwaremont ikke har i stigningsprocenter, har den i længde. For Paterberg 
er det lige omvendt – 360 meter lyder ikke af meget, men med over 6 timers 
pinsler i benene, så skal der ikke mange meters brostensbelagt stigning på 
13 procent til for at skabe den sidste udskilning. 
</p><p>
Mine største favoritter er Geraint Thomas, Sep Vanmarcke, Zdenek Stybar, Greg 
van Avermaet og Peter Sagan. 
</p><p class=" bl-elem">
I andet geled har jeg Alexander Kristoff, John Degenkolb, Jürgen Roelandts og 
5-6 Etixx-QuickStep-ryttere. Matti Breschel hører til blandt en lille 
håndfuld andre ryttere, der på den rigtige dag også kan løbe med det hele. 
En ting er sikkert, det kan ikke blive andet end en god dag. Og for lige at 
helt tæt på noget, der ligner autentisk stemning, så skynd jer lige ned at 
købe et par<i> trappist</i>øl og en god portion <i>frietjes</i>. 
</p>	
</div>

</div></body></html>
