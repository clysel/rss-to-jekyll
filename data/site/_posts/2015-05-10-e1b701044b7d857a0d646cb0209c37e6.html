---
layout:     post
title: 	    "V og SF om dansk nej til ebolasyge FN-ansatte: Vi kan ikke være det bekendt "
post_author:	    
post_date:	    Sun, 10 May 2015 13:05:15 +0200
post_site:	    politiken.dk 
post_link:	    http://politiken.dk/indland/politik/ECE2663423/v-og-sf-om-dansk-nej-til-ebolasyge-fn-ansatte-vi-kan-ikke-vaere-det-bekendt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Pinligt. Det kan vi ikke være bekendt«. 
</p><p>
Både SF’s sundhedsordfører Özlem Cekic og Venstres sundhedsordfører Sophie 
Løhde er chokerede over, at Danmark i syv tilfælde har undladt at tage imod 
ebolasmittede FN-ansatte, selvom vi i efteråret sagde ja til at hjælpe, hvis 
det blev aktuelt. 
</p><div class="art-quote article-box">
<p class="quote"/>
<blockquote>
<p class="quote-txt">
Det er en pinlig sag for Danmark. Det kan vi simpelthen ikke være bekendt
</p>
<p class="sender">
Özlem Cekic, SF 
</p>
</blockquote>
</div><p/><p><b class="ext-link">LÆS HER</b><a class="embeddedlink" href="http://politiken.dk/udland/fokus_int/Ebola/ECE2663067/danmark-sagde-nej-til-ebolasyge/">Danmark sagde nej til ebolasyge</a></p><p>
»Jeg er meget overrasket. Vi har i sundhedsudvalget intet hørt om det her, og 
jeg synes ærligt talt, det er en pinlig sag for Danmark. Det kan vi 
simpelthen ikke være bekendt«, siger Özlem Cekic. 
</p><p>
Også Venstres sundhedsordfører Sophie Løhde er utilfreds. 
</p><p>
»For det første undrer jeg mig over, hvorfor regeringen har forsøgt at skjule 
det her og ikke aktivt kommunikeret de valg, der er truffet. For det andet 
er det dybt pinligt, at udenrigsministeren meddeler, at vi vil påtage os et 
ansvar, når vi så efterfølgende forholder os passive og venter på, at andre 
løfter det ansvar for os«, siger hun og uddyber: 
</p><p>
»Man må gøre sig klart, om man vil være med til at løfte et ansvar eller ej. 
Når man først har sagt A, må man også sige B«. 
</p><h3>
Larmende tavshed 
</h3><p>
Hverken Özlem Cekic eller Sophie Løhde har kendt sagen, før de her til morgen 
kunne læse om den i Politiken. Til trods for at de begge sidder i 
Forketinget sundhedsudvalg, er de ikke på noget tidspunkt blevet informeret 
om forløbet, lyder det samstemmende fra de to ordførere. 
</p><p>
»Jeg kan ikke afvise, at det har stået i en fodnote et eller andet sted, men 
det er ikke noget, vi aktivt er blevet orienteret om«, siger Sophie Løhde. 
</p><p>
Både Özlem Cekic og Sophie Løhde er stærkt utilfredse med processen og vil nu 
kræve svar af sundhedsminister Nick Hækkerup (S). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/Ebola/ECE2663357/minister-vi-kan-i-den-grad-vaere-vores-indsats-bekendt/">Minister: »Vi kan i den grad 
være vores indsats bekendt«</a></p><p>
»Sundhedsministeren bør levere en redegørelse, som viser, om det her er et 
aktivt fravalg - altså om man simpelthen valgte at være passiv og undlade at 
reagere og dermed bevidst ventede på, at andre lande tog det ansvar, som vi 
havde tilkendegivet, at vi selv var parate til at løfte«, siger Sophie 
Løhde. 
</p><h3>
Skæmmende dobbeltmoral 
</h3><p>
Özlem Cekic undrer sig ligeledes over processen og mener, at det er en sag for 
Folketingets Præsidium. 
</p><p>
»Det er noget, jeg vil tage op med Folketingets formand. Det kan ikke passe, 
at vi kun bliver bekendt med sådan en sag, fordi der bliver skrevet om det i 
en avis«, siger hun. 
</p><p>
Hun er også stærkt utilfreds med den »politiske dobbeltmoral«, som sagen efter 
hendes vurdering rummer. 
</p><p>
»Det er da mærkeligt, at vi på den ene side har en statsminister, der rejser 
til Afrika og optræder i sikkerhedsdragt for at vise vores sympati og 
velvilje i forhold til de ebolasmittede i Vestafrika, og at vi så på den 
anden side afviser at tage imod ebolasmittede FN-ansatte«, siger Özlem 
Cekic. 
</p><h3 class="tvheader">De har overlevet ebola</h3>
<div class="tvplayer">
<p class="tvplayer-container" data-tvarticle-id="2476030">

</p>
<p class="art-imgdesc clip-source">
Kilde: Politiken.tv / Journalist: Jacob Svendsen / Foto: Mads Nissen / Klip: Henrik Haupt
</p>
</div><p class=" bl-elem"/>	
</div>

</div></body></html>
