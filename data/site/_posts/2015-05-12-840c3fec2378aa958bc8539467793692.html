---
layout:     post
title: 	    "Realkreditinstitutter spinder guld på gebyrer, selv om alle lovkrav er opfyldt"
post_author:	    
post_date:	    Tue, 12 May 2015 17:45:05 +0200
post_site:	    politiken.dk 
post_link:	    http://politiken.dk/oekonomi/bolig/ECE2666468/realkreditinstitutter-spinder-guld-paa-gebyrer-selv-om-alle-lovkrav-er-opfyldt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De danske realkreditinstitutters indtægter fra gebyrer vokser stadig, og imens 
lever branchen nu op til alle EU's kapitalkrav. 
</p><p>
Det viser en gennemgang af institutternes økonomiske fremgang i 2014, som 
Finanstilsynet har foretaget. 
</p><p>
Her fremgår det, at udbyderne af realkredit i 2014 øgede deres samlede 
resultat fra 8,2 milliarder kroner før skat i 2013 til 9,5 milliarder kroner 
i 2014. Hovedparten af den forbedring stammer fra øgede nettorenteindtægter, 
som voksede fra 21 milliader kroner i 2013 til 22,3 milliarder kroner i 
2014. 
</p><p>
Og den altovervejende del af de indtægter stammer fra netop stigningerne i 
gebyrerne, de såkaldte bidragssatser, viser Finanstilsynets opgørelse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2661222/enmandshaer-fra-broendby-strand-gaar-i-koedet-paa-realkreditten/">Enmandshær fra Brøndby Strand 
går i kødet på realkreditten</a></p><p>
»Indtjeningsmæssigt tjener vi flere penge qua de bidragsforhøjelser, men det 
er der også behov for, hvis vi skal fremtidssikre realkreditsystemet. Det er 
nødvendigt, hvis vi på længere sigt skal tilbyde billige lån til boligejerne 
og erhvervskunderne, at vi kan præstere en forrentning af den kapital, der 
er investeret. Dem, der stiller kapital til rådighed for os, ser jo på, hvor 
de får mest for deres penge«, siger Karsten Beltoft, direktør i 
institutternes brancheforening, Realkreditforeningen. 
</p><p>
Gebyrerne blev efter finanskrisen sat op for at overholde EU's skærpede 
kapitalkrav til låneudbydere. EU-kravene er fuldt indfaset i 2019, men 
allerede i dag lever samtlige danske realkreditudbydere op til de endelige 
krav, fremgår det af Finanstilsynets rapport. 
</p><p>
»Samlet set har realkreditinstitutterne en kapitaloverdækning i forhold til 
det nuværende kapitalkrav. Alle institutter kan med deres kapitalgrundlag 
ultimo 2014 også overholde de fuldt indfasede kapitalkrav«, konkluderer 
tilsynet. 
</p><h3>
Finansrådgiver: Tilrettelagt for bankerne 
</h3><p>
Hos Realkredit Danmark er administrerende direktør Carsten Nøddebo Rasmussen 
glad for, at branchen som helhed er i mål. 
</p><p>
»Men der er, som rapporten også siger, et gældsbufferkrav på 2 procent af 
vores udlån, som vi ikke kender prisen på endnu. Og så er der stadig kravene 
fra ratingbureauerne«, siger han om den ekstra sikkerhed for kundernes 
pantebreve, som ratingbureauerne kræver. 
</p><p>
»Opfylder vi dem, så sikrer vi fortsat danskerne Europas billigste 
boligfinansiering, fordi vores obligationer af tripple a-ratede«, siger han. 
</p><p>
Men den ekstra polstring skyldes også, at de bankejede udbydere, sender penge 
i moderselskabets retning ud over prisen på den kapital, banken har stillet 
til rådighed, mener finansrådgiver Kim Vallentin, medejer og stifter af 
Finanshuset i Fredensborg. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2539834/sass-truer-med-kredit-indgreb-til-fordel-for-boligejere/">Sass truer med kredit-indgreb 
til fordel for boligejere</a></p><p>
»Det fortæller mig, at de har været ivrige efter at opfylde de her krav, så de 
kan lægge resten på kistebunden og i mange tilfælde lave en gebyrstruktur, 
så bankerne tjener pengene. Det er det, der sker i øjeblikket. De må ikke 
direkte overføre pengene fra realkreditforretningen til bankforretningen, 
men banken må godt sælge ydelser den anden vej. Derfor går hele 
produktudviklingen i store dele af realkreditbranchen på, at bankerne skal 
være med til at tjene penge på det, der sælges i realkreditselskaberne. Det 
kan være garantier, kursskæringer og alle mulige handler på funding-siden«, 
siger Kim Vallentin. 
</p><p>
Hos Realkredit Danmark nikker den administrererende direktør bekræftende til, 
at moderkoncernen Danske Bank står får en række ydelser i forbindelse med 
sagsbehandlingen. 
</p><p>
»Men det er vigtigt at slå fast, at det her er et lovkrav, at alle betalinger 
mellem realkreditinstitutterne og bankerne sker på almindelige 
markedsvilkår, hvilket Finanstilsynet løbende kigger på«, siger Carsten 
Nøddebo Rasmussen. 
</p><h3>
De bankejede polstrer sig mest 
</h3><p>
Finanstilsynets opgørelse viser, at det er de bankejede realkreditinstitutter, 
Realkredit Danmark, Nordea Kredit og BRF-kredit, der suverænt har polstret 
sig mest. 
</p><p>
De lå i gennemsnit på en kapitalprocent på omkring 29 ved udgangen af 2014, 
hvor de fuldt indfasede krav til institutterne kræver cirka 19 procent i 
2019. Imens ligger de øvrige institutter, som ikke har banker som ejere, 
lige over EU-kravene. 
</p><p>
»De er jo knap så ivrige efter at gøre det, for de har ikke rigtig nogen grund 
til at gøre det på samme måde, som de bankejede har det«, siger Kim 
Vallentin. 
</p><p>
Karsten Beltoft ser dog intet odiøst i, realkreditselskaberne polstrer sig ud 
over EU-kravene: 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ECE2583925/banker-gaar-amok-i-boliggebyrer/">Banker går amok i boliggebyrer</a></p><p>
»Man er jo nødt til at have en buffer og kan ikke køre lige på kanten af de 
lovgivningsmæssige krav. Man må have en overdækning, så man kan tage de 
udsving, der måtte komme«. 
</p><p><i class=" bl-elem">Men de store institutter har vel en ganske betydelig overdækning i dag 
ifølge Finanstilsynet? </i></p><p>
»Så vidt jeg forstår, viser rapporten, at der er ganske betydelige forskelle 
på, hvor stor overdækningen er«. 
</p><p><i class=" bl-elem">Her viser den vel, at de institutter, der har en bank som moderkoncern, har 
en ganske betydelig overdækning, mens de øvrige har en langt mindre?</i></p><p>
»Men der må hvert enkelt institut afgøre, hvor stor overdækning de har behov 
for. Det er ikke min opgave at sige, hvornår det enkelte institut har en 
tilstrækkelig overdækning. Det må de selv afgøre i forhold til deres 
forrentning«, siger Karsten Beltoft. 
</p><p>
Realkredit Danmarks administrerende direktør vil ikke kommentere på, »hvad 
andre har gjort og ikke gjort«, siger han: 
</p><p class=" bl-elem">
»Men vi har selvfølgelig arbejdet på at polstre os dels med egenkapital fra 
vores overskud, men også ved at hjemtage betydelige mængder seniorgæld på 27 
milliarder kroner, som vi har brugt til opfylde kravene fra 
ratingbureauerne«, siger Carsten Nøddebo Rasmussen. 
</p>	
</div>

</div></body></html>
