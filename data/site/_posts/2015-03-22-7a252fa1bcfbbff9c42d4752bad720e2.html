---
layout:     post
title: 	    "Russisk dirigent tog sig af krævende aften i Operaen"
post_author:	    
post_date:	    Sun, 22 Mar 2015 13:50:55 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2598701/russisk-dirigent-tog-sig-af-kraevende-aften-i-operaen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse: Det Kongelige Kapel</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Dir.: Michail Jurowski 
</p><p class=" bl-elem">
Info: Operaen. Fredag.
</p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
Partituret med dets afvekslende krav til gadedrengeflaberi og brutal elefantvals 
blev forløst
</p>
<p class="sender">
Thomas Michelsen 
</p>
</blockquote>
</div><p>
Han har dirigeret en del i både Odense og København, russiske Michail 
Jurowski, og fredag var han tilbage på sidstnævnte lokalitet for at styre 
Det Kongelige Kapel gennem en symfonisk aften, der af nogle lige lovlig 
hurtige pr-folk havde fået overskriften ’Fra de russiske stepper’. 
</p><p>
For godt nok var programmet russisk. Men hverken Prokofjevs store 5. Symfoni – 
komponeret i 1944 i al fred og ro i et hus uden for Moskva, mens krigen 
rasede og krævede vanvittige ofre – eller Tjajkovskijs drivende tragiske og 
lige så drivende smukke 6. Symfoni med tilnavnet ’Pathétique’, skrevet et 
halvt århundrede tidligere, har meget kosakridt eller steppeliv over sig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-klassisk/ECE2573385/strygerne-strutter-af-positiv-energi-i-debuterende-klaverkvartet/">Strygerne strutter af positiv 
energi i debuterende klaverkvartet</a></p><p>
Her var tale om to af den righoldige russiske symfonilitteraturs store 
udladninger, og Jurowski var kaldt ind som den drevne kapelmester, der kunne 
sætte noderne på plads. Det gjorde han, og resultatet blev en fin 
koncertaften. 
</p><p>
Kapellet er i disse uger i gang med Tjajkovskijs balletmusik til ’Svanesøen’, 
og Tjajkovskij blev også fredag aften det, der lød mest flydende og farligt. 
</p><h3>
Blæret overskud 
</h3><p>
Michail Jurowski er ingen show off-dirigent, men med erfarne bevægelser 
samlede han tropperne om en omhyggelig og delikat fortolkning, der holdt 
orkestrets klangvolumen nede, snarere end den skruede op for 
gulvhøjttalerne. 
</p><p>
Så meget desto stærkere virkede det, når skæbnens ubønhørlighed, der er den 
afgørende ingrediens i Tjajkovskijs sidste symfonier, blev samlet som 
solstråler gennem et brændeglas, så dens destruktive kraft stod klart frem. 
</p><p>
Det er muligt, at flere musikere manglede tidligere erfaring med Prokofjevs 
noder. Kapellet er trods alt et opera- og balletorkester. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-klassisk/ECE2567613/glemt-koncert-markerer-smukt-violinlegendes-99-aars-foedselsdag/">'Glemt koncert' markerer smukt 
violinlegendes 99-års fødselsdag</a></p><p>
Men Jurowski opførte sig som maskinmesteren i skibets maskinrum, der sørgede 
for, at de rette håndtag blev aktiveret i rette tid, og at der hele tiden 
var damp nok under kedlerne til næste manøvre. 
</p><p>
Partituret med dets afvekslende krav til gadedrengeflaberi og brutal 
elefantvals blev forløst. Ikke med blæret overskud i hver eneste detalje, 
men med en professionalisme, der aftvang respekt. 
</p><h3>
Det store udtræk
</h3><p>
Symfonien kræver det store orkesterudtræk med masser af strygere, solidt 
messing, ekstra slagtøjsinstrumenter og et flygel, og der er noget let, 
næsten legende over måden, hvorpå Prokofjev har skrevet for dette store 
orkester. 
</p><p>
Michail Jurowskis arbejde med musikerne må have været effektivt. Fysisk 
virkede han bekymrende svag, som han gik til og fra dirigentpodiet med sin 
sorte stok, men hans arbejde med dirigentpinden fejlede ikke noget. 
</p><p>
Det er ikke helt let at placere sig sådan, at man får den optimale klanglige 
oplevelse af symfonisk musik i Operaen. Sidder man <i>for </i>tæt på 
orkestret, samler lyden sig ikke rigtig til en overskuelig helhed, og sætter 
man sig langt tilbage, som jeg gjorde fredag aften, forsvinder noget af 
styrken og kraften tilsyneladende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-klassisk/ECE2564920/forrykt-poet-fra-1810-tackles-overraskende-forskelligt-paa-nye-udgivelser/">Forrykt poet fra 1810 tackles 
overraskende forskelligt på nye udgivelser</a></p><p>
Men ved at rykke strygerne ud på en forscene helt ude i auditoriet og lukke af 
til bagscenerne med en stor ’klangskal’ bygget i lakeret træ har Det 
Kongelige Teater gjort, hvad der kan gøres for at optimere de akustiske 
forhold, og jeg kunne forestille mig, det lyder rigtig godt hørt fra 
balkonerne, sådan som lyden af det samme orkester gerne gør ved 
operaopførelser. 
</p><p class=" bl-elem">
Det kunne jeg tænke mig at prøve ved en af Det Kongelige Kapels fremtidige 
symfoniske koncerter, for denne serie er og bliver et eksklusivt tilbud til 
københavnerne med et både stærkt, seriøst repertoire og velvalgte, 
interessante gæstedirigenter. 
</p>	
</div>
</div></body></html>
