---
layout:     post
title: 	    "Eksperter: PET-chef går ikke i detaljer"
post_author:	    
post_date:	    Sun, 10 May 2015 11:30:44 +0200
post_site:	    politiken.dk 
post_link:	    http://politiken.dk/indland/politik/ECE2663397/eksperter-pet-chef-gaar-ikke-i-detaljer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En række tidligere PET-ansatte, som Politiken har talt med, sætter 
spørgsmålstegn ved, hvorvidt den nu detroniserede PET-chef, Jens Madsen, i 
sin orientering af regeringen i de hektiske timer efter attentatet ved 
Krudttønden og synagogen overhovedet har redegjort for, hvornår en konkret 
bevogtning af synagogen blev sat ind. 
</p><p>
Ifølge den tidligere operative chef i PET Frank Jensen vil en briefing i 
regeringens sikkerhedsudvalg først og fremmest handle om at gøre situationen 
forståelig. 
</p><p>
»Det er typisk ikke en operativ briefing, som hvis det var ude i PET, for det 
tjener ikke noget formål, når man briefer en regering og partierne. Her 
handler det om de overordnede linjer. Hvad er der sket, hvad har vi i gang 
for at imødegå angrebet, og hvad forventer vi, der vil ske fremadrettet. Det 
er det, som er vigtigt for regeringen«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2663006/borgerlige-naegter-at-acceptere-regeringens-hensyn-til-fortrolighed-i-terrorsag/">Borgerlige nægter at acceptere 
regeringens hensyn til fortrolighed i terrorsag</a></p><h3>
Afhænger af udvalgets nysgerrighed 
</h3><div class="art-quote article-box">
<p class="quote"/>
<blockquote>
<p class="quote-txt">
Han kommer ind til en briefing i en operativ atmosfære, og der kan jeg ikke 
forestille mig, at man begynder at pindehugge om tidspunkter
</p>
<p class="sender">
Frank Jensen, tidligere operativ PET-chef 
</p>
</blockquote>
</div><p>
I en orientering af regeringens sikkerhedsudvalg deltager der ud over 
PET-chefen FE’s chef og eventuelt særlige sagkyndige. <br/><br/>
Ifølge Hans Jørgen Bonnichsen, der også er tidligere operativ leder i PET, vil 
PET-chefen ved siden af løbende orientere Justitsministeriets 
departementschef og drøfte, hvordan man håndterer situationen.</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2661277/rekonstruktion-det-ved-vi-nu-om-terrorangrebet-paa-synagogen-i-koebenhavn/">Rekonstruktion: Det ved vi nu 
om terrorangrebet på synagogen i København</a></p><p>
»Ofte vil man være blevet enige om, hvad der skal siges i orienteringen. Ofte 
er det også en baggrundsorientering i forhold til, at statsministeren måske 
skal ud i medierne og beskrive situationen. Om lørdagen (14. februar, dagen 
for angrebet på Krudttønden, red.) efter har det formentlig mest været det 
overordnede, man har været interesseret i, men i det øjeblik forløbet 
udspiller sig, kan det være relevant at stille spørgsmålet, og der skal man 
selvfølgelig være forberedt på, at der kan blive spurgt ind til tingene. Men 
det afhænger af den nysgerrighed, der er i udvalget«, siger han. 
</p><h3>
Mangler et totalt billede 
</h3><p>
Frank Jensen undrer sig over, hvornår justitsminister Mette Frederiksen (S) er 
bibragt et billede, som hun ikke mener er tilfredsstillende. 
</p><p>
»Det står hen i det uvisse for mig, og det betyder meget for vurderingen af 
PET-chefen. Han kommer ind til en briefing i en operativ atmosfære, og der 
kan jeg ikke forestille mig, at man begynder at pindehugge om tidspunkter på 
andet end selve episoderne«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2658138/politiets-indsats-ved-terrorangreb-havde-flere-mangler/">Politiets indsats ved 
terrorangreb havde flere mangler</a></p><p>
Hans Jørgen Bonnichsen mener, at en fuldstændig oplysning, evaluering og 
læring vil kunne opnås, hvis også Justitsministeriets departement udarbejder 
en evaluering af forløbet. 
</p><p>
»Det mangler vi helt for at få et afgørende og totalt billede. Det er dertil, 
informationerne fra PET flyder, og det er derfra, ordrerne kommer. Jeg ved, 
at det er naivt at tro på, at vi vil få en sådan redegørelse, men ikke desto 
mindre er det da vigtigt at finde ud af, hvad der er foregået mellem PET og 
departementet«, siger han. 
</p><p>
Vil det give oplysninger om, hvornår justitsministeren er bibragt hvilke 
oplysninger? 
</p><p class=" bl-elem">
»Det vil det da. Departementet har en minutrapport på, hvad man får at vide på 
hvilket tidspunkt. Så den evaluering mangler man, synes jeg«. 
</p>	
</div>

</div></body></html>
