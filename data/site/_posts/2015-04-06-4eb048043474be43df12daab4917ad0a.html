---
layout:     post
title: 	    "Hjerneforsker: Skærmen udvikler ikke børns empati"
post_author:	    
post_date:	    Mon, 06 Apr 2015 09:42:56 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2610665/hjerneforsker-skaermen-udvikler-ikke-boerns-empati/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Børn har brug for at afprøve sig selv og få positive og negative reaktioner 
fra deres forældre, for at deres hjerner kan udvikle sig sundt. 
</p><p>
Derfor er det bekymrende, at danske børn i høj grad sidder alene og passivt 
med iPad'en i skødet. 
</p><p>
Sådan siger hjerneforsker Albert Gjedde. 
</p><p>
»Omgangen med andre mennesker er helt afgørende for den rette udvikling af 
hjernen.Og den sociale indlæring og udfoldelse af sociale kompetencer og den 
feedback, man får har stor betydning for udviklingen af empati og 
samvittighed. Jeg mener helt klart, at det bliver nogle andre hjerner, vi 
får udviklet«, siger Albert Gjedde, som er professor på Institut for 
Neurovidenskab og Farmakologi på Københavns Universitet. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/familieliv/ECE2528493/spil-paa-ipad-kan-bremse-boerns-udvikling/">Spil på iPad kan bremse børns 
udvikling</a></p><p>
Han understreger, at han ikke udtaler sig ud fra et moralsk synspunkt, men ud 
fra sin viden om hjernes udvikling. 
</p><p>
Og fordi eksempel tablets kun har eksisteret i 15 år, kender vi endnu ikke 
konsekvenserne af den nyeste digitale medieudvikling. Eksempelvis ved vi 
ikke, indvender hjerneforskeren, hvad konsekvensen er, hvis barndommen er på 
forhånd tilrettelagt og todimensionel på en skærm, fremfor uforudsigelig og 
tredimensionel med lyde, lugte og dufte. 
</p><h3>
Belønning får os til at blive ved 
</h3><p>
Hvad der helt præcist sker i hjernen på et lille barn, som spiller på iPad, 
vides ikke, for ifølge hjerneforskeren vil det være uetisk at foretage den 
slags målinger på et lille barn. 
</p><p>
Men Albert Gjedde forklarer, at når barnet underholdes og kan fastholdes i 
længere tid, er det fordi nogle grundlæggende belønningsmekanismer går i 
gang. Belønningsmekanismer vi alle har i hjernen, og som er udviklet for at 
sikre vores overlevelse. 
</p><p>
»Men naturen havde ikke forudset, at der ville være mad nok«, forklarer Albert 
Gjedde. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/familieliv/ECE2528791/guide-saadan-vaenner-du-dit-barn-af-med-at-spille-ipad/">Guide: Sådan vænner du dit 
barn af med at spille iPad</a></p><p>
Det som helt konkret sker og som er målt ved større børn, som spiller 
computerspil, er ifølge Albert Gjedde, at spillet giver barnet en 
forventningens glæde ved at lægge op til, at der er et mål barnet skal nå. 
Når barnet så, når målet udløses dopamin, og det giver en følelse af 
velvære, hvorefter barnet ønsker at gentage spillet. Stopper barnet med at 
spille, daler dopamin-niveauet i hjernen, og så får barnet det lidt skidt, 
og så skal der et nyt spil til at få niveauet op igen. 
</p><p>
»Efter nogle ganges spil, vil selv det at se, iPad'en udløse det første skvæt 
dopamin«, siger Albert Gjedde, der forklarer, at det i nogle grad minder om 
det, man kan se hos personer, som har ludomani. 
</p><h3>
Helt anderledes end leg i skoven 
</h3><p>
Albert Gjedde ved, at når han forklarer om sin frygt overfor nye medier, får 
han mails fra folk som gør ham opmærksom på, at ungdommen i dag har så mange 
andre kontakter end de konventionelle fysiske, nemlig på de sociale medier. 
</p><p>
»Men de venner, de har på Facebook eller dem de snapchatter til hele tiden, er 
jo todimensionelle, og det er jo noget andet end hvis de opsøgte dem fysisk. 
Det er noget andet end i gamle dage, hvor de legede i skoven i timevis med 
andre«. 
</p><p class=" bl-elem">
»Det vil jeg påstå, og jeg ved godt, at jeg ikke har et bevis, vi kan først se 
resultatet om 20-30 år, så må du komme tilbage«. 
</p>	
</div>

</div></body></html>
