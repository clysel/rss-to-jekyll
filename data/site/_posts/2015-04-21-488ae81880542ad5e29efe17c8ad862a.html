---
layout:     post
title: 	    "Sportsdøgnet: Paven underskriver millionaftale med kæmpeturnering "
post_author:	    
post_date:	    Tue, 21 Apr 2015 17:46:07 +0200
post_site:	    politiken.dk 
post_link:	    http://politiken.dk/sport/ECE2636606/sportsdoegnet-paven-underskriver-millionaftale-med-kaempeturnering/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold:</b> Den argentinske pave Frans og Vatikanet skal til lommerne i 
forbindelse med sommerens Copa America – det sydamerikanske mesterskab – i 
Chile. Paven underskrev i dag således en aftale med det sydamerikanske 
fodboldforbund Conmebol om at donere 10.000 amerikanske dollar per scoring 
og straffesparksredning under den tre uger lange turnering, der indledes 11. 
juni. Pengene skal gå til velgørende projekter i de fattigste områder af 
Latinamerika. »Sport er et redskab til bedre social dannelse og kan give 
grobund for solidaritet«, siger paven, der i øvrigt holder med klubben San 
Lorenzo fra den lidt pænere del af Buenos Aires. Ved de tre seneste Copa 
America-turneringer er der i gennemsnit scoret 73 mål. Pave Frans og 
Vatikanet kan derfor roligt indstille sig på, at skulle udskrive en check på 
4-5 millioner kroner. 
</p><p><b>Fodbold: </b>Tjekkiske Zdenek Zeman har sagt op i den kriseramte italienske 
Serie A-klub Cagliari efter bare en måned på posten. Opsigelsen kommer to 
dage efter 0-3-nederlaget hjemme til Napoli og fem dage efter at spillere og 
officials i klubben blev overfaldet af vrede tilhængere under forkosten på 
træningsanlægget. Her uddelte en hooligan-gruppering øretæver til flere af 
Cagliari-spillerne. Cagliari ligger til nedrykning og har 9 point op til den 
rigtige side af stregen. Det er anden gang i denne sæson, Zeman siger farvel 
til Cagliari. Han blev fyret i december, men afløseren Gianfranco Zola holdt 
kun tre måneder. 
</p><p><b class="ext-link">Fodbold: </b>Det var muligvis et <a href="http://politiken.dk/sport/fodbold/ECE2637168/maalmand-kan-aande-lettet-op-efter-hjertetest/">angstanfald</a>, 
der fik den danske-svenske målmand i Malmö FF, Robin Olsen, til at føle sig 
svimmel og udløste en ubehagelig følelse under en kamp mandag aften. 
</p><p><b>Fodbold: </b>Manchester United har forlænget aftalen med forsvarsspilleren 
Chris Smalling frem til sommeren 2019. Den 25-årige engelske 
landsholdsspiller har scoret fire gange i 23 kampe i denne sæson, hvilket er 
en fordobling af hans samlede antal mål i de fire første sæsoner i 
Manchester United. 
</p><p><b>Fodbold:</b> Den seneste spillerunde i Superligaen var tæt på at blive den 
mest målfattige i ligaens historie. Sølle syv scoringer blev det til i 25. 
spillerunde, der blev afsluttet mandag aften, da Esbjerg og Randers FC 
spillede 0-0. Næsten halvdelen af de syv scoringer fandt sted lørdag i 
Slagelse, hvor nedrykningstruede FC Vestsjælland slog mestrene fra AaB med 
2-1. Målgennemsnittet i 25. runde landede på 1,17 mål per kamp, hvilket er 
det laveste i den igangværende sæson. Sæsongennemsnittet er på 2,33 mål per 
kamp - det laveste nogen sinde i Superligaen. 
</p><p><b>Håndbold:</b> Aalborg Håndbolds chancer for at vinde en medalje i det 
igangværende slutspil har fået et hårdt slag. Klubben oplyser tirsdag, at 
målmand Søren Westphal har sprunget korsbåndet i venstre knæ. Uheldet skete 
søndag, da nordjyderne spillede sig frem til semifinalerne med en sejr over 
HC Midtjylland. 
</p><p><b class="ext-link">Atletik:</b> Etiopieren Lelisa Desisa vandt mandag Bostons maratonløb for 
anden gang på tre år. Lelisa Desisa kom også først over stregen i 2013, da 
et <a href="http://politiken.dk/sport/ECE2636606/sportsdoegnet-paven-underskriver-millionaftale-med-kaempeturnering/www.pol.dk/2635001">bombeattentat</a> dræbte tre tilskuere. 
Dengang donerede Lelisa Desisa sin medalje til bystyret og borgerne i 
Boston. Efter mandagens sejr proklamerede han, at »medaljen er til mig 
selv«. Lelisa Desisa vandt i tiden 2.09,17 timer. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/Boston_Marathon_929835y.jpg" alt="" border="0"/><span class="caption"><span class="f-img-caption">Vinder. 
</span>- Foto: AP</span></span></p><p><b>Fodbold:</b> FC København må formentlig undvære Youssef Toutouh i resten af 
foråret i Superligaen. I søndagens 2-0-sejr over FC Nordsjælland i Telia 
Parken pådrog den 22-årige midtbanespiller sig en knæskade. En skanning har 
vist, at spilleren har pådraget sig en meniskskade i højre knæ. Det kræver 
en operation. »Han er formentlig er ude resten af forårssæsonen«, siger 
FCK-læge, Morten Boesen. Youssef Toutouh risikerer ligeledes at komme til at 
gå glip af U21-slutrunden i Tjekkiet i juni. 
</p><div class="art-fakta article-box">
<h4 class="">
direkte sport i tv</h4>
<div class="fakta-body" data-buildingblock="embedded_factboxlink">
<p><b>TV 2 Sport</b></p><ul><li class=" bl-elem">1.05 Basketball, NBA: Cleveland-Boston</li></ul><p><b>TV3+</b></p><ul><li class=" bl-elem">20.45 Fodbold, Champions League: Bayern München-Porto</li></ul><p><b>TV3 Sport 1</b></p><ul><li class=" bl-elem">20.45 Fodbold, Champions League: Barcelona-Paris SG</li></ul><p><b>TV3 Sport 2</b></p><ul><li>12.00 Tennis, WTA: Porsche Grand Prix (k)</li><li>16.00 Tennis, WTA: Porsche Grand Prix (k)</li><li>18.30 Tennis, WTA: Porsche Grand Prix (k)</li><li>1.30 Ishockey, NHL: NY Islanders-Washington (slutspil)</li><li class=" bl-elem">4.00 Ishockey, NHL: Calgary-Vancouver (slutspil)</li></ul><p><b>Canal8 Sport</b></p><ul><li class=" bl-elem">18.00 Ishockey, SM: Skellefteå-Växjö</li></ul><p><b>Eurosport</b></p><ul><li>11.00 Billard, VM: Snooker</li><li>15.30 Billard, VM: Snooker</li><li class=" bl-elem">20.00 Billard, VM: Snooker</li></ul><p><b>Eurosport 2</b></p><ul><li>11.00 Billard, VM: Snooker</li><li>15.30 Billard, VM: Snooker</li><li class=" bl-elem">20.00 Billard, VM: Snooker</li></ul><p class=" bl-elem"/>
</div>
</div><p><b>Fodbold:</b> Yussuf Poulsens klub, RB Leipzig, hentede mandag aften et godt 
resultat på udebane i den tyske 2. Bundesliga, men holdet kom samtidig et 
stykke længere væk fra direkte oprykning til den bedste tyske fodboldrække. 
Den danske landsholdsspiller scorede gæsternes mål i 1-1-kampen mod ligaens 
stærkeste hjemmehold, Kaiserslautern. </p><p><b>Basketball: </b>For 13. sæson i træk skal mændene fra Bakken Bears i Aarhus 
spille DM-finale. Det blev et faktum mandag aften, da de seneste fire års 
mestre vandt den fjerde semifinalekamp med 86-79 ude over Team FOG Næstved 
og dermed samlet 3-1 i kampe. I den anden semifinale skal Svendborg Rabbits 
og Horsens IC ud i en femte og afgørende kamp om at møde Bakken Bears i 
finalen. Svendborg Rabbits vandt mandag 76-69 hjemme, så stillingen er 2-2 i 
kampe. 
</p><p><b>Fodbold:</b> Lørdagens blamage på 0-4 ude mod Bayer Leverkusen blev for 
meget for ledelsen i den tyske klub Hannover 96, der har Leon Andreasen i 
truppen. Mandag meddelte klubben, at den har valgt at afbryde samarbejdet 
med den tyrkiske træner Tayfun Korkut. I stedet skal Michael Frontzeck stå i 
spidsen for holdet i resten af sæsonen. 
</p><p><b>Fodbold:</b> Sverige bliver den formodentlig sværeste opgave, når det 
danske kvindelandshold skal forsøge at kvalificere sig til fodbold-EM i 
2017. Mandagens lodtrækning artede sig således, at landstræner Nils Nielsens 
hold – ud over Sverige – kan se frem til kampe mod Polen, Slovakiet og 
Moldova. 
</p><p class="art-ext-other">

</p><p class=" bl-elem"/>	
</div>

</div></body></html>
