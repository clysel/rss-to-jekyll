---
layout:     post
title: 	    "Integrationsprogram: Hurtig integration"
post_author:	    
post_date:	    Fri, 13 Mar 2015 12:42:18 +0100
post_site:	    politiken.dk 
post_link:	    http://politiken.dk/indland/uddannelse/hoejskoleliv/ECE2585976/integrationsprogram-hurtig-integration/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nyankomne udlændinge skal sikres den bedst mulige start i det danske samfund«. 
Sådan skriver Beskæftigelsesministeriet. Derfor får alle flygtninge og 
indvandrere, der har fået opholdstilladelse i Danmark, tilbudt et 
integrationsprogram. 
</p><p>
Det skal sikre, at de hurtigt og hensigtsmæssigt bliver integreret i det 
danske samfund, og at de får støtte i at tilegne sig de nødvendige for 
forudsætninger for at blive selvforsørgende både i Danmark generelt og på 
arbejdsmarkedet, skriver Beskæftigelsesministeriet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/hoejskoleliv/ECE2585973/politikere-oplagt-at-faa-flygtninge-paa-hoejskole/">Politikere: Oplagt at få 
flygtninge på højskole</a></p><p>
Det sker ved at støtte deres sproglige, kulturelle, faglige og andre 
forudsætninger, der er nødvendige for at kunne deltage i samfundslivet og på 
arbejdsmarkedet på lige fod med andre borgere. Integrationsprogrammet 
henvender sig til flygtninge og familiesammenførte udlændinge. Det har 
normalt en varighed på tre år, men det kan række ud over den treårige 
introduktionsperiode. Programmet består af følgende: 
</p><h3>
Kan miste kontanthjælpen 
</h3><p>
Én af de tre danskuddannelser (danskuddannelse 1, 2 og 3) efter 
danskuddannelsesloven, heri indgår kurser i samfundsforståelse, dansk kultur 
og historie, og beskæftigelsesrettede tilbud i form af vejledning og 
opkvalificering, virksomhedspraktik eller ansættelse med løntilskud. 
Derudover kan kommunen tilbyde mentorstøtte i tilknytning til 
beskæftigelses- eller uddannelsesrettede tilbud. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/hoejskoleliv/ECE2586002/professor-saerskilt-sproglaering-er-vigtigt/">Professor: Særskilt 
sproglæring er vigtigt</a></p><p>
Når flygtningene har fået opholdstilladelse i Danmark, overgår forpligtelsen 
fra staten til kommunen. Kommunen har nu til opgave at udarbejde et 
integrationsprogram sammen med den nye borger. Selv om omfanget og indholdet 
af programmet kan variere, er det fælles for alle udlændinge, der er 
omfattet af integrationsprogrammet, at de har pligt til at deltage i 
programmets enkelte dele. 
</p><p class=" bl-elem">
For udlændinge, der modtager kontanthjælp, indebærer det, at de risikerer helt 
eller delvis at miste ydelsen, hvis de ikke deltager i programmet, skriver 
ministeriet. Integrationskontrakten gælder, indtil udlændingen får 
tidsubegrænset opholdstilladelse. 
</p>	
</div>
</div></body></html>
