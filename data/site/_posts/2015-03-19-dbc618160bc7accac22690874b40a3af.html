---
layout:     post
title: 	    "Læsertips: Den bedste cocktailbar i udlandet "
post_author:	    
post_date:	    Thu, 19 Mar 2015 19:32:54 +0100
post_site:	    politiken.dk 
post_link:	    http://politiken.dk/rejser/laesertip/ECE2586314/laesertips-den-bedste-cocktailbar-i-udlandet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hver uge beder vi læserne om tips til et emne. 
</p><p>
I sidste uge efterlyste vi tips til gode cocktailbarer rundt omkring i verden. 
</p><h3>
1 <b>En hurricane i New Orleans </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/1_Hurricanes_Frank__920581y.jpg" alt="" border="0"/><span class="caption"><span class="f-img-caption">New 
</span>Orleans. Fat Catz Music Club serverer en original sydstats-Hurricane. Læserfoto: Frank Juel Pedersen</span></span></p><p>
På et beskedent hjørne ved 440 Bourbon Street i New Orleans gemmer der sig en 
perle i Fat Catz Music Club. Her er deres specialitet et 1 literpapbæger 
indeholdende cocktailen ’Hurricane’. 3 cl lys rom plus 3 cl mørk rom, 1 cl 
Monin Passion-sirup og 1 teskefuld limesaft. Gang det hele med et par 
stykker eller 5, en håndfuld knust is og en halv frugtbutik på toppen, og du 
har en original sydstats-Hurricane-cocktail der godt kan holde et pænt 
stykke tid. Er du heldig, kan du måske opleve selveste Danny T and the 
Crawfish spille deres største hit, der meget passende hedder ’Hurricane’. 
</p><p><i class=" bl-elem">Frank Juel Pedersen, Hvidovre </i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/laesertip/ECE2576527/laesernes-tips-her-er-de-bedste-bagere-i-udlandet/">Læsernes tips: Her er de 
bedste bagere i udlandet</a></p><h3>
2 <b>Tropiske drikke på Gran Canaria </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/2_El_Belingo_Finn_G_920582y.jpg" alt="" border="0"/><span class="caption"><span class="f-img-caption">Gran 
</span>Canaria. Cocktailsene på El Belingo er så gode, at man får lyst til at synge. Læserfoto: Finn Gunst.</span></span></p><p>
Den spændende canariske bjergby Arucas 580 meter oppe byder på flere 
rariteter. Fabrikken med romproduktionen, den paradisiske botaniske have med 
alle frugterne, domkirken, som er en tro kopi af Sagrada Familia-katedralen 
i Barcelona – og så ikke mindst baren El Belingo, der konstruerer tropiske 
drinks i alle varianter. Der er rom diskret tilsat stedets frugter, likører 
med bjergets krydderurter og ikke mindst hemmelige hjemmedyrkede drinks, der 
kan smage af stedets mango, bananer, oranger, chilier og lignende. Tjeneren 
fortæller, at stedet er navnet på glæden og sangen, og sammen istemmer vi 
efter tre smagsprøver »Ay ay ay ay canta y n’llores« – »Syng og græd ikke«. 
Ude på gaden kan man spise lidt godt efter smagsprøverne. 
</p><p><i class=" bl-elem">Finn Gunst, Brønshøj </i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/laesertip/ECE2565336/laeserne-tipper-her-er-de-bedste-gratis-museer/">Læserne tipper: Her er de 
bedste gratis museer</a></p><h3>
3 <b>Egyptisk i New York </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/3_Manhattan_Jens_Na_920583y.jpg" alt="" border="0"/><span class="caption"><span class="f-img-caption">Manhattan. 
</span>Prøv en 'Manhattan' på baren Cleopatras Needle. Læserfoto: Jens Nagel</span></span></p><p>
’Cleopatras Needle’ er to egyptiske obelisker. Den ene står ved Themsen i 
London og den anden i Central Park i New York. Men tag væk fra Times Square 
midt på Manhattan og hop på metro nr. 1, 2 eller 3 og stå af ved 96 Street. 
Herfra er der kun 200 meter til den noget ukendte og lidt hemmelige bar 
’Cleopatras Needle’, 2485 Broadway. Her er mange lokale, storskærm med sport 
og ofte lækker jazzmusik og gode drinks. Prøv f.eks. en ’Manhattan’ – når du 
nu er på Manhattan. Der er happy hour fra 15.30 til 19. 
</p><p><i class=" bl-elem">Jens Nagel, Svendborg </i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/laesertip/ECE2545598/laeserne-tipper-her-er-verdens-flotteste-springvand/">Læserne tipper: Her er verdens 
flotteste springvand</a></p><h3>
4 <b>Newyorkercool i München </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/4_Munchen_Toke_Hang_920584y.jpg" alt="" border="0"/><span class="caption"><span class="f-img-caption">München.Røg, 
</span>jazz og dæmpet belysning på The Jaded Monkey. Læserfoto: Toke Hanghøj</span></span></p><p>
På en smuttur til München i sidste uge indlogerede vi os på et tarveligt hotel 
i udkanten af den gamle by. Som nabo til hotellet lå tilfældigvis en lille, 
undseelig bar med dæmpet belysning og jazzet newyorkerinteriør. Med det 
samme vi trådte ind, vidste vi, at vi havde fundet en skjult diamant. The 
Jaded Monkey er specialister i gin/tonics, cool atmosfære og tårnhøjt 
niveau. 
</p><p class=" bl-elem"><i class=" bl-elem">Toke Hanghøj, København </i></p>	
</div>
</div></body></html>
