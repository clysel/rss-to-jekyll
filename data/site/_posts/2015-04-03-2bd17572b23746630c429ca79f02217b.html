---
layout:     post
title: 	    "Dansk laser-radar skal redde bier og andre små truede dyr"
post_author:	    
post_date:	    Fri, 03 Apr 2015 19:49:01 +0200
post_site:	    politiken.dk 
post_link:	    http://politiken.dk/viden/ECE2615582/dansk-laser-radar-skal-redde-bier-og-andre-smaa-truede-dyr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Antallet af bier i Europa er ifølge FN’s Fødevareprogram faldet med en 
fjerdedel siden 1970. Det er alvorligt for landbruget og for frugt- og 
blomsteravlere, for biernes bestøvning er afgørende for udbyttet. 
</p><p>
Forskning har vist, at bierne dør i nærkontakt med bestemte sprøjtemidler. 
Derfor ønsker forskere i bidød at kende biernes adfærd, så landbruget kan 
undgå at udsætte dem for sprøjtemidler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2610490/mangan-goer-honningbier-hyperaktive/">Mangan gør honningbier 
hyperaktive</a></p><p>
Det er nu blevet meget nemmere med opfindelsen af en ny mobil laser-radar, der 
kan registrere alle insekter på lang afstand. 
</p><h3>
Registrering i luften 
</h3><p>
Det nye lasersystem genkender små insekter som myg og bier på cirka to 
kilometers afstand, mens flagermus bliver opdaget i op til 10 kilometers 
afstand. 
</p><div class="art-quote article-box">
<p class="quote"/>
<blockquote>
<p class="quote-txt">
Algoritmen til at genkende arter skal stadig udvikles, for det er en 
udfordring at lave en algoritme, der kan skelne
</p>
<p class="sender">
Carsten Kirkeby, DTU 
</p>
</blockquote>
</div><p>
De tre forskere bag opfindelsen, Carsten Kirkeby, Mikkel Brydegaard Sørensen 
og Frederik Taarnhøj, har oprettet virksomheden FaunaPhotonics, og de er 
personligt motiverede.</p><p>
»Jeg tør ikke gætte på, hvor mange måneder jeg sammenlagt har brugt på at 
indfange insekter med lysfælder og net. Så jeg kender værdien af vores nye 
system, som gør det utrolig meget hurtigere og mere præcist at bestemme 
antallet af arter i et område«, fortæller Carsten Kirkeby, der er postdoc 
ved Veterinærinstituttet, DTU. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2606044/millioner-tons-plastik-forsvinder-i-havet/">Millioner tons plastik 
forsvinder i havet</a></p><p>
Han har arbejdet med insekter, der spreder sygdomme, og derfor fanget 
tusinder, som er blevet artsbestemt med mikroskop. Med det nye system 
foregår registrering i luften, og uden at man behøver at fange insekterne. 
</p><p>
Til juni bliver systemet sat op på danske marker, hvor det skal måle antallet 
af bier for en anden gruppe forskere. Nu hvor myggelarverne begynder at 
klække, og de overvintrende myg vågner op, kunne den almindelige 
myggeplagede dansker sikkert også være en interesseret kunde, men en tidlig 
model af systemet vejer omkring 90 kilo og koster cirka 1 million kroner, så 
foreløbig er det for ambitiøst for et almindeligt haveejerbudget. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/laser_til_fredag_IM_925822y.jpg" alt="" border="0"/></span></p><h3>
Princippet er enkelt 
</h3><p>
Forskernes drøm er at oprette et billigt automatisk registreringssystem, og 
ideen er inspireret af velkendte principper inden for fysikken. Løsningen er 
udviklet på Lunds Universitet af fysiker Mikkel Brydegaard Sørensen. 
</p><p>
»Princippet er i virkeligheden ret enkelt: Vi sender en laserstråle ud, og så 
ser vi, hvad der bryder strålen«, siger Carsten Kirkeby. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2565202/gmo-myg-slaar-smittebaerende-artsfaeller-ihjel/">GMO-myg slår smittebærende 
artsfæller ihjel</a></p><p>
Laserstrålen sendes gennem luften, og når den rammer et insekt, bliver en del 
af lyset reflekteret. Her bliver det opfanget af et teleskop, og derefter 
bliver det oversat til en særlig sensor. Sensoren er forbundet til en 
computer, og det tilbagekastede lys giver information om insekter i et 
område. Insektets hastighed og størrelse, overfladen, vingefanget, samt 
hvilken retning det flyver i. 
</p><p>
»Algoritmen til at genkende arter skal stadig udvikles, for det er 
selvfølgelig en udfordring at lave en algoritme, der kan skelne«, siger 
Carsten Kirkeby. 
</p><h3>
Benyttes til malariabekæmpelse 
</h3><p>
Derfor går forskerne efter opgaver, hvor få arter har en stor betydning. De er 
ved at kalibrere systemet til malariabekæmpelse, hvor især to myggearter er 
relevante, og de arbejder på en løsning til vindmølleparker på havet. 
</p><p>
De vil udvikle en algoritme, der kan genkende bestemte trækfugle, så man 
kortvarigt ville kunne stoppe møllerne for at redde fuglene. 
</p><p>
De 13 flagermusearter, vi har i Danmark, er også oplagte mål for 
laser-radaren. Flagermusene er fredede, da deres overlevelse bliver truet af 
menneskers indgriben i landskabet. 
</p><p class=" bl-elem">
»Flagermus bliver i dag overvåget ved, at man lytter efter dem med 
ultralydsoptagere, og på den måde skelner man imellem arter. Det vil være 
mere effektivt med et laser-radarsystem, som kan dække et større område på 
én gang«, siger Carsten Kirkeby. 
</p>	
</div>

</div></body></html>
