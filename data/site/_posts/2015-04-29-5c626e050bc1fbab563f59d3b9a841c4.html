---
layout:     post
title: 	    "Mand skaffede lovlige rør til joints - får fængsel i to år"
post_author:	    
post_date:	    Wed, 29 Apr 2015 16:49:50 +0200
post_site:	    politiken.dk 
post_link:	    http://politiken.dk/indland/ECE2648545/mand-skaffede-lovlige-roer-til-joints---faar-faengsel-i-to-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Alle de varer, han skaffede, var indkøbt på fuldt lovlig vis - men alligevel 
skal han i fængsel.
</p><p>
En 34-årig mands hensigt med at indkøbe plastikrør og papir i stor stil var 
nemlig kriminel, fastslår Københavns Byret onsdag i en dom.
</p><p>
Udstyret gik til produktion af 175.000 hashjoints, og byretten har idømt ham 
ubetinget fængsel i to år.
</p><p>
»Det er helt hen i vejret«, siger den dømte, der har haft en ledende stilling 
i et tømrerfirma i København, om afgørelsen.
</p><p>
»Hvordan kan jeg være ansvarlig for, hvad andre foretager sig«, spørger han. 
På stedet har han anket dommen til Østre Landsret.
</p><p>
De mange joints svarer til cirka 52 kilo hash, vurderer retten.
</p><p>
Der er ikke tidligere eksempler på tilsvarende domme, oplyser anklageren, 
Kristian Kirk.
</p><h3>
Advokat købte jointrør
</h3><p>
Under sagen har der ikke været fremlagt beviser for, at den 34-årige har været 
i nærheden af hash.
</p><p>
Såvel jointpapir som rør kan fuldt lovligt købes både i butikker og over 
nettet. Men både dommeren og de to domsmænd mener, at han udmærket vidste, 
at han med leverancerne sikrede den omfattende illegale produktion.
</p><p>
Det er hans adfærd og leveringernes omfang, som gør, at han er skyldig, 
fastslår retten.
</p><p>
Politiet mener, at jointene især er blevet solgt på Christiania.
</p><p>
Tømrerens forsvarer siger, at der er tale om en meget speciel situation.
</p><p>
Af pædagogiske grunde har advokat Peter Secher Schmidt selv været ude i en 
sidegade til Strøget i København, hvor han uden problemer anskaffede sig 
1.000 jointrør.
</p><p>
»Det er en stor mængde, men det er lovligt. Også selv om alle ved, at det kan 
bruges til fremstilling af joints«, siger advokaten.
</p><p>
»Politiet accepterer køb og salg af kæmpe mængder. I forhold til andre er der 
med dommen tale om forskelsbehandling«, mener han.
</p><p class=" bl-elem">
Advokaten oplyser desuden, at politiet opgav sagen mod den mand, der skal have 
solgt cirka to millioner rør. Nogle af disse blev købt af den københavnske 
tømrer.
</p>	
</div>

</div></body></html>
