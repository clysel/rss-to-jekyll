---
layout:     post
title: 	    "Skolereform trues af dårlig ledelse"
post_author:	    
post_date:	    Tue, 24 Mar 2015 06:44:24 +0100
post_site:	    politiken.dk 
post_link:	    http://politiken.dk/indland/uddannelse/ECE2601511/skolereform-trues-af-daarlig-ledelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Velfærdsstatens jediriddere, har finansminister Bjarne Corydon (S) kaldt 
landets skoleledere på Skoleledernes årsmøde i oktober sidste år. 
</p><p>
Det var venligt ment, og den ærefulde betegnelse, der er hentet fra ’Star 
Wars’-universet, skyldes, at finansministeren ved samme lejlighed kaldte 
skolereformen hjerteblod for regeringen og betonede, at skolelederne er 
afgørende for at føre den ud i livet. 
</p><p><b class="ext-link">LÆS MERE </b><a class="embeddedlink">Skolereform presset af fortravlede 
skoleledere</a></p><p>
Derfor er det også alvorligt, når Skoleledernes nye medlemsundersøgelse viser, 
at mange af jediridderne oplever, at de hverken har tid eller ressourcer til 
at føre skolereformen ud i livet. 
</p><p>
Finansministeren er nemlig langtfra den eneste, som har talt varmt om, hvor 
vigtige skoleledere er for reformen. Det har forskere, det har 
undervisningsminister Christine Antorini (S), og det har skoleledernes 
arbejdsgivere i Kommunernes Landsforening. 
</p><p>
Hver gang, der er opstået et problem, peger alle på skolelederne og siger, at 
det skal de tage sig af. Og der er opstået mange problemer. Begreber som 
lektiecafeer, understøttende undervisning og kravet om bevægelse som en del 
af skoledagen volder store kvaler. 
</p><p><b class="ext-link">LÆS MERE </b><a class="embeddedlink" href="http://politiken.dk/indland/ECE2560113/halvhjertede-lektiecafeer-goer-mere-skade-end-gavn/">Halvhjertede lektiecafeer gør mere 
skade end gavn</a></p><p>
Det skyldes, at begreberne er beskrevet ret vagt i skolereformen – for 
eksempel kan lektiecafeer være alt fra et kvalificeret tilbud med plads til 
individuel undervisning til noget, der bedst kan beskrives som overvåget 
spild af elevernes tid. 
</p><p>
Men det skyldes også, at akilleshælen i hverdagen på landets skoler er 
logistik og at få tingene til at gå op i en højere enhed. Det var også en 
udfordring, før skolereformen blev vedtaget, og de nye undervisningsformer 
har sat logistikken yderligere under pres. 
</p><p>
På den måde har reformens ønske om en skoledag med mere helhed paradoksalt nok 
ført til en skoledag med mere koks i timeplanen på mange skoler. Og så peger 
den anklagende pegefinger igen på skolelederen. 
</p><p><b class="ext-link">MASSIV LÆRERFLUGT </b><a class="embeddedlink" href="http://politiken.dk/indland/uddannelse/ECE2528998/massiv-laererflugt-folkeskole-sender-elever-hjem-og-holder-krisemoede/">Folkeskole sender elever 
hjem og holder krisemøde</a></p><p>
To forhold har gjort skoleledernes første år med reformen mere vanskeligt, end 
det behøvede være. For det første det valg, det var at gøre en afskaffelse 
af lærernes arbejdstidsaftale til en forudsætning for skolereformen. Det har 
gjort det svært for skolelederne at få lærernes opbakning til at føre 
reformen ud i livet. 
</p><p>
For det andet satser kommunerne i de kommende år på at spare på skolerne. 
KL-rapporten ’De effektive kommuner’, der udkom i januar, beskriver, at 
kommunerne forventer at kunne effektivisere for 3 milliarder kroner i år. 15 
procent skal hentes på skoleområdet. Pengene skal blandt andet findes gennem 
lavere sygefravær og stordriftsfordele. 
</p><p>
Foreløbig er det gået den modsatte vej med lærernes sygefravær, og flere 
kommuner har måttet grave dybere i budgetterne for at finde flere penge til 
vikarkontoen. Og hvad er svaret på at gøre noget ved det? Rigtigt gættet: 
skoleledelse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2587283/trivslen-skrumper-paa-landets-stoerste-arbejdsplads/">Trivslen skrumper på landets 
største arbejdsplads</a></p><p>
Bag tallene gemmer sig også en kendsgerning, som Skolelederforeningen af gode 
grunde ikke omtaler i sine anbefalinger: En stor gruppe skoleledere er ikke 
opgaven voksen og burde snarest finde et andet arbejde, både for deres egen 
og for skolernes skyld. 
</p><div class="art-quote article-box">
<p class="quote"/>
<blockquote>
<p class="quote-txt">
En stor gruppe skoleledere er ikke opgaven voksen og burde snarest finde et 
andet arbejde for deres egen og skolernes skyld
</p>
</blockquote>
</div><p>
Jobbet som skoleleder har ændret sig så radikalt med reformen, at det ikke bør 
ses som et nederlag at overlade kontoret til en afløser, som har 
forudsætningerne for at løse de mange store opgaver.</p><p>
Her kommer næste lag af skoleledelse ind i billedet: nemlig kommunernes børne- 
og kulturchefer. De har en stor opgave med at støtte skolelederne og give 
dem tid og ressourcer til at gøre deres arbejde. I skoleledernes svar i den 
kvalitative del af undersøgelsen ses det tydeligt, at der er god plads til 
forbedring. 
</p><p>
Det gælder for velfærdsstatens jediriddere, som det gælder dem fra ’Star 
Wars’: De skal være i stand til at udnytte Kraften. 
</p><p class=" bl-elem">
Er de ikke det, taber de til den mørke side. 
</p>	
</div>
</div></body></html>
