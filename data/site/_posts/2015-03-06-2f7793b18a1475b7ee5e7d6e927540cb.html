---
layout:     post
title: 	    "Westergaard: Muhammed-tegning ændrer danmarkshistorien"
post_author:	    
post_date:	    Fri, 06 Mar 2015 09:30:34 +0100
post_site:	    politiken.dk 
post_link:	    http://politiken.dk/indland/ECE2575992/westergaard-muhammed-tegning-aendrer-danmarkshistorien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De Konservatives forslag om at gøre Muhammed-tegningerne til en del af 
historiekanonen - og dermed obligatorisk undervisning i folkeskolen - glæder 
Kurt Westergaard, der står bag en af tegningerne. 
</p><p>
Han mener, at tegningerne repræsenterer et vigtig historisk skift i moderne 
danskhistorie. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg tror, tegningerne var katalysatorer i forhold til et kulturelt sammenstød, 
som vi ikke kunne undgå. Som vi skulle igennem. Tegningerne fremmede en 
nødvendig proces.
</p>
<p class="sender">
Kurt Westergaard 
</p>
</blockquote>
</div><p/><p>
»Det var sammen med vores militære engagement det tidspunkt, vi mistede vores 
internationale uskyld. Vi havde været det her lille venlige land, som altid 
stillede op med hjælp af humanitær art«, siger Kurt Westergaard til Ritzau. 
</p><p>
»Så var det nogle andre ting, vi i Danmark blev kendt for«. 
</p><h3>
11. september og Murens fald 
</h3><p>
I historiekanonen står også begivenheder som 11. september og Berlin-murens 
fald. Dermed vil Muhammed-tegningerne blive undervist som et af moderne 
dansk histories vigtigste begivenheder. 
</p><p>
»Det ved jeg ikke om, det er. Men det er klart, at det betød noget. Jeg tror, 
tegningerne var katalysatorer i forhold til et kulturelt sammenstød, som vi 
ikke kunne undgå. Som vi skulle igennem. Tegningerne fremmede en nødvendig 
proces«, siger Kurt Westergaard. 
</p><p><b class="ext-link">S og V skyder K's Muhammedforslag ned </b><a class="embeddedlink">Vi 
underviser allerede i demokrati</a></p><p>
Med en entré i historiekanonen vil Muhammed-tegningerne blive noget, som alle 
skoleelver på et tidspunkt skal forholde sig til, uanset om de har lyst 
eller ej, og det mener Kurt Westergaard også, at alle elever skal. 
</p><p>
»Det synes jeg. Det var jo en gnidning eller et sammenstød mellem to kulturers 
syn på ytringsfrihed«. 
</p><p>
Siden han tegnede sin Muhammed-tegning, har Kurt Westergaard levet med en 
konstant trussel mod sit liv. Han mener ikke, at det, at tegningerne skulle 
indgå i undervisningsmateriale, ændrer på hans liv. 
</p><p class=" bl-elem">
»Jeg slipper ikke ud af det her. Det løb er kørt«, konstaterer han. 
</p>	
</div>
</div></body></html>
