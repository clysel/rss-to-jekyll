---
layout:     post
title: 	    "Fodboldredaktøren: FCM's titelchancer er øget nogle procent på bare et par dage"
post_author:	    
post_date:	    Sat, 07 Mar 2015 12:53:27 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2577535/fodboldredaktoeren-fcms-titelchancer-er-oeget-nogle-procent-paa-bare-et-par-dage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
FC Midtjylland ville meget gerne have været blandt de fire sidste hold i 
pokalturneringen, hvor semifinalerne over to kampe hedder FC 
København-Esbjerg og FC Vestsjælland-SønderjyskE. Selvfølgelig ville 
midtjyderne det. 
</p><p>
Men ærgrelsen over at være slået tidligt ud (af Esbjerg) fylder trods alt nok 
mindre i det midtjyske end tilfredsheden med, at FCM-truppen kan koncentrere 
sig totalt om og bruge alle kræfter på at blive dansk mester for første 
gang. 
</p><p>
I en uge, hvor krigen mellem DBU og landsholdsspillerne er taget til i styrke, 
hvad der fylder meget i medierne, Divisionsforeningen arbejder med planer om 
at få turneringsstrukturen i Superligaen lavet om, hvad der også er blevet 
talt og skrevet en del om, og der er spillet fire kvartfinaler, har Glen 
Riddersholm og hans spillere uforstyrret kunnet lade op og forberede sig 
optimalt til søndagens hjemmekamp mod Esbjerg. 
</p><p><b class="ext-link">HVAD MENER DU?</b><a class="embeddedlink" href="http://politiken.dk/sport/fodbold/superligaen/ECE2572893/her-er-fire-bud-paa-et-nyt-format--i-superligaen/">Her er fire bud på et nyt format i 
Superligaen</a></p><p>
Skadede spillere (Kristian Bach Bak og Jim Larsen) forventes at være kampklar 
igen, og træner Riddersholm har kunnet bruge vigtig tid på detaljer og 
taktiske finesser, mens konkurrenterne har løbet sig trætte i 
midtuge-kampene, indkasseret demoraliserende nederlag, fået spillere slået i 
stykker og raget karantæner til sig (Brøndby), som kan gøre ondt i 
Superligaen. 
</p><p>
Derfor kan man godt mene, at FCM’s mesterskabschancer er øget nogle procent 
inden 20. spillerunde. 
</p><h3>
FCK skal vinde pokalfinalen 
</h3><p>
FCK’erne, der har så svært ved at score mål og på utrolig vis brænder de 
største tilbud, der findes i åbent spil, er FCM’s værste konkurrent. Men 
midt i topstriden – der jo ikke er så tæt, fordi afstanden mellem første- og 
andenpladsen er 9 point – skal FCK så ud i to pokalsemifinaler, som vil 
trække søm ud. 
</p><p>
Og Ståle Solbakken kan ikke spare de bedste spillere i pokalkampene mod 
vestjyderne, fordi FCK skal i finalen, på hjemmebane, og dér har pligt til 
at hente den lille titel, når nu DM-trofæet givetvis havner i Midtjylland. 
</p><p>
FCM’erne er favoritter til at slå Esbjerg, selv om Pione Sisto fortsat mangler 
og vil være væk en måneds tid med en lyskeskade. I de første kampe har vi 
set, hvordan spillere som Erik Sviatchenko og Petter Andersson har 
spilintelligens og klasse til at blive afgørende brikker på vej mod 
mesterskabet. Og at indkøbet af topscorer Martin Pusic ser ud til at kunne 
blive en fuldtræffer. Udfordringen for Glen Riddersholm bliver nok at holde 
30-årige Morten ’Duncan’ Rasmussen motiveret, skarp og i godt humør, når 
’Duncan’ skal sidde så meget på bænken, som det har været tilfældet i de 
første to kampe. 
</p><p><b class="ext-link">læs også </b><a class="embeddedlink" href="http://politiken.dk/sport/fodbold/superligaen/ECE2574843/en-horde-af-eksperter-doemmer--sisto-ude-i-yderligere-seks-uger/">En horde af eksperter dømmer 
Sisto ude i yderligere seks uger</a></p><div class="art-fakta article-box">
<h4 class="">
runde 20 </h4>
<div class="fakta-body" data-buildingblock="embedded_factboxlink">
<p><b>Lørdag </b></p><ul><li><b>17.00</b> FCN-SønderjyskE (TV3 Sport 1)<b>Søndag </b></li><li><b>13.00</b> Silkeborg-Hobro (Canal 8)</li><li><b>15.00</b> FC København-Brøndby (3+)</li><li><b>17.00</b> FCM-Esbjerg (Canal 9)</li><li class=" bl-elem"><b>19.00</b> AaB-Randers (TV3 Sport 1)</li></ul><p><b>Mandag </b></p><ul class=" bl-elem"><li class=" bl-elem"><b>19.00</b> FCV-OB (TV3 Sport 1)</li></ul></div>
</div><p>
I midterforsvaret udstråler Erik Sviatchenko mægtig autoritet, entusiasme og 
vilje og lyst til at spille en afgørende hovedrolle. Efter den lange 
skadepause har han et behov for at demonstrere, at fysikken er i top, og at 
han har et så højt niveau, at han kan spille sig til en god kontrakt i 
udlandet. Man bemærker, at han nu, klogt nok, spiller lidt mere simpelt end 
tidligere og er klar til at sende bolden ’ud af kommunen’ i trængte 
situationer i stedet for at forsøge at spille smart med risiko for at begå 
fejl. </p><p>
Når Petter Andersson opererer på den centrale midtbane, kan man kun beundre 
svenskerens evne til at lave de rigtige løb, med bolden for fødderne sætte 
en modstander af og lægge de bedste afleveringer i dybden, hvor Martin Pusic 
gør meget for at placere sig gunstigt. Skal man pege på en plads, hvor 
FCM-holdet kan forbedre sig, er det i målet. Den nye keeper, Johan Dahlin, 
har virket en smule tøvende og forsigtig i sit spil mod OB og Brøndby. Men 
svenskeren så godt ud i forberedelseskampene og skal lige have tid til at 
blive helt integreret og indspillet, før han rammer sit bedste niveau. 
</p><h3>
FCM foran 11. hjemmesejr i træk 
</h3><p>
Det er de to mest scorende hold, der mødes på MCH Arena i Herning i runden, 
hvor FCK-Brøndby, AaB-Randers og nedrykningsduellen FC Vestsjælland-OB vel 
er endnu mere interessante kampe. 
</p><p class=" bl-elem">
Esbjergenserne fik en succesoplevelse med pokalsejren over AaB, men har kun et 
par dage til at komme til kræfter før mødet med det suveræne førerhold, der 
er klar til at vinde den 11. hjemmesejr på stribe. 
</p>	
</div>
</div></body></html>
