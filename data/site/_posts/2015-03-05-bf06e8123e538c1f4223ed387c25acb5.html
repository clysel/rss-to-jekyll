---
layout:     post
title: 	    "NFL-spillere vil have ryddet op og donerer hjerner i kamp mod psykiske lidelser"
post_author:	    
post_date:	    Thu, 05 Mar 2015 08:16:28 +0100
post_site:	    politiken.dk 
post_link:	    http://politiken.dk/sport/nfl/ECE2573009/nfl-spillere-vil-have-ryddet-op-og-donerer-hjerner-i-kamp-mod-psykiske-lidelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da den tidligere NFL spiller Dave Duerson for 4 år siden tog sit eget liv, 
rettede han skuddene fra sit selvmordsvåben mod brystkassen snarere end 
hovedet. En SMS, Duerson aftenen inden havde sendt sin forhenværende hustru, 
har siden forklaret verden hvorfor. 
</p><p>
»Sørg for at min hjerne bliver givet til NFLs hjernebank«, havde han skrevet. 
</p><p>
Den omtalte hjernebank er NFLs laboratorium for hjerneforskning, hvor de 
undersøger ligaens tidligere spillere for hjerneskader. Og stadig flere 
amerikanske fodboldspillere donerer i disse år deres hjerner til forskning i 
de langsigtede følgeskader, en karriere med talrige hårde slag til hovedet 
kan give. 
</p><p><b class="ext-link">Super Bowl:</b><a class="embeddedlink" href="http://politiken.dk/sport/ECE2531295/patriots-vinder-super-bowl-efter-vanvittig-finale/">Patriots vinder efter vanvittig finale</a></p><p>
Senest meddelte de to tidligere NFL-mestre Steve Weatherford og Sidney Rice 
tirsdag, at også de havde besluttet at give deres kognitive efterladenskaber 
til videnskaben som led i arbejdet mod et problem, der i stadig højere grad 
truer den amerikanske fodboldliga. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Notre_Dame_Football_918070y.jpg" alt="" border="0"/><span class="caption"><span class="f-img-caption">1960-2011. 
</span>Dave Duerson (i midten) nåed elige akkurat at blive 50 år. – Arkivfoto: AP</span></span></p><p>
»Det er det altoverskyggende problem, man slås med i NFL for tiden. Tidligere 
har man ikke ville acceptere, at der var en sammenhæng mellem slag til 
hovedet i en NFL-karriere og efterfølgende hjerneskader, men det har man 
måtte anerkende siden da«, forklarer NFL-ekspert Søren Hygum, der til 
dagligt styrer en af Danmarks største <a target="_blank" href="http://www.draftday.dk/">NFL-nyhedssider</a>. </p><p><b>Hjernerystelser i hundredvis </b></p><p>
»Forhåbentlig kan resultaterne hjælpe spillere med at indse, at de er nødt til 
at passe lige så meget på deres hjerner, som deres kroppe«, forklarede Steve 
Weatherford om hjernedonationen, der meget passende fandt sted under den 
amerikanske hjerneskadeforenings 'Brain Injury Awareness Month', der løber 
marts ud. 
</p><p>
Og Weatherford har ret i, at der i høj grad er brug for påpasselighed, når det 
kommer til hjerneskader i forbindelse med kampe i den bedste amerikanske 
fodboldrække. 
</p><p><b class="ext-link">Portræt: </b><a class="embeddedlink" href="http://politiken.dk/sport/ECE2531581/portraet-den-gyldne-hoejre-arm-er-super-bowl-historiens-bedste/">Den gyldne højre arm er Super 
Bowl-historiens bedste</a></p><p>
Over 100 gange om året rammes NFL af hjernerystelser til spillere, og nogle 
sæsoner er tallene helt oppe og nærme sig det dobbelte. I sidste sæson - en 
blid en af slagsen med 111 tilfælde - blev spillere i gennemsnit ramt af 
hjernerystelse i næsten hver anden NFL-kamp. Tal, som Jeff Miller, der er 
medansvarlig for ligaens helbreds- og sikkerhedspolitik, for nyligt udtalte 
sig overraskende positivt omkring. 
</p><p>
»Du skal spille mere end to kampe for at få en hjernerystelse i NFL«, fortalte 
Miller i februar med opløftet mine i forbindelse med den årlige fremlæggelse 
af ligaens helbreds- og sikkerhedsstatus. 
</p><p>
Optimismen bunder i et fald i antallet af hjernerystelser i ligaen over de 
seneste tre sæsoner, men udviklingen har i mange år været så svingende, at 
tallene er svære at fastslå som et klart tegn på forbedring. 
</p><p><b>Kæmper med selvmord og søgsmål </b></p><p>
Til trods for de seneste års dyk i hjernerystelsesstatistikkerne, er en 
hjernerystelse i hver anden kamp stadig en voldsom kendsgerning. Og 
resultatet af forskning, der sidste år blev foretaget på en række tidligere 
NFL-spilleres hjerner, viste et skræmmende billede af de efterveer, flere 
års slag til hovedet kan give stjernerne, når støvler og beskyttelsesudstyr 
lægges på hylden. 
</p><p>
NFL forventer, at omkring hver tredje spiller vil udvikle langsigtede 
hjerneproblemer i stil med Alzheimers eller demens som direkte konsekvens af 
deres karriere i amerikansk fodbold. Og i 76 af 79 undersøgte hjerner, fandt 
man tegn på hjernesygdommen CTE; et syndrom, der nedbryder hjernen og kan 
føre til blandt andet raserianfald, depression og hukommelsestab. 
</p><p><b class="ext-link">Retssag: </b><a class="embeddedlink" href="http://politiken.dk/sport/nfl/ECE2512057/nfl-spiller-anklaget-for-voldtaegt/">NFL-spiller anklaget for voldtægt</a></p><p>
Dave Duersons selvmord i 2011 blev året efter fulgt af en lignende tragedie, 
da en anden tidligere spiller, Junior Seau, også skød og dræbte sig selv, 
igen med pistolen rettet mod brystkassen snarere end hovedet. Og sagen om 
'Iron Mike' Webster, der i 2002 døde i en alder af blot 50 år efter et 
sørgeligt pensionsliv præget af alvorlige mentale problemer, har også været 
brænde på NFLs hjernerystelsesbål. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Junior_Lawsuit_Foot_918066y.jpg" alt="" border="0"/><span class="caption"><span class="f-img-caption">1969-2012. 
</span>Junior Seau spillede 20 sæsoner i NFL og blev regnet for en af sin generations bedste linebackere. – Arkivfoto: Charles Krupa/AP</span></span></p><p>
De overbevisende forskningsresultater og dramatiske skæbner for flere af 
ligaens tidligere spillere har fået fokus på sikkerheden i NFL til at 
eksplodere, og i øjeblikket kæmper ligaen blandt andet med et kollektivt 
søgsmål fra 4.500 tidligere spillere over hovedskader, de har lidt igennem 
deres tid i NFL. I øjeblikket nærmer man sig efter sigende et forlig i 
omegnen af 6 milliarder kroner. 
</p><p><b>Ekspert: Hjernerystelser er NFLs største problem </b></p><p>
Den offentlige opfattelse af USAs mest populære sport har en mørk sky hængende 
over sig, og stadig flere historier om de kritiske konsekvenser af 
amerikansk fodbolds fysiske natur ser dagens lys. 
</p><p>
Bogen 'League of Denial', der har taget USA med storm siden sin udgivelse, har 
sat NFLs tidligere benægtelse af problemerne under en skæppe og er siden 
blevet genskabt som dokumentarfilm med lignende succes. Og i år udkommer 
sågar en spillefilm om problemet med Hollywood-stjernen Will Smith i 
hovedrollen. Meget passende under titlen 'Concussion' - hjernerystelse. 
</p><p><b class="ext-link">Historisk:</b><a class="embeddedlink" href="http://politiken.dk/sport/nfl/ECE2477891/tysker-leverer-en-sjaeldenhed-i-nfl/">Tysker leverer en sjældenhed i NFL</a></p><p>
Ifølge NFL-ekspert Søren Hygum går ligaen en svær fremtid i møde, selvom man i 
øjeblikket kæmper for at skabe et offentligt billede af et mere sikkert NFL. 
</p><p class=" bl-elem">
»Udviklingen har sat en skræk i livet på mange almindelige amerikaneres syn på 
sporten, og undersøgelser har vist, at flere og flere forældre bliver 
bekymrede for at lade deres børn begynde til amerikansk fodbold. Der snakkes 
om, at man risikerer at miste den fødekæde af unge mennesker, der dyrker 
sporten, og det ville være kritisk for ligaens fremtid. Så man arbejder 
meget på at ændre opfattelsen af NFL. Blandt andet ved at slå hårdere ned på 
tacklinger mod hovedet«, forklarer han. 
</p>	
</div>
</div></body></html>
