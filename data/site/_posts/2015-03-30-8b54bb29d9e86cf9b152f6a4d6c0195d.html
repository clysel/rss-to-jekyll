---
layout:     post
title: 	    "Tæt på alle private solcelleanlæg kan få støtte"
post_author:	    Sanne Wittrup
post_date:	    Mon, 30 Mar 2015 11:02:00 +0000
post_site:	    ing.dk 
post_link:	    http://ing.dk/artikel/taet-paa-alle-private-solcelleanlaeg-kan-faa-stoette-175161
---
<html><body><div><section class="body">
			<p>Med ansøgninger om støtte til solcelleanlæg på i alt på 13,2 MW til en pulje på 12 MW ser det nu ud til, at tæt på alle de private, der har ansøgt på åbningsdagen den 16. Marts, får et ok fra Energinet.dk.</p>
			
			<p>Det siger Louise Rønne Christensen, leder af Energinet.dk’s solcelledministration i forbindelse med  en <a href="http://energinet.dk/DA/El/Nyheder/Sider/Solcelleejere-faar-besked-efter-paaske.aspx">opgørelse</a>, som energinet.dk udsendte lørdag morgen efter at man har optalt mere end 90 pct. af de ansøgningerne fra den 16. Marts.</p>
			<p>»Tallene er meget  tæt på hinanden, så de næste dages fintælling må vise, om der overhovedet bliver behov for lodtrækning,« siger hun og tilføjer, at de 13,2 MW omfatter alle de 2782 ansøgninget til denne pulje. Og at de både dækker over fyldestgørende ansøgninger, ikke-fyldestgørende ansøgninger samt ansøgninger, der ikke opfylder betingelserne.</p>
			<p>Louise Rønne Christensen peger dog på, at ansøgningsfristen løber helt frem til 31. Maj og at ansøgere, der ikke får tilskud i denne pulje får fortrinsret til en opsamlingspulje, der udbydes til efteråret med ubrugte tilskud.</p>
			<p>Mens solcellepulje til private på 12 MW altså er mere end fyldt op med ansøgninger på selve pulje-åbningsdagen, - så har der mildest talt ikke været nogen stor interesse for at søge de andre puljer på henholdsvis 18, 15 og 15 MW til lejeboliger,  boligforeninger og solcellelav, viser Energinet.dks opgørelse.</p>
			<p>Ifølge den har der ingen ansøgninger været  om støtte til solceller fra solcellelav, kun ansøgninger på 0,5 MW fra boligforeninger og på 1 MW fra lejeboliger.</p>
			<p>Chefkonsulent i installatørforeningen Tekniq og næstformand i brancheforeningen Dansk solcelleforening, Søren Rise er ikke overrasket over den skæve fordeling:</p>
			<p>»Vi har hele tiden sagt, at man burde udbyde en stor pulje, hvor alle typer anlæg kunne ansøge. Nu skal private solcelle-købere, der ikke kommer med i puljen nu, i stedet vente på opsamlingspuljerne til efteråret. Den forsinkelse kan vi ikke se noget fornuft i«, siger han.</p>
			<p>At der trods alt ikke er flere private, som ind til videre har søgt om forhøjet pristillæg,  forklarer Søren Rise med, at mange har opgivet på forhånd på grund af rygter om alt for mange ansøgninger.</p>
			<p>Energinet skriver da også i sin opdatering, at der 16. marts 2015 opstod tvivl om, hvorvidt puljerne hurtigt var tømt, fordi en række ansøgere kom til at indtaste tallet 6000 i stedet for 6 kW som anlæggets effekt. Det fik megawatt-tælleren på den elektroniske ansøgningsportal til at ”løbe løbsk”, men at der nu renset ud i disse fejlindtastninger.</p>
			<p>Samtidig havde mange sendt den samme ansøgning flere gange. Nogle har sendt den med brev og tastet den ind i ansøgningsportalen og afleveret den i Energinet.dk’s reception.</p>
			<p>»Det havde ikke været nødvendigt at sende den samme ansøgning to eller tre gange, men mange har nok følt, at de skulle være 200 eller 300 procent sikker. Derfor er det samlede antal ansøgninger kommet ned på 2911«, siger Louise Rønne Christensen.</p>
			<p>Søren Rise mener, at Energinet.dk kunne have undgået disse fejl, hvis man i stedet havde brugt en anden tilmeldingsprocedure:</p>
			<p>»Vi mener, man skulle have ladet fagfolk i form af installatørerne udforme ansøgningerne og så bare lade solcelleejerne bekræfte dokumentet«, siger han.</p>
			<p>Energinet.dk lover nu, at ansøgerne, der har indsendt  en ansøgning den 16. marts 2015, kan forvente at få meddelt tilsagn eller afslag i løbet af et par uger efter påske, mens senere ankomne ansøgninger bliver behandlet så hurtigt som muligt.</p>
		</section>
		  </div></body></html>
