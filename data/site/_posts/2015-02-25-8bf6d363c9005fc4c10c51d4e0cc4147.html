---
layout:     post
title: 	    "Wozniacki kværner træt rumæner, der opgiver i andet sæt"
post_author:	    
post_date:	    Wed, 25 Feb 2015 16:22:31 +0100
post_site:	    politiken.dk 
post_link:	    http://politiken.dk/sport/tennis/ECE2562702/wozniacki-kvaerner-traet-rumaener-der-opgiver-i-andet-saet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter 45 minutter sad Alexandra Dulgheru tilbage som en udbokset modstander og 
opgav videre modstand. 
</p><p>
Caroline Wozniacki førte 6-1, 3-0 i anden runde af Qatar Total Open, da 
rumæneren hårdt mærket af gårsdagens hårde kamp mod franske Alize Cornet 
meddelte, at der ikke var mere at komme efter. 
</p><p>
Dulgheru, verdens nummer 94, vandt sit eneste parti, da hun brød tilbage til 
2-1 i første sæt, men med kun 5 vundne point på de 20 førsteserver, hun 
nåede at få sat i spil, var rumæneren ikke i nærheden af at kunne presse den 
tidligere danske verdensetter.
</p><p><b class="ext-link">1. RUNDE: </b><a class="embeddedlink" href="http://politiken.dk/sport/tennis/ECE2561735/wozniacki-faar-traet-modstander-i-kaotisk-turnering/">Wozniacki får træt modstander i 
kaotisk turnering</a></p><p>
Nu kan Caroline Wozniacki sammen med far Piotr sætte sig tilrette på tribunen 
i Doha og studere sin næste modstander. 
</p><p>
Hvem hun skal møde i tredje runde afgøres nemlig senere i dag, når en anden 
tidligere verdensetter, Victoria Azarenka, der er med i turneringen på et 
wildcard, møder den 20-årige ukrainer Elina Svitolina. 
</p><p>
En sejr til Azaranka vil give Wozniacki mulighed for at revanchere sit seneste 
grandslam-nederlag. Ved Australian Open i januar vandt Azarenka 6-4, 6-2 
over Wozniacki i anden runde. 
</p><p><b>Caroline Wozniacki - Alexandra Dulgheru 6-1, 3-0 opgav </b></p><p/><p class="art-ext-other">

</p><p class=" bl-elem"/>	
</div>
</div></body></html>
