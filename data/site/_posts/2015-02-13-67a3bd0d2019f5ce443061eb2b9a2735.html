---
layout:     post
title: 	    "Vint Cerf advarer mod digital middelalder"
post_author:	    Jesper Stein Sandal
post_date:	    Fri, 13 Feb 2015 13:18:41 +0000
post_site:	    www.version2.dk 
post_link:	    http://www.version2.dk/artikel/vint-cerf-advarer-mod-digital-middelalder-77212?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>En forsvindende lille del af de skriftlige kilder har overlevet fra tiden før den sene middelalder efter år 1000, og selvom de skriftlige kilder i dag ikke ligger på skriftruller, så risikerer vi også, at de digitale kilder smuldrer i overført betydning.</p>

<p>Det er nemlig nu, vi skal begynde at gøre en bevarelsesindsats, hvis vi ikke skal miste dokumenter fra så sent som det 21. århundrede, lyder det fra én af internettets pionerer, Vint Cerf, <a href="http://www.bbc.com/news/science-environment-31450389">ifølge BBC</a>.</p>

<p>Et eksempel er dokumenter skrevet i tekstbehandlingsprogrammer fra 1990'erne og lagret på 3,5 tommer disketter. Her vil både styresystem, lagermedie, filformat og dokumentformat være forældet i dag.</p>

<p>Hvis man tænker bevaring på endnu længere sigt er det sandsynligt, at der ikke længere eksisterer fungerende hardware til aflæsning af det fysiske lagermedie, og selv hvis indholdet er overført til nyere lagermedier, så vil der formentligt ikke findes software, som kan vise dokumentet nøjagtigt som det fremstod, da det blev skabt.</p>

<p>Derfor foreslår Vint Cerf og andre, at der udarbejdes en bevaringsmetode, hvor det bliver muligt at opbevare et dokument for eftertiden på en måde, så eftertiden kan genskabe dokumentet.</p>

<p>Det vil forudsætte, at der sammen med dokumentet så at sige lagres en afstøbning af, hvordan hardwaren, styresystemet og softwaren fungerede.</p>

<p>På den måde vil dokumenterne kunne lagres i skyen og flyttes fra sky til sky over tid og stadig gendannes.</p>
  </section></div></body></html>
