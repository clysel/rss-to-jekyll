---
layout:     post
title: 	    "Maskeret gruppe fjernede blomster til attentatmistænkt"
post_author:	    
post_date:	    Mon, 16 Feb 2015 19:02:24 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2549275/maskeret-gruppe-fjernede-blomster-til-attentatmistaenkt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Flere personer har i går og i dag lagt blomster ud for det sted på Svanevej i 
det københavnske Nordvestkvarter, hvor den 22-årige terrormistænkte Omar 
Abdel Hamid El-Hussein blev skudt ned af politiet. 
</p><p>
Men sent i eftermiddag blev alle blomsterne fjernet fra stedet af en større 
gruppe mørkklædte og maskerede mænd. 
</p><p>
Ifølge TV2 News, der har talt med flere af mændene, skyldes det, at det ikke 
er muslimsk tradition at lægge blomster for de døde. Ingen af de fremmødte 
ville i første omgang dog udtale sig til kamera. 
</p><p>
Senere lykkedes det dog TV2 News reporter på stedet at få et interview med en 
af Omar Abdel Hamid El-Husseins venner. 
</p><p>
»Jeg er glad for at han er i himlen, « sagde vennen blandt andet og fortsatte:
</p><p>
»Når vi bliver angrebet så skal, vi forsvaere os selv. Sådan er det bare .Og 
han har været efter ham tegneren, fordi tegneren har krænket vores profet 
Allah.« 
</p><h3>
Satte tekst op 
</h3><p>
I stedet for blomsterne satte gruppen af maskerede unge to stykker papir op 
med en tekst på henholdsvis dansk og arabisk med et ønske om, at den afdøde 
måtte hvile i fred. 
</p><p>
Billederne af blomsterne på gerningsstedet har floreret på flere sociale 
medier dagen igennem. 
</p><p class=" bl-elem">
Mange er blevet stødt over, at man på den måde minder en formodet gerningsmand 
til to terrordrab. 
</p>	
</div>
</div></body></html>
