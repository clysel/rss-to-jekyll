---
layout:     post
title: 	    "AGF redder uafgjort i topbrag mod Viborg trods brøler"
post_author:	    
post_date:	    Sun, 19 Apr 2015 17:38:41 +0200
post_site:	    politiken.dk 
post_link:	    http://politiken.dk/sport/fodbold/ECE2634504/agf-redder-uafgjort-i-topbrag-mod-viborg-trods-broeler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Viborg lignede længe vinderen af topkampen i 1. division mod AGF, men det 
århusianske hjemmehold sikrede sig det ene point i dommerens tillægstid. 
</p><p>
Dermed er der status quo i toppen af rækken, hvor begge hold har god kurs mod 
oprykning til Alka Superligaen. 
</p><p>
Det blev en første halvleg med gode chancer i begge felter, men hvor begge 
hold også manglede kynisme og omtanke, når mulighederne bød sig. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2633147/lyngby-skuffer-igen---0-0-mod-roskilde/">Lyngby skuffer igen - 0-0 mod 
Roskilde</a></p><p>
Derfor blev halvlegenes eneste scoring også en af de skøre, man sjældent ser i 
fodboldkampe. 
</p><p>
AGF-keeper Steffen Rasmussen stod alene og upresset med bolden for fødderne 
lige uden for eget felt, da Viborgs hurtige angriber Serge Deble løb frem 
mod ham. 
</p><h3>
Brøler af AGF-keeper
</h3><p>
Det lignede egentlig, at AGF'eren havde plads nok til at sende bolden væk, men 
han sparkede den lige i panden på Deble og den trillede af sted mod målet. 
</p><p>
Steffen Rasmussen forsøgte desperat at nå tilbage, men han måtte til sin store 
ærgrelse se bolden trille ind via stolpen, mens Deble siddende på knæene 
kunne juble over den bizarre scoring. 
</p><p><b class="ext-link">Læs også</b><a class="embeddedlink" href="http://politiken.dk/fasttrack/article2626934.ece">Tidligere AGF-træner har fået 
nyt job</a></p><p>
AGF jagtede efter pausen udligningen, og århusianerne kom frem til flere gode 
chancer, men i feltet fortsatte de med at præstere ringe afslutninger, der i 
de fleste tilfælde slet ikke ramte mål. 
</p><h3>
Udligning i tillægstid
</h3><p>
I stedet var Viborg tæt på at komme på 2-0 med et kvarter igen, da Aleksandar 
Stankov ramte fjerneste stolpe med et farligt skud efter at være trukket ind 
i banen fra sin venstreside. 
</p><p>
I dommerens tillægstid fik AGF en sidste chance, og denne gang lykkedes det. 
Mate Vatsadze var hurtigt over en retur fra stolpen, og så kunne han sikre 
hjemmeholdet det ene point. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2625139/arrogant-aabech-scoring-er-ikke-nok-for-agf/">Arrogant Aabech-scoring er 
ikke nok for AGF</a></p><p>
Resultatet betyder, at Viborg stadig har seks point ned til AGF på 
andenpladsen, som igen har seks point ned til Lyngby lige under de to 
oprykningspladser. 
</p><p class=" bl-elem">
I søndagens øvrige kampe i 1. division vandt HB Køge hjemme med 3-0 over AB, 
mens Fredericia og Brønshøj delte i en nulløsning. 
</p>	
</div>

</div></body></html>
