---
layout:     post
title: 	    "Gevaldig dansk lussing i outsiders uventede triumf"
post_author:	    
post_date:	    Tue, 21 Apr 2015 19:05:06 +0200
post_site:	    politiken.dk 
post_link:	    http://politiken.dk/sport/cykling/ECE2637395/gevaldig-dansk-lussing-i-outsiders-uventede-triumf/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om fire mandskaber med WorldTeam-licens er til start i Giro del Trentino 
i stærk besætning, blev alle aspiranterne til de endelige topplaceringer 
midlertidigt sat på plads af det tyske 2. divisionshold Bora-Argon 18, da 
det fire dage lange italienske arrangement indledtes med en 13,3 km 
holdtidskørsel fra Riva del Garda til Arco.
</p><p>
I en knivskarp duel om etapesejren med det britiske storhold Team Sky, der har 
WorldTour-ranglistens australske førstemand Richie Porte som sin trumf, 
kørte de tyske tropper 18 hundrededele af et sekund hurtigere end 
favoritterne.
</p><p>
Det betød, at den 27-årige italiener Cesare Benedetti, der susede først over 
stregen, og som har været i tysk tjenste siden 2010, er indehaver af løbets 
førertrøje, når strabadserne i morgen fortsætter med 168 km fra Arco til 
Brentonico.
</p><h3>
Skrappe stigninger venter i morgen
</h3><p>
Her kan eventyret imidlertid meget vel være slut for Benedetti, eftersom der 
er lagt op til en krævende styrkeprøve med adskillige stigninger undervejs 
og en afsluttende otte km klatretur op til målet.
</p><p>
Det giver Richie Porte lejlighed til at demonstrere, om han er på ret kurs mod 
Giro d’Italia, hvor han skal søge at udfordre Tinkoff-Saxos spanske 
superstjerne Alberto Contador, der har den italienske rundtur som sæsonens 
første store mål.
</p><p>
Fra Bora-Argon 18 og Team Sky var der fire sekunder ned til Astana, der må 
undvære sidste års nr. 3 fra Giro d’Italia Fabio Aru, som i sidste øjeblik 
er blevet slået ud af sygdom, på tredjepladsen.
</p><p>
Ag2r med italieneren Domenico Pozzovivo og franskmanden Jean-Christophe Peraud 
i spidsen blev nr. 4 slået med syv sekunder, mens løbets fjerde 
WorldTeam-trup, Cannondale-Garmin med den tidligere Giro d’Italia-vinder 
Ryder HJesjedal og danske Lasse Normann var 24 sekunder efter på 
ottendepladsen.
</p><h3>
Dansk hold slået med 58 sekunder
</h3><p>
Danske Cult Energy, der kun har formået at mønstre fem mand til opgaven og 
egentlig helst havde været fri for at deltage efter at have modtaget 
invitation til både Amstel Gold Race og Liège-Bastogne-Liège, indkasserede 
nogenlunde som frygtet en gevaldig lussing. Det blev nemlig til en lidet 
flatterende sidsteplads blandt de 16 mandskaber.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2636439/uventet-efterspoergsel-fra-storloeb-udsaetter-dansk-hold-for-haardt-pres/">Uventet efterspørgsel fra 
storløb udsætter dansk hold for hårdt pres</a></p><p class=" bl-elem">
Rasmus Quaade, Gustav Larsson, Linus Gerdemann, Karel Hnik og Joel Zangerle 
tilbagelagde distancen i 15.03 minutter, hvilket var 58 sekunder langsommere 
end det vindende tyske kollektiv.
</p>	
</div>

</div></body></html>
