---
layout:     post
title: 	    "Sprognævn skal granske danskernes kommaer"
post_author:	    
post_date:	    Thu, 26 Feb 2015 19:05:23 +0100
post_site:	    politiken.dk 
post_link:	    http://politiken.dk/kultur/ECE2565507/sprognaevn-skal-granske-danskernes-kommaer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dansk Sprognævn vil nu undersøge, hvordan danskerne sætter komma blandt andet 
på uddannelsesinstitutioner, ved folkeskolens afgangsprøver, i den 
offentlige administration og på de sociale medier – og hvilke kommatyper der 
volder danskerne særlige problemer. 
</p><p>
Det blev resultatet af et bestyrelsesmøde i Dansk Sprognævni går, hvor man 
diskuterede en mulig revision af kommareglerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2562762/korrekturchef-25-50-procent-af-politikens-kommaer-staar-forkert/">Korrekturchef: 25-50 procent 
af Politikens kommaer står forkert</a></p><p>
Undersøgelserne skal både vise, om der er behov for en ændring af de nuværende 
kommaregler, og kvalificere den – livlige – offentlige debat om de danske 
kommaer. 
</p><h3>
Stadig problemer 
</h3><p>
Når de sociale medier også skal undersøges, er det for at afklare, om 
danskerne transporterer de mere uformelle vaner fra sms og Facebook til den 
øvrige retskrivning. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Flere_kommaer15079__916680d.jpg" alt="" border="0"/></span></p><p>
»Vi synes ikke, vi ved nok om de faktiske forhold til at foretage dramatiske 
ændringer. Vi må have undersøgt, hvor problemerne ligger, og hvilke 
kommatyper der giver særlig anledning til vanskeligheder. Vi vil også gerne 
vide, hvor mange lærere i folkeskolen der underviser i henholdsvis nyt komma 
og grammatisk komma, og hvor mange der underviser i begge eller ingen af 
delen«, siger sprognævnets formand, Jørn Lund. 
</p><p>
Det er ham, der har taget initiativ til at diskutere de nuværende kommaregler, 
der har været gældende siden 2004, hvor nyt komma og grammatisk komma blev 
fusioneret i ét system – dog med den valgfrihed, at man selv må bestemme, om 
man sætter komma foran ledsætninger. 
</p><p>
Anledningen til at kigge på kommareglerne igen er ifølge Jørn Lund, at mange 
–også politikere – er utilfredse med de nuværende regler. 
</p><p><b class="ext-link">TIDSLINJE</b><a class="embeddedlink" href="http://politiken.dk/kultur/ECE2564180/tidslinje-se-kommakrigens-hoejdepunkter/">Se kommakrigens højdepunkter</a></p><p>
Omkring 20 procent af henvendelserne til Dansk Sprognævn kommer fra folk, der 
er i tvivl om, hvordan de skal sætte deres kommaer. 
</p><p>
»Hvis vi skal have et revideret komma, ville det være fint at barsle med det i 
den næste udgave af Retskrivningsordbogen, der kommer om nogle år. Det skal 
først diskuteres i Sprognævnets repræsentantskab, og Sprognævnets 
medarbejdere skal være indforståede, for de skal transportere et eventuelt 
revideret system til offentligheden. Og så skal både kulturministeren og 
undervisningsministeren også synes om det«, siger Jørn Lund. 
</p><h3>
Ud med kommareglerne 
</h3><p>
Når det gælder kommatering, er der »en kolossal afstand mellem, hvad folk 
tror, de gør, og hvad de faktisk gør«, mener sprogprofessor og medlem af 
Sprognævnets bestyrelse Frans Gregersen. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg synes da, det er spændende at overveje, hvad der ville ske, hvis man holdt 
op med overhovedet at lovgive om kommatering. Men først skal vi vide, hvad 
folk faktisk gør
</p>
<p class="sender">
Frans Gregersen, sprogprofessor 
</p>
</blockquote>
</div><p>
»Hvis vi kan dokumentere, at de folk, der er overbevist om, at det er godt at 
kunne sætte grammatisk komma, og at det er helt essentielt for at kunne 
afgøre, om man er intelligent, faktisk ikke selv sætter grammatisk komma, så 
har vi da en oplysning, som er afgørende for, hvordan den fremtidige 
kommateringspraksis i Danmark skal være«, siger han.</p><p>
Han er ikke i tvivl om, at der vil komme »konsekvenser« af det 
serviceeftersyn, som Sprognævnet nu sætter i gang af den danske kommatering. 
Men det er for tidligt at sige, om der kommer et helt nyt kommasystem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2563907/hvorfor-er-det-at-vi-hele-tiden-diskuterer-hvordan-man-skal-saette-komma-paa-dansk/">Hvorfor er det, at vi hele 
tiden diskuterer, hvordan man skal sætte komma på dansk?</a></p><p>
I Politiken i går foreslog flere sprogforskere, at man ganske enkelt hiver de 
28 sider om kommaregler ud af Retskrivningsordbogen og i stedet fokuserer på 
at lære folk at sætte punktum. 
</p><p>
»Jeg synes da, det er spændende at overveje, hvad der ville ske, hvis man 
holdt op med overhovedet at lovgive om kommatering. Men først skal vi vide, 
hvad folk faktisk gør«, siger Frans Gregersen. 
</p><h3>
Selvtilliden fejler ikke noget 
</h3><p>
I øjeblikket føler godt en fjerdedel af danskerne sig overbevist om, at de 
sætter deres kommaer korrekt. 
</p><p>
Det viser en måling, som Megafon har foretaget for Politiken. Men det er 
formentlig mere et udslag af selvtillid end af grammatikkundskaber, mener 
flere sprogforskere. 
</p><p>
»Det er nok en lille smule selvovervurderende. Blandt mine studerende i dansk 
på Københavns Universitet er jeg nok heldig, hvis det er 25 procent, der 
sætter deres kommaer korrekt. Og de må siges at være mere sikre sprogbrugere 
end gennemsnittet. De eneste, der sætter korrekte kommaer i Danmark, er 
formentlig en håndfuld korrekturlæsere og så dem, der har formuleret 
kommareglerne«, siger sprogforsker på Københavns Universitet Jacob 
Thøgersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2501849/medlem-af-sprognaevnet-absurd-hvor-meget-tid-vi-bruger-paa-at-diskutere-komma-i-danmark/">Medlem af sprognævnet: 
»Absurd, hvor meget tid vi bruger på at diskutere komma i Danmark«</a></p><p>
Ifølge grammatikforsker Susanne Annikki Kristensen fra Aalborg Universitet er 
det til gengæld påfaldende, at 21 procent i undersøgelsen svarer, at de bare 
sætter deres kommaer lidt tilfældigt. 
</p><p>
»Det viser om noget, at formidlingen af kommareglerne ikke har været optimal, 
og at det vedvarende fokus på forskellige kommasystemer frem for på 
grammatikken har medført afkobling snarere end afklaring«, siger hun. 
</p><h3>
Grammatisk paradoks
</h3><p>
Tre af fire danskere synes ifølge Megafon at det er ’vigtigt’ eller ’meget 
vigtigt’, at man sætter sine kommaer korrekt. Men kun 26 procent føler 
altså, at de selv sætter deres kommaer rigtigt. 
</p><p>
Det er et paradoks, mener grammatikforsker på Aarhus Universitet, Henrik 
Jørgensen: 
</p><p class=" bl-elem">
»For det betyder, at halvdelen af befolkningen er overbevist om, at det er 
vigtigt at sætte sine kommaer korrekt, men ikke tror, at de selv mestrer 
det. Det siger nok mest, at der er en vis frygt i forhold til at bruge 
skriftsproget, og denne frygt fortætter sig så i kommateringen. 
Skriftsproget er en del af vores forestillinger om magt og autoritet. 
Skriftsproget er på en eller anden måde magtens sprog, og det sidder dybt i 
folk. Og kommaet kommer altså til at fremstå som magtens symbol i skriften«. 
</p>	
</div>
</div></body></html>
