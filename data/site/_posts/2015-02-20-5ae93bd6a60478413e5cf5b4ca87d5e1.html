---
layout:     post
title: 	    "PET vil ansætte flere antiterror-analytikere"
post_author:	    
post_date:	    Fri, 20 Feb 2015 13:15:31 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2555975/pet-vil-ansaette-flere-antiterror-analytikere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Hos Politiets Efterretningstjeneste, PET, er der udsigt til ansættelser af nye 
medarbejdere, efter at regeringen torsdag fremlagde sin antiterrorpakke. Det 
fastslår PET-chef Jens Madsen.
</p><p>
Udspillet indeholder 12 konkrete tiltag, som skal sikre, at danske myndigheder 
har de rette redskaber og ressourcer til at håndtere terrortruslen mod 
Danmark.
</p><p>
Blandt dem er 200 millioner kroner, som skal gå til, at politiet og PET kan 
øge deres overvågning af kriminelle miljøer og enkeltpersoner. Samtidig vil 
regeringen afsætte 150 millioner kroner til øget it- og analysekapacitet hos 
PET og politiet.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2555297/eksperter-retsstaten-er-under-angreb/">Eksperter: Retsstaten er under 
angreb</a></p><h3>
Vil give PET bedre muligheder
</h3><p>
Det sidste punkt bliver fremhævet af PET-chefen, der har haft mulighed for at 
give input til regeringen forud for præsentationen af udspillet 'Et 
stærkt værn mod terror - 12 nye tiltag mod terror'.
</p><p>
»En helt grundlæggende forudsætning for, at PET kan iværksætte relevante 
sikkerhedsforanstaltninger, og dermed forebygge og modvirke terror, er en 
effektiv indhentnings-, efterretnings- og analysekapacitet«.
</p><p>
»Jeg glæder mig derfor over, at der i terrorpakken også lægges op til en 
styrkelse af netop overvågnings- og analysekapaciteten gennem blandt andet 
ansættelse af yderligere analytikere til strategisk og operativ 
terroranalyse samt IT-understøttelse«.
</p><p><b class="ext-link">SE FAKTA</b><a class="embeddedlink" href="http://politiken.dk/indland/fokus_danmark/fokus_terror/ECE2554091/punkt-for-punkt-her-er-regeringens-plan-mod-terror/">Punkt for punkt: Her er regeringens plan 
mod terror</a></p><p>
»Det vil give PET bedre mulighed for at tilvejebringe et samlet 
trusselsbillede som grundlag for konkrete operative indsatser«, siger Jens 
Madsen i en skriftlig kommentar.
</p><h3>
Kompleks trussel mod Danmark
</h3><p>
Ifølge PET-chefen har man nogen tid vurderet, at terrortruslen mod Danmark og 
danske interesser i udlandet er alvorlig og i stigende grad kompleks.
</p><p>
PET's vurdering af, at der er personer, som har kapacitet og intention om at 
gennemføre terrorangreb i Danmark er kun blevet bestyrket af angrebene i 
Paris og København, mener han.
</p><p>
I udspillet, som nu skal forhandles på plads af partierne bag politi- og 
forsvarsforliget, lægger regeringen også op til at styrke PET's 
Aktionsstyrke og PET's livvagtsstyrke.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554945/bag-aftalen-terror-sendte-thorning-og-loekke-ind-i-et-politisk-minefelt/">Bag aftalen: Terror sendte 
Thorning og Løkke ind i et politisk minefelt</a></p><p>
Det er »helt afgørende i forhold til at håndtere konkrete situationer«, 
hvis terroren igen skulle ramme Danmark, mener Jens Madsen.
</p><p class=" bl-elem">
»Det er vigtigt, at PET's Aktionsstyrke har den fornødne kapacitet. Det er 
også helt afgørende, at PET har de fornødne ressourcer til at sikre et højt 
livvagts-beskyttelsesniveau for personer med behov for særlig beskyttelse i 
det danske samfund«, siger han.
</p>	
</div>
</div></body></html>
