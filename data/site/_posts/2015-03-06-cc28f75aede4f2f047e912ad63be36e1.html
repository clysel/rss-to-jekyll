---
layout:     post
title: 	    "Realkreditrådet: Færrest antal boliger til salg i fem år"
post_author:	    
post_date:	    Fri, 06 Mar 2015 12:56:50 +0100
post_site:	    politiken.dk 
post_link:	    http://politiken.dk/oekonomi/bolig/ECE2576470/realkreditraadet-faerrest-antal-boliger-til-salg-i-fem-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det bliver stadig sværere at finde en ledig bolig. Det viser nye tal fra 
Realkreditrådet. Med udgangen af februar stod 54.049 boliger til salg. Det 
er det laveste antal i fem år. 
</p><p>
Antallet af boliger til salg faldt med 482 i februar, mens der det sidste år 
er blevet 4.026 færre boliger til salg. 
</p><p>
De få boliger til salg er et tegn på et sundere boligmarked, mener 
chefanalytiker og boligøkonom ved Nordea Lise Nytoft Bergmann. 
</p><p>
»Eftersom der ikke er noget, der tyder på, at køberne har fået mindre lyst til 
at handle bolig på det seneste, er det et godt tegn«, siger hun. 
</p><h3>
Største forskel siden 2007 
</h3><p>
Situationen er dog langt fra den samme i byerne og på landet. I København er 
boligernes udbudspris på himmelfart, mens husene bliver solgt hurtigere end 
i resten af landet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2572501/boligsalget-har-haft-en-usaedvanlig-god-maaned/">Boligsalget har haft en 
usædvanlig god måned</a></p><p>
Gennemsnitligt står huse til salg i 11 måneder, før de bliver solgt, men i 
København tager det sælgerne mellem fire og fem måneder i gennemsnit at 
finde en køber. 
</p><p>
Samme tendens ser man i udbudspriserne, hvor forskellen på et hus på 140 
kvadratmeter i København og på Bornholm, der er den landsdel med de laveste 
huspriser, er 2,8 millioner. 
</p><p>
Det er den største forskel på priser mellem to landsdele siden 2007. 
</p><h3>
Balancen kan tippe 
</h3><p>
Også den del af boligmarkedet, der handler med ejerlejligheder, vækker 
bekymring hos Lise Nytoft Bergmann. Hun noterer sig, at der ikke har været 
færre ejerlejligheder til salg siden marts 2004, og det driver 
udbudspriserne op. 
</p><p>
»Set med nutidens briller må vi konkludere, at foråret 2004 var kendetegnet 
ved, at vi stod lige foran en boble«, siger hun. 
</p><p class=" bl-elem">
»På den baggrund kan man godt frygte, at de seneste måneders vitamintilskud i 
form af en yderligere faldende rente, og dermed endnu mere fordelagtige 
lånemuligheder, kan tippe balancen på ejerlejlighedsmarkedet i en usund 
retning«. 
</p>	
</div>
</div></body></html>
