---
layout:     post
title: 	    "Søren Ryge: Der er jo nøddebuske overalt"
post_author:	    
post_date:	    Sat, 14 Mar 2015 06:00:18 +0100
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2586595/soeren-ryge-der-er-jo-noeddebuske-overalt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
SKRIV TIL SØREN RYGE</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00687/S_ren_Ryge_Petersen_687633g.jpg" alt="" border="0"/></span><br/>Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk">soren.ryge@pol.dk</a></p>
</div>
</div><p>
I netop disse uger kan man se dem, nøddebuskene – også kaldet hassel. Og hvert 
år på denne tid undrer og glæder jeg mig over, hvor mange der er. 
</p><p>
Når jeg kører min vante tur hjemmefra til Aarhus, er der langt flere 
nøddebuske i hegnene langs vejene, end jeg regner med, for resten af 
sommeren er de yderst diskrete og falder sammen med alle de andre buske og 
småtræer, der vokser i hegn og krat, i skovbryn og langs med vejene. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1379814/soeren-ryge-loeser-mysterium-om-selvlysende-traerod/">Søren Ryge løser mysterium om 
selvlysende trærod </a></p><p>
Men nu blomstrer de på det smukkeste med de lange gule rakler og kan ikke 
forveksles med andet. Jo, elletræerne har også gule rakler, men de har en 
helt anden vækstform og bærer desuden en masse små sorte ellekogler. Hassel 
er altid en busk med mange stammer og grene. El er et træ med kun en enkelt 
stamme eller to. 
</p><p>
Og hvorfor nu minde om dette, der er så indlysende for alle, der ved noget om 
træer og buske? Jo, det er ren pædagogik, for der er endnu flere, der ved 
alt for lidt, og jeg synes, det er lige så vigtigt at kende navnene på vore 
almindelige buske og træer som at kende bilmærker og fodboldspillere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1792112/ryge-nu-har-jeg-faaet-en-vidunderlig-forklaring-paa-de-mystiske-tennisbolde/">Ryge: Nu har jeg fået en 
vidunderlig forklaring på de mystiske tennisbolde</a></p><p>
I vor tids voldsomme optagethed af naturen må det være grundlæggende 
opdragelse for både børn og voksne, at man kender navnene på de mest 
almindelige træer og buske, på de vilde blomster og på fuglene. Det er som 
regel ingen kunst, når man går tur i skoven. Alle kender eg og bøg, birk og 
lind, både sommer og vinter. Men hele underskoven af kratterier og 
skovbrynenes tætte bælter, hegnene i det åbne land og alle de andre steder 
med buske og småtræer – de har det med at falde sammen til en masse grønt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1556620/ryges-brevkasse-svamp-i-valnoeddetrae/">Ryges brevkasse: Svamp i 
valnøddetræ </a></p><p class=" bl-elem">
Men netop nu kan man altså se hasselbusken, og om en måned lyser det hvidt 
lige så mange steder, når mirabellerne blomstrer. Derefter slåen og 
kirsebær, hvidtjørn og hyld i en lang, uafbrudt perlerække af glæde. 
</p>	
</div>
</div></body></html>
