---
layout:     post
title: 	    "Eksperten, der dyrker bananer i 2.200 meters højde, forudser grøn krise for oliebranchen"
post_author:	    
post_date:	    Tue, 03 Mar 2015 06:00:59 +0100
post_site:	    politiken.dk 
post_link:	    http://politiken.dk/oekonomi/ressourceoekonomi/ECE2566377/eksperten-der-dyrker-bananer-i-2200-meters-hoejde-forudser-groen-krise-for-oliebranchen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Amory Lovins har i over 40 år været medlem af det nationale olieråd i USA, 
National Petroleum Council, og lige så længe lejlighedsvis fungeret som 
rådgiver for olieselskabet Shell. Men han kører i en elbil med nummerpladen 
OFF Oil (’Ikke på olie’), og han tror ikke, at oliebranchen har nogen lang 
fremtid foran sig. 
</p><p>
»Problemerne er meget dybere end det nuværende prisfald på olie. Jeg tror, at 
olie- og gasselskaber råder over flere ressourcer, der er usælgelige, fordi 
de ikke kan konkurrere, end de har ressourcer, der ikke kan brændes af af 
hensyn til klimaet«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ressourceoekonomi/ECE2545796/connie-hedegaard-lav-oliepris-kan-vise-sig-at-vaere-godt-for-klimaet/">Connie Hedegaard: Lav oliepris 
kan vise sig at være godt for klimaet</a></p><div class="art-fakta article-box">
<h4 class="">
Blå bog</h4>
<h5>
Amory Lovins</h5>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/oko_Amory_Lovins_916829v.jpg" alt="" border="0"/></span></p><p><b>67 år,</b> amerikansk fysiker. Han har siden midt i 1970’erne 
advokeret for vedvarende energi, »den bløde (energi)vej«, som han kaldte det 
i en artikel i tidsskriftet Foreign Affairs i 1976, som skabte bredere 
interesse for hans ideer. 
</p><p><b>I 1982</b> grundlagde han sammen med sin daværende hustru, Hunter S. 
Lovins, Rocky Mountains Institute i Snowmass, Colorado. Han har rådgivet en 
række regeringer, store virksomheder, energiselskaber og det amerikanske 
militær samt skrevet en lang række bøger. Rocky Mountains Institute fungerer 
som en tænketank og har affødt fem kommercielle virksomheder. 
</p><p class=" bl-elem"><b>Amory Lovins</b> har modtaget 10 æresdoktorgrader og en lang række 
internationale priser, blandt dem The Right Livelihood Award og Volvos 
miljøpris. I 2009 udnævnte Time Magazine ham til en af klodens 100 mest 
indflydelsesrige mennesker. 
</p>
</div>
</div><p>
Den lille runde amerikanske fysiker har gjort mere effektiv energiudnyttelse 
til sin hjertesag. Det er først og fremmest den, der – sammen med vedvarende 
energi – vil volde problemer for olie- og gasbranchen, mener Amory 
Lovins.</p><p>
Han har fungeret som rådgiver for en lang række virksomheder og modtaget 10 
æresdoktorgrader samt en række internationale priser. Forleden var han i 
Danmark, på vej til en konference i Norge for topfolk inden for olie og gas 
om branchens udfordringer. 
</p><h3>
Ændring er på vej 
</h3><p>
De er store. Olie- og gasselskaberne skal til at lægge om, hvis de skal bestå 
i overgangen til en fremtid med ren energi, mener Amory Lovins. Han citerer 
en bemærkning fra det amerikanske virksomhedsleder-ikon Jack Welch: »Hvis 
ændringerne går hurtigere uden for virksomheden end inden for, er enden 
nær«. 
</p><p>
»En del af de mennesker i olieselskaberne, som jeg taler med, er klar over, at 
den største ændring, de har set i 120 år, kommer lige imod dem. Og at den 
klart vil finde sted inden for deres planlægningshorisont og med en 
hastighed, som deres virksomhedskultur måske ikke vil kunne kapere. Det er 
den yderste test af lederskab og strategisk vision«, siger Amory Lovins. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/lidegaard/ECE2515119/det-dramatiske-fald-i-olieprisen-kan-aendre-verden/">Det dramatiske fald i 
olieprisen kan ændre verden </a></p><p>
Han ville ikke selv sætte sine pensionspenge i olie- og gaspapirer. 
</p><p>
»Værdien er ustabil og vil sandsynligvis falde. Den udvikling, der er godt i 
gang inden for kulbranchen, hvor folk er begyndt at tage deres penge ud, er 
også ved at begynde i elselskaber og olie, og det samme vil efterhånden ske 
inden for gas. Kapitalmarkederne er meget durkdrevne, når det drejer sig om 
at opsnuse begyndende sammenbrud«. 
</p><h3>
Overflødig kabeludbygning 
</h3><p>
Den verden, han ser for sig inden for en overskuelig fremtid, drives af 
vedvarende energi og et langt mere effektivt energiforbrug. 
</p><p>
Men gigantiske elkabler mellem de forskellige lande spiller ikke den 
fremtrædende rolle, som de gør i for eksempel dansk energiplanlægning, for 
at sikre både backup til og afsætning af den stærkt svingende produktion af 
vindkraft. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2565566/svenske-vattenfallbr-skal-bygge-brstor-dansk-brhavmoellepark/">Svenske Vattenfall skal bygge 
stor dansk havmøllepark</a></p><p>
Amory Lovins tror heller ikke, at det er nødvendigt med radikalt nye metoder 
til at lagre energi for at sikre en fortsat stabil elforsyning. 
</p><div class="art-quote article-box">
<p class="quote"/>
<blockquote>
<p class="quote-txt">
Kapitalmarkederne er meget durkdrevne, når det drejer sig om at opsnuse begyndende 
sammenbrud 
</p>
<p class="sender">
Det her er Danmark, så det trækker ikke. Vinduerne er tætte og lukker meget 
lidt varme ud. Det er ikke ensbetydende med, at der ikke stadig kan gøres 
meget, men man er meget mere opmærksom på det her 
</p>
</blockquote>
</div><p>
»Den generelle opfattelse har været, at man skulle udnytte den vedvarende 
energi der, hvor ressourcen var allerbedst, for eksempel vindkraft i 
Nordsøen og solceller i Syden, og så have transmissionskabler til at bringe 
strømmen derhen, hvor der er brug for den. Men det ser i stigende grad ud 
til, at der er lige så god økonomi i at udnytte mellemgode vedvarende 
energikilder, som er tæt på forbruget«.</p><p>
De fire europæiske lande, som har den største andel af vedvarende energi i 
deres elforsyning (vandkraft ikke medregnet), Portugal, Spanien, Tyskland og 
Danmark, har en mere pålidelig elforsyning end USA, påpeger Amory Lovins. 
</p><p>
»Danmark har en utrolig pålidelig elforsyning«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2534175/olieprisen-stiger-efter-maaneders-nedtur/">Olieprisen stiger efter 
måneders nedtur</a></p><p><i class=" bl-elem">Men kabelforbindelserne til Norge og Sverige betyder også, at vi har 
vandkraftbackup til vores vindkraft.</i></p><p>
»Ja, selvfølgelig. Men mange lande har faktisk vandkraft i større eller mindre 
omfang, som de kan regulere med«, siger Amory Lovins og forklarer, at der er 
en række andre metoder til at håndtere den svingende elproduktion fra sol og 
vind, for eksempel mere præcise prognoser for produktionen, mulighed for at 
regulere forbruget gennem aftaler med store forbrugere og lagring i mindre 
skala. 
</p><p>»Der er selvfølgelig tilfælde, hvor man må bygge nye 
transmissionslinjer. Vi havde for eksempel et i det vestlige Texas, hvor vi 
havde en masse vindkraft, som var langt fra forbruget. Men når jeg har set 
på store transmissionsprojekter, som er foreslået i USA og Canada, viser det 
sig generelt, at mere effektiv brug af strøm kan skaffe den samme 
fleksibilitet for en femtedel til en tredjedel af prisen. Og det er bare en 
af metoderne til at løse disse problemer«, siger Amory Lovins. 
</p><p>
Han vender igen og igen tilbage til mere effektiv energiudnyttelse. Langt 
lettere biler kan give store energibesparelser i transportsektoren. Endnu 
mere kan hentes gennem bedre bygninger. 
</p><p>
»Det er altid en fornøjelse at komme tilbage til Danmark«, siger Amory Lovins 
og ser sig omkring i den store hotellobby. »Sådan et sted ville jeg i de 
fleste lande mærke træk, men det her er Danmark, så det trækker ikke. 
Vinduerne er tætte og lukker meget lidt varme ud. Det er ikke ensbetydende 
med, at der ikke stadig kan gøres meget, men man er meget mere opmærksom på 
det her«. 
</p><h3>
Dyrker selv bananpalmer i 2.200 meters højde derhjemme
</h3><p>
Han ved alt om, hvordan huse kan gøres tætte og varme. Hans hjemby i Rocky 
Mountains, USA, hedder Snowmass, og hans hus ligger i 2.200 meters højde. 
Alligevel rummer boligen en minijungle med bananpalmer, der hvert år giver 
massevis af bananer. Det har i tidens løb fået mange af hans gæster til at 
lede efter den centrale varmekilde, som han <i>må</i> have gemt et 
eller andet sted, men forgæves. 
</p><p>
Huset er et superisoleret passivhus udstyret med solceller, der sætter Amory 
Lovins i stand til at sælge strøm til det offentlige net, hvor det 
fortrænger kulbaseret strøm, som han med tilfredshed tilføjer. 
</p><p>
De ekstra investeringer til byggeri af huset tjente sig lynhurtigt hjem i form 
af manglende udgifter til strøm og varme, og huset i Snowmass har inspireret 
til tusindvis af passivhuse i Europa. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2542875/ekspert-opec-har-mistet-evnen-til-at-saette-oliepriserne/">Ekspert: Opec har mistet evnen 
til at sætte oliepriserne</a></p><p>
Der er også et enormt potentiale for energibesparelse i eksisterende 
bygninger, og det bliver stadig billigere at udnytte disse muligheder, 
påpeger Amory Lovins. Han kan blandt andet henvise til det redesign af 
Empire State Building i New York, som han var med til at udforme i 2010. Det 
gav en energibesparelse på 40 procent og havde en tilbagebetalingstid på tre 
år. 
</p><p><i class=" bl-elem">Det lyder enkelt og besnærende, når du taler om det. Men EU havde sidste år 
store problemer med at få vedtaget et direktiv om energieffektivisering, og 
det blev stærkt udvandet. Et af problemerne er de investeringer, 
energimoderniseringer kræver.</i></p><p>
»Det er klart, at hvis man skal finansiere den enkelte indsats gennem 
almindelige forbrugslån, bliver det meget mindre attraktivt. Lånene skal 
systematiseres og optages gennem energiselskaberne eller andre firmaer, som 
kan få billigere lån, og konstrueres sådan, at de sparede udgifter til 
energi kan dække udgifterne til lånene lige fra starten«. 
</p><p>
Det kunne være en ny opgave for olie- og gasselskaberne, mener Amory Lovins. 
Hvis de magter at indstille sig på den grønne omstilling. 
</p><p class=" bl-elem">
»Det kommer til at gå vildt til!«. 
</p>	
</div>
</div></body></html>
