---
layout:     post
title: 	    "Undersøgelsesrobot sidder uhjælpeligt fast i reaktorbeholder på Fukushima"
post_author:	    Ulrik Andersen
post_date:	    Thu, 16 Apr 2015 05:21:04 +0000
post_site:	    ing.dk 
post_link:	    http://ing.dk/artikel/undersoegelsesrobot-sidder-uhjaelpeligt-fast-i-reaktorbeholder-paa-fukushima-175450
---
<html><body><div><section class="body">
			<p>En superfleksibel robot blev for fem dage sendt ind i beholderen omkring en af de forulykkede reaktorer på Fukushima-værket i Japan. Robotten skulle fotografere forskellige dele af maskineriet omkring reaktor nr. 1.</p>
			<p>Men allerede efter fem timer sad robotten fast, og nu har operatørerne droppet alle ideer om at bjærge den. Det skriver den japanske avis <a href="http://ajw.asahi.com/article/0311disaster/fukushima/AJ201504130029">Asahi Shimbun</a>.</p>
			
			<p><figure class="plugin right zoomable"><img data-original-image="http://ing.dk/sites/ing/files/6_6.jpg" src="http://ing.dk/sites/ing/files/styles/w1120_media_right/public/6_6.jpg?itok=M8aOIjvG" alt=""/><figcaption> Hitachi udviklede en særlig robot til at trænge ind i den 48 meter høje beholder, der omslutter reaktor nr. 1 . Den er ca. 60 cm lang og leddelt, så den kan manøvre gennem rør, gittergulve og trapper, men endte med at sidde fast inde i beholderen. Heldigvis nåede den at sende en masse information ud. <cite>Foto: International Research Institute for Nuclear Decommisioning (IRID)</cite></figcaption></figure><br/>
			Grunden til, at holdet, der står for oprydningen efter værkets nedsmeltning i 2011, valgte at bruge en robot, er, at strålingsniveauerne inde i beholderen er for høje, til at mennesker kan opholde sig der. Hidtil har man kun brugt robotterne til at undersøge området omkring reaktorbeholderen. Men i sidste uge sendte holdet altså en særlig fleksibel 60 cm lang og leddelt robot ind gennem et rør, der har en diameter på kun 10 cm. Robotten er udstyret med sensorer, der kan måle stråling og temperatur og et bevægeligt kamera. Udstyret fjernbetjenes via et kabel.</p>
			<p>Forud for operationen havde operatørerne og robot-producenten Hitachi øvet sig på en mock-up af reaktorbeholderen for at finde ud af, hvordan de skulle navigere rundt derinde. Planen var at fotografere 18 områder og samtidig måle strålingsniveauer og temperaturer. Men da først robotten var inde, måtte man ændre ruten, fordi der var væltet ting ned på gulvet, og mellem det 14. og 15. område sad robotten uhjælpeligt fast.</p>
			
			<p><figure class="plugin right zoomable"><img data-original-image="http://ing.dk/sites/ing/files/fukushima_reaktorrobot.jpg" src="http://ing.dk/sites/ing/files/styles/w1120_media_right/public/fukushima_reaktorrobot.jpg?itok=zqs1wU2G" alt=""/><figcaption> Robotten skulle undersøge højre side af reaktoren. Men den endte med at sidde fast mellem punkter B14 og B15. Undervejs kunne den imidlertid dokumentere, at der ikke var væsentlige synlige skader på reaktoren. Desuden  <cite>Foto: International Research Institute for Nuclear Decommisioning (IRID)</cite></figcaption></figure><br/>
			Fordi der blev opsamlet så meget information, vil oprydningsholdet dog ikke kalde operationen en fiasko.</p>
			<p>Ifølge <a href="http://irid.or.jp/wp-content/uploads/2015/04/20150413_e.pdf">en præsentation</a> fra International Reseach Institute for Nuclear Decommisioning (IRID) viste billeder og målinger fra robotten blandt andet, at der ikke var synlige skader på vitale dele af reaktoren - heller ikke på piedestalen, som reaktorens trykkammer står på. Man frygtede ellers, at smeltet brændsel fra reaktoren kunne have spredt sig ud gennem eventuelle revner i piedestalen, men væggen ser ud til at være intakt. Desuden så det ud til, at der var muligt at sende en robot ind i selve piedestalen, hvor man forventer at finde smeltet brændsel.</p>
			<p>Oprindeligt ville oprydningsholdet sende en anden robot ind, som kunne undersøge den anden side af beholderen, men den plan er indtil videre sat på hold.</p>
		</section>
		  </div></body></html>
