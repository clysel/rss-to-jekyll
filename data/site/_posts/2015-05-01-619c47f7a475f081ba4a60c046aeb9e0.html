---
layout:     post
title: 	    "Da verden så lyset"
post_author:	    
post_date:	    Fri, 01 May 2015 10:42:21 +0200
post_site:	    politiken.dk 
post_link:	    http://politiken.dk/viden/ECE2650354/da-verden-saa-lyset/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis der ikke var lys, ville der være meget mørkt. Hvis der ikke var lys, 
ville der ikke være noget liv. Ingen fotosyntese og dermed ingen ilt i 
atmosfæren. Uden lys ville der ikke være nogen farver i verden. Uden lys 
ville der ikke være et verdensomspændende internet, og alle verdens borgere 
ville ikke kunne tale i mobiltelefon samtidig. Hvis der ikke var noget lys, 
ville din krop ikke producere det livsvigtige D-vitamin. 
</p><p>
Der findes ikke noget i hele universet, som kan bevæge sig lige så hurtigt som 
lyset. Lyset vejer ikke noget som helst og er alligevel fyldt med energi. 
Tænk blot på lyset fra Solen, som kan generere en strøm af elektroner, når 
lyset banker ind i metalpladen på en solcelle. Faktisk troede man fra 
antikkens tid og helt frem til midten af 1600-tallet, at lyset havde en 
uendelig hastighed. Det vil sige, at lysets udbredelse var momentan og kunne 
bevæge sig fra A til B på ingen tid i bogstaveligste forstand. 
</p><p>
»Rygterne sagde, at selv Europas ledende naturfilosof og tænker, franske Rene 
Descartes, var overbevist om, at lyset udbredte sig med en uendelig 
hastighed, men den tanke blev for alvor udfordret af den danske astronom Ole 
Rømer, som på samme tidspunkt slog sine folder i det franske på det berømte 
videnskabsakademi i Paris«, siger videnskabshistoriker Helge Kragh fra Niels 
Bohr Institutet i København, som har et indgående kendskab til lysets 
videnskabshistorie. 
</p><h3>
Lysets tøven 
</h3><p>
På den tid var kikkerten stadig ny, men i Paris havde man de bedste kikkerter. 
Med kikkerterne studerede Ole Rømer og mange andre astronomer, hvordan 
Jupiters måner bevægede sig rundt om planeten Jupiter, hvor månerne var 
skiftevis synlige eller usynlige, alt efter om de befandt sig foran eller 
bag ved den store gasplanet. Man vidste fra Keplers love, hvor lang tid det 
ville tage månerne at tage en omgang om planeten, og det var her, Rømer 
gjorde en sensationel observation. 
</p><p>
For han kunne med sit ur se, at månerne under deres kredsen om planeten ikke 
kom til syne igen på præcis det tidspunkt, som lovene foreskrev, og var en 
smule forsinket. På den måde fandt Rømer ud af, at lyset brugte tid på at nå 
fra Jupiter og ned til Jorden. Han beskrev fænomenet i en videnskabelig 
artikel i 1673, hvor han kaldte det for ’lysets tøven’. 
</p><p><b class="ext-link">VIDENSKLUMME</b><a class="embeddedlink" href="http://politiken.dk/viden/ECE2649007/vidensklumme-verdens-stoerste-maskine-koerer-paa-lys/">Verdens største maskine kører på lys</a></p><p>
På den måde fandt Rømer ud af, at selv om lys udbreder sig meget hurtigt, sker 
det med en endelig hastighed. Med Rømers tidtagning kun man regne sig frem 
til, at lyset bevægede sig med 220.000 kilometer per sekund, som i 
størrelsesorden minder om den lyshastighed, man senere har målt med mere 
moderne apparatur til at være 300.000 kilometer per sekund. 
</p><p>
»Cirka 50 år senere var Ole Rømers opdagelse bredt anerkendt. Men det var 
først med Einstein i starten af 1900-tallet, at det blev klart, at lyset 
bevæger sig med en hastighed på 300.000 kilometer per sekund overalt i 
universet, og at lysets hastighed er en naturkonstant, hvis værdi ikke 
afhænger af noget som helst. Einstein havde ikke udviklet sin 
relativitetsteori, hvis Rømer ikke havde vist, at lyshastigheden var en 
endelig størrelse, så der er en indirekte forbindelse mellem Rømer og 
Einstein«, siger Helge Kragh. 
</p><p>
En anden forsker, der hurtigt accepterede Ole Rømers observationer, var 
verdenshistoriens måske største fysiker og matematiker, Isaac Newton. En 
videnskabsmand, der heller ikke er til at komme uden om, når det gælder 
lysets historie. Siden oldtiden havde man vidst, at det hvide lys fra Solen 
var en blanding af regnbuens farver, men det var Newton, der på systematisk 
vis med hjemmelavede linser og prismer viste, at de farver, som det hvide 
lys bestod af, ikke kunne spaltes yderligere. Det vil sige, at hvis man 
sendte rødt lys gennem et prisme eller et lille hul, skiftede det ikke 
farve, men blev ved med at være rødt. 
</p><p>
»Newtons forsøg kunne i denne sammenhæng minde om det klassiske 
vindueskarmforsøg, hvor et glas badet i sollys kaster en regnbue af sig«, 
siger kvantefysiker og professor Klaus Mølmer fra Aarhus Universitet. 
</p><h3>
En træspade ind bag øjet 
</h3><p>
Newton eksperimenterede ifølge Klaus Mølmer som en moderne fysiker og lavede 
efter datidens standarder helt utrolige forsøgsopstillinger. Han kunne også 
finde på at kaste sin egen krop ind i forskningen for at blive klogere på 
lysets gåder. 
</p><p>
»For eksempel havde han en idé om, at der udgik lys fra vores øjne og hen mod 
det objekt, man kiggede på, og lyset skulle så ifølge Newton blive 
reflekteret tilbage igen til øjets linse. For at undersøge om det kunne 
passe, lavede han et forsøg på sig selv ved at stikke små træspader ind bag 
sine egne øjne, og da han ikke kunne se noget som helst under forsøget, 
mente han, at der måske var noget om snakken«, siger Klaus Mølmer. 
</p><p>
I starten af 1700-tallet skrev Newton sit berømte værk om lys, ’Optics’, hvor 
han blandt andet argumenterede for, at lys var partikler. Men der var på 
samme tidspunkt en konkurrerende teori i spil, som var født af den 
hollandske fysiker Christiaan Huygens, som mente, at lys var bølger. 
</p><h3 class="fotoheader">Lysets historie: Fra Ariosteles over Rømer til danske Lene, som bremsede lyset</h3>
<div class="slider-container article-foto-gallery-container desk" data-ga-main-section="viden" data-mode="inline" data-ga-section="Historiske foto" data-gallery-id="2650205">
<div class="slider">
<div class="slide">
<div class="image portrait">
<img src="http://multimedia.pol.dk/archive/00932/Aristoteles_932660y.jpg" alt=""/>
</div>
<p class="caption">
<b>1 af 11.</b>
Antikken. Aristoteles føder tanken om, at lyset må bevæge sig gennem en æter, som findes overalt i universet, ligesom bølger, der bevæger sig gennem vand og lyd gennem luft.
- 
<span>Foto: HENNING OLE</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/_Rene_Descartes_932666y.jpg" alt=""/>
</div>
<p class="caption">
<b>2 af 11.</b>
1600-50. Håndskrevet brev af René Descartes. Helt frem til hans leve tid har man en idé om, at lysets hastighed er uendelig.
- 
<span>Foto: AP Photo/Matt Rourke</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/Ole_R_mer_932674y.jpg" alt=""/>
</div>
<p class="caption">
<b>3 af 11.</b>
1673-86. Den danske astronom Ole Rømer beregner lysets hastighed ved at kigge på formørkelser af Jupiters måner.
- 
<span>Foto: Maleri</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/NEWTON_EXHIBIT_932707y.jpg" alt=""/>
</div>
<p class="caption">
<b>4 af 11.</b>
1675. Isaac Newton finder med et prisme ud af, at det hvide lys fra Solen er en blanding af alle regnbuens farver. Han offentliggør sin hypotese om, at lys er partikler.
- 
<span>Foto: AP</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/THOMAS_EDISON_932672y.jpg" alt=""/>
</div>
<p class="caption">
<b>5 af 11.</b>
1879. Den amerikanske telegrafisk og opfinder Thomas A. Edison patenterer sin glødelampe.
- 
<span>Foto: ANONYMOUS</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/James_Clerk_Maxwell_932676y.jpg" alt=""/>
</div>
<p class="caption">
<b>6 af 11.</b>
1880-90. Den skotske fysiker Maxwell har en teori om, at lys er elektromagnetiske bølger med en bestemt bølgelængde. Af den teori kunne han også udlede, at der måtte findes usynligt lys, som det menneskelige øje ikke kan opfatte. For eksempel radiobølger, radar, røntgenbølger og infrarødt lys, der havde bølgelængder uden for det synlige område.
- 
<span>Foto: SSPL/SCIENCE MUSEUM</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/EINSTEIN_932664y.jpg" alt=""/>
</div>
<p class="caption">
<b>7 af 11.</b>
1905. Albert Einstein afliver teorien om, at lys må bevæge sig igennem æter. Han bruger Ole Rømers opdagelse af lysets hastighed til at realisere sin relativitetsteori. Einstein døber lysets partikler fotoner.
- 
<span>Foto: AP</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/Niels_Bohr_932665y.jpg" alt=""/>
</div>
<p class="caption">
<b>8 af 11.</b>
1910-30. Niels Bohr er sammen med Albert Einstein, Werner Heisenberg 
og Erwin Schrödinger kvantemekanikkens fædre. De kan med deres kvantemekaniske forståelse beskrive, hvad lys er: Lys opfører sig som bølger, men i visse tilfælde opfører det sig også som partikler.
- 
<span>Foto: DAMGAARD HOLGER</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/Hong_Kong_Nobel_Phy_932662y.jpg" alt=""/>
</div>
<p class="caption">
<b>9 af 11.</b>
1960. Charles Kao modtager i 2009 Nobelprisen i Fysik for sit revolutionerende arbejde i 1960?erne, hvor det lykkedes ham at sende information via lys gennem lyslederkabler. Optisk kommunikation er født.
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/Sweden_Japan_Nobel__932682y.jpg" alt=""/>
</div>
<p class="caption">
<b>10 af 11.</b>
1994. De tre japanere Akasaki, Amano og Nakamura opfinder det blå led-lys og modtager i 2014 nobelprisen for at have bragt den miljøvenlige lyskilde til verden.
- 
<span>Foto: Motoya Taguchi</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/Lene_Vestergaard_Ha_932668y.jpg" alt=""/>
</div>
<p class="caption">
<b>11 af 11.</b>
1999. Den danske fysiker Lene Vestergaard Hau bremser lyset i en iskold gassky.
- 
<span>Foto: ADRIAN JOACHIM</span>
</p>
</div>
</div>
<a class="show-full-screen" href="http://politiken.dk/2650205">Se i fuld skærm</a>
<span class="prev"/>
<span class="next"/>
</div><p/><p>
Newtons teori blev ifølge Helge Kragh den mest populære gennem 1700-tallet, 
blev dømt ude i 1800-tallet, og fik comeback ved kvantemekanikkens fødsel i 
starten af 1900-tallet. For det var først i 1920’erne, da store 
videnskabsmænd som Einstein, Bohr, Heisenberg og Schrödinger havde forstået 
kvantemekanikken, at man med kulmination i 1930 kunne fortælle helt præcist, 
hvad lys var. 
</p><p>
»Konklusionen blev, at lyset opfører sig som bølger, men i visse tilfælde 
opfører det sig også som partikler. Så både Newton og Huygens fik lidt ret 
med deres modsatrettede teorier. Einstein kaldte lysets partikler for 
lyskvanter, som senere blev omdøbt til fotoner. Et navn, som består den dag 
i dag, ligesom teorien gør det«, siger Helge Kragh. 
</p><p>
Da teorien om lysets natur var på plads, blev verdens forskere bedre og bedre 
til at udnytte lysets fantastiske muligheder. For eksempel blev laseren født 
gennem 1950’erne og 1960’erne. Senere kom dioderne og det revolutionerende 
led-lys, som kunne afløse de energislugende glødepærer, til verden. Så sent 
som i 2014 gik Nobelprisen i Fysik til opfinderne af det blå led-lys. En 
opfindelse, vi nyder godt af i dag. Lige fra lyset i bilernes forlygter til 
det blå lys i displayet på vores smartphones og tablets. 
</p><h3>
Hau bremser lyset 
</h3><p>
En anden præstation, som måske modtager en nobelpris en dag, var, da det i 
1999 lykkedes danske Lene Vestergaard Hau med et kompliceret forsøgsapparat 
som den første i verden at bremse og stoppe lyset og senere genudsende det. 
Det gjorde hun ved at sende lys ind gennem en gassky, som var kølet ned tæt 
på det absolutte nulpunkt. 
</p><p>
Lene Vestergaard Haus store bedrift har ifølge professor Jesper Mørk fra DTU 
Fotonik åbnet et kæmpe forskningsfelt om langsomt lys. Det er siden Lene 
Vestergaard Haus kraftanstrengelse lykkedes forskere at bremse lyset igen og 
igen og også i faste stoffer. Ingeniører fra DTU Fotonik er for eksempel 
lykkedes med at bremse lyset på små chips, og det vækker håb om, at man på 
sigt kan lave kan lave computere, der i større eller mindre grad kan 
behandle data med lys og ikke med elektricitet, som man gør det i dag. 
</p><p>
Det er også tankevækkende, at det verdensomspændende internet ville bryde 
sammen uden lys. For de store informationsmængder, som udveksles på kryds og 
tværs i verden, bliver sendt igennem lyslederkabler, der er spundet om hele 
kloden. I disse lyslederkabler løber de informationer, som udgør internettet 
i form af små lysglimt sendt med lysets hastighed fra utallige lasere verden 
over. 
</p><p>
»Lys er fantastisk, når det gælder om at flytte information. For lysets 
partikler, fotoner, vekselvirker ikke med hinanden, og det betyder, at man 
kan pakke informationen meget tæt. Lyset er så effektivt, at hele 
Europas befolkning kan tale i telefon med hinanden samtidig igennem et meget 
spinkelt og tyndt lyslederkabel. Og hele byer kan streame serier fra Netflix 
uden nogen forsinkelse«, siger Jesper Mørk. 
</p><p>
Trafikken med information er større end nogensinde. Internettet har altså 
vokseværk og vokser med 35-50 procent om året. Derfor glæder Jesper Mørk sig 
over, at det er lykkedes for DTU Fotonik at lave en verdensrekord. Det er 
lykkedes dem at lave en ny type optisk chip, der kan behandle mere end en 
terabit data per sekund. 
</p><p class=" bl-elem">
»Det er så hurtigt, at det svarer til at downloade en hel dvd på under 10 
millisekunder eller at uploade familiens elektroniske fotoalbum, før man når 
at blinke. Det kan blive en nøgleteknologi til at løse nogle af de 
hastighedsproblemer, man kan forudse for internettet i fremtiden. Hvis det 
20. århundrede var elektricitetens århundrede, tyder det på, at det 21. 
århundrede bliver lysets«, siger Jesper Mørk. 
</p>	
</div>

</div></body></html>
