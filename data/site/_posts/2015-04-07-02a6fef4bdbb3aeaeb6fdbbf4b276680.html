---
layout:     post
title: 	    "Dansk Arbejdsgiverforening: »Voksne danskere arbejder for lidt«"
post_author:	    
post_date:	    Tue, 07 Apr 2015 17:59:17 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2618723/dansk-arbejdsgiverforening-voksne-danskere-arbejder-for-lidt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der skal skæres markant i de offentlige ydelser, hvis Danmark fremover skal 
undgå et stort hul i statskassen, mener Dansk Arbejdsgiverforening (DA). 
Derfor har organisationen i dag fremlagt et reformforslag, der blandt andet 
vil beskære sygedagpenge, kontanthjælp og førtidspension. 
</p><p>
Ellers vli katastrofen ramme Danmark om cirka ti år, mener DA. 
</p><p>
Det største problem er ifølge arbejdsgiverorganisationen, at alt for mange 
danskere understøttes af staten frem for selv at arbejde. Derfor foreslår DA 
nu at reformere det danske system for sociale ydelser, så langt færre 
danskere fremover vil modtage førtidspension, fleksjobtillæg og 
sygedagpenge. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis ikke vi skal lave meget, meget store årlige besparelser i det offentlige 
forbrug, er vi nødt til at gennemføre nogle reformer
</p>
<p class="sender">
Jørn Neergaard Larsen, Dansk Arbejdsgiverforening 
</p>
</blockquote>
</div><p/><p>
Reformerne vil flytte omkring 85.000 danskere tilbage på arbejdsmarkedet, 
vurderer DA. 
</p><p><b class="ext-link">SE OVERSIGT:</b><a class="embeddedlink" href="http://politiken.dk/oekonomi/arbejdsmarked/ECE2618106/ydelse-for-ydelse-saa-meget-vil-arbejdsgiverne-skaere/">Så meget vil arbejdsgiverne skære</a></p><p>
»Der er nogle fuldstændigt uholdbare ubalancer i dansk økonomi. Når vi kommer 
til 2024-2025, opstår der underskud i de offentlige finanser, det har vi 
vidst længe. Og hvis ikke vi skal lave meget, meget store årlige besparelser 
i det offentlige forbrug, er vi nødt til at gennemføre nogle reformer«, 
siger administrerende direktør i DA, Jørn Neergaard Larsen. 
</p><p><i class=" bl-elem">Hvorfor så lige overførselsindkomsterne?</i></p><p>
»Når det lige er den type reformer, vi peger på nu, så er det fordi, vi kan 
se, at det er netop på det område, at Danmark har de største ubalancer i 
forhold til de lande, vi normalt sammenligner os med. Samlet set arbejder de 
voksne danskere, der bor i Danmark, for lidt. Alt for mange voksne mennesker 
kommer under varig forsørgelse grundet forskellige typer af sygdom, og det 
svarer til, at danskerne skulle være 50 procent mere syge end svenskerne. Så 
der er ingen tvivl om, at det er det rigtige sted at sætte ind«. 
</p><div class="art-fakta article-box">
<h4 class="">
Reaktioner</h4>
<h5>
Det siger de til forslaget</h5>
<div class="fakta-body" data-buildingblock="embedded_factboxlink">
<p><b>Dennis Kristensen, formand for FOA:</b></p><p>
»Det er i mine øjne helt ude i hampen. De sætter da kursen direkte mod et 
samfund, hvor vi vender tilbage til tidligere tiders fattighjælp«.
</p><p><b>Jann Sjursen, formand for Rådet for Socialt Udsatte:</b></p><p>
»Konsekvensen af det her forslag bliver, at en gruppe borgere bare bliver 
skubbet længere ud over kanten. Skubbet ud i fattigdom«.
</p><p><b>Mads Lundby Hansen, cheføkonom i Cepos:</b></p><p>
»Det er et rigtigt godt forslag fra DA, som gør det mere attraktivt at være i 
job frem for på overførselsindkomst. Forslaget vil bidrage til, at danskere 
i større udstrækning vil tage de mange job, der i dag besættes af tusindvis 
af østeuropæere i Danmark«.
</p><p><b>Lars Andersen, direktør i Arbejderbevægelsens Erhvervsråd:</b></p><p class=" bl-elem">
»Vi risikerer flere fattige, større ulighed og større utryghed blandt de 
udsatte grupper. Samtidig er det tvivlsomt, hvad man får ud af det 
beskæftigelsesmæssigt«.
</p>
</div>
</div><p/><p><i class=" bl-elem">Så hvad er det, I foreslår?</i></p><p>
»Vi vil sikre en fornuftig balance mellem de overenskomstmæssige 
mindstelønninger og de offentlige overførselssatser. Man skal ikke kunne få 
det samme eller mere på overførselsindkomst som ved at arbejde. Sådan er det 
med førtidspensionen i dag, og det er forkert. Derudover vil vi halvere 
antallet af ydelser. Så bliver systemet mere overskueligt, det bliver mere 
administrerbart, og det bliver sundere. Og så må ydelserne ikke i sig selv 
være dragende for, at man bliver fastholdt i systemet. Det er der jo 
eksempler på nu, hvor ydelserne bliver større, jo længere man kommer væk fra 
arbejdsmarkedet. Og det er meget, meget uheldigt«. 
</p><h3>
Politikerne må se sandheden i øjnene 
</h3><p><i class=" bl-elem">Jørn Neergaard Larsen, I vil gøre det mere attraktivt at arbejde – er det 
ikke arbejdsgiverne, der skal skabe nogle attraktive arbejdspladser frem 
for, at man sænker bundniveauet?</i></p><p>
»Der bliver skabt attraktive arbejdspladser hver eneste dag. Der er omkring 
700.000 jobåbninger om året i Danmark, men et stigende antal af disse jobs 
bliver taget af udenlandsk arbejdskraft, som nu udgør mere end 6 procent af 
dem, der arbejder i Danmark. Problemet med, at alt for mange bliver 
forsørget af det offentlige, mens de er i den arbejdsdygtige alder, er 
stadig uløst. Vores politikere bliver nødt til at forholde sig til det, 
uanset hvor ubehageligt det er at se den her sandhed i øjnene. Ellers tager 
man ansvaret for at køre dansk økonomi i grøften«. 
</p><p><i class=" bl-elem">Mange vil mene, at det sociale sikkerhedsnet er selve grundlaget for den 
danske velfærdsmodel. Er det ikke et stort skridt tilbage, at I nu vil skære 
i det?</i></p><div class="art-quote article-box">
<p class="quote"/>
<blockquote>
<p class="quote-txt">
Det er ikke holdbart i et samfund, at arbejdsmarkedets parter aftaler 
lønninger og mindstelønninger, og at vores regering så bevilliger offentlig 
forsørgelse, der overstiger de overenskomstmæssige lønninger
</p>
<p class="sender">
Jørn Neergaard Larsen, Dansk Arbejdsgiverforening 
</p>
</blockquote>
</div><p/><p>
»Overhovedet ikke. Jeg er helt enig i, at det sociale sikkerhedsnet er et 
meget væsentligt element i vores velfærdssamfund og i et velfungerende 
arbejdsmarked. Men selv hvis man gennemfører alle DA’s forslag, så vil de 
offentlige overførsler, som vi taler om her, stadig være blandt de allermest 
lukrative i hele verden. De korrektioner, vi foreslår, er ikke 
fattigdomsfremkaldende. Vores mål er tværtimod at skabe velstand og balance 
i dansk økonomi gennem øget beskæftigelse«. 
</p><p><i class=" bl-elem">Vil forslaget ikke også ramme dem, som for eksempel er på førtidspension, 
fordi de rent faktisk er for syge til at arbejde?</i></p><p>
»Det skal jo ses i lyset af, at omkring halvdelen af de mennesker, som får 
tildelt førtidspension, får det tildelt på basis af psykiske lidelser, som 
for manges vedkommende ændrer sig markant efter 3-4 år. Og her skylder man 
både de pågældende mennesker og landets økonomi, at i det omfang at der 
reetableres en arbejdsevne, skal den også anvendes på arbejdsmarkedet til 
glæde for både den enkelte og for samfundet«. 
</p><h3>
Kritikken er »stærkt overdrevet«
</h3><p><i class=" bl-elem">Men der vil stadig være en del, som reelt set er for syge til at arbejde, 
og som så vil have 4000 kroner mindre at leve for om måneden? </i></p><p>
»Vi skjuler ikke, at vores mål er at sikre, at der ikke er offentlige ydelser, 
der overstiger eller er på linje med de overenskomstmæssige 
mindstelønninger. Det er ikke holdbart i et samfund, at arbejdsmarkedets 
parter aftaler lønninger og mindstelønninger, og at vores politikere så 
bevilliger offentlig forsørgelse, der overstiger de overenskomstmæssige 
lønninger. Det ønsker vi ikke, for det er meget skadeligt«. 
</p><p><b class="ext-link">SOCIALDEMOKRATERNE:</b><a class="embeddedlink" href="http://politiken.dk/indland/politik/ECE2617948/s-hvis-da-gerne-vil-have-flere-i-arbejde-skulle-de-tage-at-ansaette-dem/">»Hvis DA gerne vil have flere 
i arbejde, skulle de tage at ansætte dem«</a></p><p><i class=" bl-elem">Når kritikerne siger, at forslaget vil skubbe allerede udsatte mennesker ud 
over kanten og ud i fattigdom, skal vi så slet ikke købe den argumentation?</i></p><p class=" bl-elem">
»Nej, slet ikke. For som jeg var inde på, er vores mål ikke at skabe fattigdom 
men at skabe øget velstand gennem øget beskæftigelse og at skabe balance i 
Danmarks økonomi. Og gennemfører man alle de forslag, vi stiller, så vil det 
danske offentlige forsørgelsessystem stadig ligge i toppen blandt 
forsørgelsessystemer i verden, så det er stærkt overdrevet. Denne 
problemstilling var velkendt allerede inden sidste valgkamp, hvor der blandt 
andet blev snakket om, at alle skulle arbejde 12 minutter mere. Det kom der 
bare ikke så meget ud af. Imens rykker vi tættere og tættere på den store 
strukturelle ubalance i den danske økonomi, så det er ikke ansvarsfuldt, 
hvis politikerne ikke vil tage den her opgave alvorligt og løse den«, siger 
Jørn Neergaard Larsen. 
</p>	
</div>

</div></body></html>
