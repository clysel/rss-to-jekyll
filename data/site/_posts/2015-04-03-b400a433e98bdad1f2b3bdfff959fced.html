---
layout:     post
title: 	    "Xavier Dolans prisvindende 'Mommy' er en totalt overvældende film"
post_author:	    
post_date:	    Fri, 03 Apr 2015 13:34:16 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2614620/xavier-dolans-prisvindende-mommy-er-en-totalt-overvaeldende-film/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldese: MOMMY</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
Instr.: Xavier Dolan 
</p><p>
Land: Canada 
</p><p>
Produktionsår: 2014 
</p><p>
Spilletid: 139 min 
</p><p class=" bl-elem">
Biografpremiere 
</p>
</div>
</div><p>
»Du er langtfra en lort. Du er en prins«, siger den tyggegummignaskende, 
hvidvinstyllende, kæderygende enke til sin vilde teenagesøn i canadiske 
26-årige Xavier Dolans totalt overvældende femte spillefilm, ’Mommy’. 
</p><p>
Steve (Antoine-Olivier Pilon) er teenager med adhd, han har sat ild til den 
seneste ungdomsinstitution, han blev placeret på. Nu skal han, imod 
pædagogernes anbefaling, bo hos mor igen. Her gør han sig til uregerlig 
regent af hjemmet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/cannes/ECE2297063/feltets-yngste-mand-er-ny-favorit-paa-cannes-festivalen/">Feltets yngste mand er ny 
favorit på Cannes-festivalen</a></p><p>
Han har en rumraket i maven. Han skærer ansigt og hviner hysterisk, hopper op 
og ned og smadrer ting. Han er et faderløst, modersygt pattebarn, hvis 
hjerte og hjerne splintres til atomer, når hans klodsede intentioner ikke 
mødes med kys på panden, eller hvis en »fucking neger« i en taxa råber ad 
hans elskede mor, som han selv lige har skreget »kælling!« ad. 
</p><p>
Han er en lort, han er en prins, komplet uudholdelig og vildt elsket. Og hvad 
gør en mor så? 
</p><h3>
’Lige-rundt-om-hjørnet-sci-fi’ 
</h3><p>
Året er 2015, et år længere frem i tiden end ’Mommy’s produktionsår. På den 
måde har den utæmmeligt legesyge og kreative Dolan skabt en slags 
’lige-rundt-om-hjørnet-sci-fi’: et kritisk greb om sit lands samtid. 
</p><p>
De canadiske borgere er, som de altid har været, men der er sket noget 
dystopisk med systemernes håndtering af de samfundsborgere, der falder uden 
for gængs normalitet(og det, kunne man argumentere for, sker hele tiden): I 
2015 må sårbare familier i dette filmunivers lade deres uregerlige børn 
indlægge, hvis de ikke kan magte dem længere, psykisk eller økonomisk. 
Kærlighed kan ikke hele alt. Så forældreskab er ikke længere et krav. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2606340/faarefilm-uden-egentlig-dialog-er-mesterlig---og-morsom/">Fårefilm uden egentlig dialog 
er mesterlig - og morsom</a></p><p>
Fantastiske Anne Dorval, der spiller den hårdt kæmpende mor Diane, spillede en 
langt mere kuet alenemor i Dolans selvbiografiske ’I Killed My Mother’ fra 
2009. 
</p><p>
De to films titler indikerer to forskellige indgange til moder-søn-forholdet: 
Dolans energiske og legende debutfilm, hvor han spiller en version af sig 
selv som hysterisk vred søn, desperat efter at flytte hjemmefra, skildrer 
voksendommens blodige løsrivelsesproces. ’Mommy’ derimod skildrer den 
moderligt pattende tilknytningskamp. 
</p><h3>
Fjedre i hele kroppen 
</h3><p>
Antoine-Oliver Pilon har en nærmest distraherende lighed med den 
nordsjællandsk privilegerede selvtillidsbombe Anton fra drengeduoen 
Citiboys. 
</p><p>
Pilon er uforglemmelig som Steve, han spiller med fjedre i hele kroppen og 
lader den lille drengs sårbarhed lyse frem for så i næste øjeblik at skære 
endnu en skabet grimasse. 
</p><p>
Hans vildskab kommer ikke fra overskud og bekræftelse, men fra den desperate 
lyst til at smelte sammen med en verden, han overhovedet ikke kan rumme, og 
som sjældent kan rumme ham. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2606011/pletfri-animationsfilm-er-lidt-for-soegt-og-maskinel/">Pletfri animationsfilm er lidt 
for søgt og maskinel</a></p><p>
Den nervøst stammende nabo Kyla er sygemeldt med stress fra sit arbejde som 
skolelærer. Hun er spillet af Suzanne Clément, som også spillede skolelærer 
i ’I Killed My Mother’. 
</p><p>
Kylas private traume lurer, men forbliver uudtalt. I stedet bliver hun 
langsomt et centralt tredjeled i den lille familie. 
</p><p>
Og mens Dolan i bl.a. trekantsdramaet ’Heartbeats’ (2010) har lavet seksuelt 
queer-tematiserende film, så ’queerer’ han i ’Mommy’ ideen om, hvordan en 
velfungerende familie skal se ud og opføre sig. 
</p><h3>
Uomgængelig kunstfilm-auteur 
</h3><p>
Visuelt og dramaturgisk er Dolan helt unik. Mens hans tidligere spillefilm, 
der kaster vilde innovative stilgreb af sig (musikvideosekvenser, monologer, 
malende billeder og legesyg klipning), har markeret ham som Canadas centrale 
unge kunstfilmhåb, gør ’Mommy’, som han vandt juryens pris for i Cannes, ham 
til en uomgængelig kunstfilm-auteur. 
</p><p>
Stilen skifter konstant toneart afhængigt af karakterernes humør. Farverne 
gløder. Filmen er voldsomt lang og går nogle både meget og mindre vellykkede 
omveje. 
</p><p><b class="ext-link">TV</b><a class="embeddedlink" href="http://politiken.dk/tv/kultur/ECE2611878/se-traileren-til-mommy/">Se traileren til 'Mommy'</a></p><div class="art-quote article-box">
<p class="quote"/>
<blockquote>
<p class="quote-txt">
Lige meget hvor incestuøst og ødipalt dirrende filmen bliver, så elsker Xavier 
Dolan sine karakterer, filmen elsker dem
</p>
<p class="sender">
Katrine Hornstrup Yde 
</p>
</blockquote>
</div><p>
Men Dolans faste greb om temperament, karakterernes og filmens, føles langt 
mere henvendende end tidligere.</p><p>
Og så er filmens nostalgifremkaldende, men også revitaliserende 
90’er-soundtrack med Celine Dion, Sarah McLachlan, Dido og fand’me også med 
den plukke æbler-dansable ’Blue (da ba dee)’ af Eiffel 65 og med Oasis’ 
’Wonderwall’ genialt. 
</p><p>
Disse sange fremstår pludselig ekstra bogstavelige og sentimentale (»Maybeeee 
you’re gonna be the one that saves meeee«), vrænger Oasis’ Liam Gallagher, 
da Kyla er blevet en begejstrende del af Steves liv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2605143/norsk-komedie-haenger-den-ynkelige-moderne-mand-til-toerre---med-bar-roev/">Norsk komedie hænger den 
ynkelige moderne mand til tørre - med bar røv</a></p><p>
Og når vi hører den sang, i et for evigt uforglemmeligt øjeblik, skifter 
filmens bevidst klaustrofobiske kvadratiske indramning til bredformat – som 
et sort gardin, Steve trækker fra. Denne symbolske brug af skærmgrebet er 
naiv i al sin tydelighed, men det fungerer genialt. Det peger visuelt på det 
nye mulighedsrum i familiens alternative tresomme liv. Det siger: Håb!, så 
man mærker det i hjertet, der letter. 
</p><h3><b>Elsk din mor i eksplosiv vildskab!</b></h3><p>
Og denne bogstavelighed i sange og framing har netop en særlig varm 
uskyldighed over sig, som også kendetegner ’Mommy’s karakterer: 
</p><p>
Ligegyldigt hvor fucked mor og søn er, ligegyldigt hvor meget de skriger ad 
hinanden – og hold kæft, hvor de skriger, man bliver lille i sædet og ønsker 
i skamfulde glimt, at alle får spændetrøje på – lige meget hvor meget de 
slår og tager kvælertag på hinanden, lige meget hvor incestuøst og ødipalt 
dirrende filmen bliver, så elsker Xavier Dolan sine karakterer, filmen 
elsker dem. 
</p><p>
De to vil hinanden og sig selv det bedste – selvom det er en faktisk umulig 
opgave. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2596580/thrillerserien-bloodline-paa-netflix-er-et-dygtigt-noirdrama/">Thrillerserien 'Bloodline' på 
Netflix er et dygtigt noirdrama </a></p><p>
Filmen er en smertefuld kærlighedserklæring fyldt med en renhed, som man knap 
vidste, at man længtes efter, i film om vild ungdom og desperate forældre. 
</p><p class=" bl-elem">
Den siger: Fuck ungdomsmisantropien! Elsk din mor gennem eksplosioner af 
sårbar vildskab. 
</p>	
</div>

</div></body></html>
