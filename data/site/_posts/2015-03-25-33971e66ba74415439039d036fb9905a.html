---
layout:     post
title: 	    "Landsholdet og pengene i 80'erne: Da spillerne fik mønt, gav Piontek flere bøder"
post_author:	    
post_date:	    Wed, 25 Mar 2015 12:50:21 +0100
post_site:	    politiken.dk 
post_link:	    http://politiken.dk/sport/fodbold/ECE2602776/landsholdet-og-pengene-i-80erne-da-spillerne-fik-moent-gav-piontek-flere-boeder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var egentlig til ulempe for spillerne, at DBU i starten af 1980’erne 
begyndte at udbetale dem honorar for at spille på landsholdet – fordi det 
efter Preben Elkjærs mening medførte, at landstræner Sepp Piontek begyndte 
at uddele mange flere bøder og sætte beløbene op. 
</p><div class="art-quote article-box">
<p class="quote"/>
<blockquote>
<p class="quote-txt">
Sepps ur var altid 3 minutter foran vores
</p>
<p class="sender">
</p><p class=" bl-elem">Preben Elkjær</p> 

</blockquote>
</div><p>
»Sepps ur var altid tre minutter foran vores, så når man mente at have 
overholdt en tidsfrist, han havde sat, bestemte han bare, at »du kommer ét 
minut for sent, 500 kroner i bøde««, fortæller Elkjær med et grin. </p><p>
Manden med 69 kampe (1977-88) og 38 mål for Danmark spillede både ’gratis’ (i 
de første år) og som honorarlønnet på landsholdet. 
</p><h3>
Jeg gjorde mig lige meget umage 
</h3><p>
»Jeg gjorde mig lige meget umage. Det afgørende for mig har været, at jeg var 
stolt over at spille for mit land. Punktum. Men jo, det var da selvfølgelig 
rart at få noget for det«. 
</p><p>
»Som jeg husker det, var det sådan, at det med bonusser, når vi spillede 
kvalifikationskampe og kvalificerede os til de store slutrunder, kom af sig 
selv. Ikke et krav fra os. DBU begyndte jo at tjene mere og mere på 
landsholdet, og så var det rimeligt, at det faldt noget af til spillerne«. 
</p><p>
»Jeg erindrer ikke, at vi holdt specielle møder om det i spillerkredsen. Vi 
lod Morten Olsen som anfører ordne det. Jeg mindes ikke, at vi lagde en plan 
for forhandlingerne, og hvad vi ville have. Vi havde tillid til, at Morten 
klarede tingene. Og når han kom og fortalte, hvad resultatet var blevet, var 
sagen klar«. 
</p><p><i class=" bl-elem">Du var en stjerne og stor målscorer, fik du, hvad du var værd for 
landsholdet?</i></p><div class="art-fakta article-box">
<h4 class="">
Landsholdet og pengene</h4>
<h5>
Serie</h5>
<div class="fakta-body" data-buildingblock="embedded_factboxlink">
<p><b>I lang tid</b> forhandlede spillerne og DBU om de økonomiske betingelser 
for at optræde på landsholdet. 
</p><p><b>Belønningen har forandret s</b>ig meget gennem de seneste årtier. 
Politiken har spurgt tidligere spillere, hvad de fik for at stille op for 
Danmark. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00922/flnielsen_922744k.jpg" alt="" border="0"/></span></p></div>
</div><p>
»Selvfølgelig gjorde jeg ikke det«. Preben Elkjær griner højt og skynder sig 
at rette: »Det var fint, hvad vi fik i honorar, synes jeg. Jeg kan ikke alle 
tallene mere. Jeg tror, at vi fik hver 300.000-500.000 for at have spillet i 
VM-slutrunden i Mexico. Det var jo første gang, Danmark var nået så langt, 
og der var mange firmaer og sponsorer, som ville bruge spillerne«. </p><h3>
Elkjær ville bare spille fodbold 
</h3><p>
I de tal, Elkjær nævner, er medregnet meget store beløb fra den spillerpulje, 
hvor betalingen for, at VM-spillerne stillede op i massevis af kommercielle 
sammenhænge og i talrige reklamefremstød for forskellige foretagender, blev 
lagt. Puljen voksede sig meget stor. 
</p><p>
Eksgeneralsekretær Jim Stjerne Hansen forklarer, at slutrundespillerne i 1984, 
86 og 88 delte 5-7 millioner kroner i bonus fra DBU. Den faste model var, at 
indtægterne fra deltagelsen blev fordelt med en tredjedel til omkostninger 
(træningslejre, rejser, indkvartering m.v.), en tredjedel til DBU og en 
tredjedel til spillerne i truppen. 
</p><p>
»Der var mange penge til os spillere, og slutrundebonussen betød naturligvis 
mest for de hjemlige spillere, der ikke i dagligdagen tjente så meget som os 
fra de udenlandske klubber«, bemærker Preben Elkjær, som først og fremmest 
bare var superglad for at spille landskampe. 
</p><h3>
Spillerne sagde nej til Faxe Kondi 
</h3><p>
Ligesom bl.a. Jesper Olsen var Preben Elkjær involveret i en konflikt, da 
nogle landsholdsspillere fik tilbud om at gøre reklame for Faxe Kondi. 
Carlsberg var sponsor for DBU. 
</p><h3><span class="img-contimg-fl-right"><img class="image inlineLightBox" src="http://multimedia.pol.dk/archive/00923/kondidrengen_923567j.jpg" alt="" border="0"/><span class="caption"><span class="f-img-caption">Læskende. 
</span>Allan Simonsen, Michael Laudrup, Brian Laudrup, Søren Lerby, Preben Elkjær og Frank Arnesen måtte trække sig fra deres aftaler med en konkurrent.</span></span></h3><p>
»Vi fik at vide, at hvis vi insisterede på at gå i samarbejde med Faxe, ville 
vi ryge af landsholdet. Så det gjorde vi ikke«. 
</p><p>
Preben Elkjær repræsenterede tre udenlandske klubber (1. FC Köln, Lokeren, 
Verona) på landsholdet. Han rejste ud i 1976 efter at have været i FB og 
Vanløse. 
</p><p>
To år senere blev ’betalt fodbold’ 
</p><p class=" bl-elem">
(kontraktfodbold) indført i Danmark. Men der gik altså en del år, før DBU kom 
op med penge til spillerne. 
</p>	
</div>
</div></body></html>
