---
layout:     post
title: 	    "Badmintonstjerne slipper med otte måneders karantæne"
post_author:	    
post_date:	    Mon, 27 Apr 2015 10:32:43 +0200
post_site:	    politiken.dk 
post_link:	    http://politiken.dk/sport/ECE2644581/badmintonstjerne-slipper-med-otte-maaneders-karantaene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den tidligere verdensetter i badminton, Lee Chong Wei fra Malaysia, er blevet 
tildelt otte måneders karantæne for den positive dopingprøve, han afleverede 
under VM i Danmark tilbage i august. 
</p><p>
Karantænen gælder fra den dato, prøven blev afleveret, og dermed kan Lee Chong 
Wei allerede begynde at spille igen 1. maj. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2450641/verdensetter-suspenderet-paa-grund-af-dopingsag/">Verdensetter suspenderet på 
grund af dopingsag</a></p><p>
Det internationale badmintonforbund (BWF) lægger i afgørelsen vægt på, at 
forbundet ikke mener, Lee Chong Wei bevidst har forsøgt at snyde. 
</p><p>
»Panelet (BWF's Dopinghøringspanel, red.) er overbevist om, at det er en 
dopingsag, hvor det ikke har været hensigten at snyde«, skriver BWF i en 
meddelelse på forbundets hjemmeside. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2448626/dansk-spiller-kraever-haard-straf-til-dopet-malaysier/">Dansk spiller kræver hård 
straf til dopet malaysier</a></p><p>
Dommen betyder også, at Lee Chong Wei ikke kommer i klemme i forhold til 
OL-deltagelsen i Rio i 2016, hvilket en dom på de maksimale to års karantæne 
ville have betydet. 
</p><p>
Kvalifikationen til OL begynder 4. maj 2015. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2448422/malaysisk-badmintonspillers-b-proeve-er-ogsaa-positiv/">Malaysisk badmintonspillers 
B-prøve er også positiv</a></p><p>
Lee Chong Wei er også klar til at spille VM, som begynder til august i 
Jakarta. 
</p><p>
Den malaysiske stjerne skal dog aflevere sin sølvmedalje fra VM i Danmark 
tilbage, mens han får lov til at beholde de øvrige resultater, han har 
opnået fra 30. august til 2. oktober, hvor han blev bekendt med den positive 
prøve. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2445858/badmintonstjerne-risikerer-straf-tester-proeve-i-oslo/">Badmintonstjerne risikerer 
straf: Tester prøve i Oslo</a></p><p>
Lee Chong Wei vandt sølv i herresingle ved OL i både 2008 og 2012, mens det 
også er blevet til tre gange sølv ved VM i 2011, 2013 og 2014. 
</p><p class=" bl-elem">
Nu har han mulighed for at jagte den manglende guldmedalje ved både VM og OL. 
</p>	
</div>

</div></body></html>
