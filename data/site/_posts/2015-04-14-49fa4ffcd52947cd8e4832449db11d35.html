---
layout:     post
title: 	    "Nye programmeringssprog koger tusindvis af kodelinjer til kunstig intelligens ned til 50 "
post_author:	    Jesper Stein Sandal
post_date:	    Tue, 14 Apr 2015 06:31:20 +0000
post_site:	    www.version2.dk 
post_link:	    http://www.version2.dk/artikel/nye-programmeringssprog-koger-tusindvis-af-kodelinjer-til-kunstig-intelligens-ned-til-50?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Det kan kræve tusindvis af kodelinjer at skabe et program, som kan foretage det klassiske Hollywood-trick med at oversætte et todimensionelt foto af en person til en tredimensionel computermodel. Forskere hos MIT har imidlertid udviklet et programmeringssprog, som gør det muligt at gøre det samme med 50 linjers kode. <a href="http://newsoffice.mit.edu/2015/better-probabilistic-programming-0413">Det skriver MIT i en pressemeddelelse</a>.</p>

<p>Forskerne benytter sig af maskinlæring eller kunstig intelligens i form af probabillistisk programmering. Det er en type kunstig intelligens, hvor omdrejningspunktet er én eller flere algoritmer, som forsøger at nærme sig det bedste bud på en løsning på et problem ved hjælp af sandsynligheder.</p>

<p>Det kan bruges til problemer, hvor der ikke er en deterministisk løsning, hvilket vil sige, at det ud fra datagrundlaget ikke er muligt at finde frem til én præcis løsning.</p>

<p>MIT-forskerne har skjult selve maskinlæringsdelen bag et programmeringssprog, som er skabt specifikt til at løse en bestemt type problemer. I dette tilfælde kan sproget analysere todimensionelle billeder og forsøge at skabe den mest sandsynlige tredimensionelle model.</p>

<p>I stedet for at kode selve algoritmerne, skal programmøren i stedet give en generel beskrivelse af modellen, og altså eksempelvis fortælle algoritmerne den generelle opbygning af et ansigt, hvis det er ansigter, der skal omsættes til tre dimensioner.</p>

<p>Fordelen ved denne tilgang vil ifølge forskerne være, at de bagvedliggende algoritmer kan genbruges let i andre programmer, fordi de ikke er tilpasset en bestemt opgave.</p>
  </section>

  
  
  
  </div></body></html>
