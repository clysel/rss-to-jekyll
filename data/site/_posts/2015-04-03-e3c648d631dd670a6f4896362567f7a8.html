---
layout:     post
title: 	    "Brøndby buldrer mod kritik: Vi giver jer mere omsætning"
post_author:	    
post_date:	    Fri, 03 Apr 2015 20:16:16 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2615918/broendby-buldrer-mod-kritik-vi-giver-jer-mere-omsaetning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
Brøndby har fået flere af konkurrenterne i Alka Superligaen på nakken, efter 
at klubben har forsøgt at gennemtrumfe en række stadionkrav til forårets fem 
resterende udekampe.
</p><p>
Blandt andet har Brøndby krævet, at der opsættes et fintmasket net, så 
klubbens fans ikke kan smide genstande på banen.
</p><p>
Hvis ikke Brøndbys »ønsker« bliver efterkommet, så 
forbeholder klubben sig retten til takke nej til de tildelte udebaneafsnit. 
Det vil i så fald betyde, at Brøndbys fans kan ende med at stå overalt på 
stadion, hvilket for alvor kan give sikkerhedsmæssige problemer.
</p><p>
Udfordringen for flere af Brøndbys kommende modstandere er, at kravene vil 
påføre klubberne en række udgifter.
</p><p>
FC Københavns direktør, Anders Hørsholt, kalder i en mail til Ekstra Bladet 
Brøndby »uden format«. Samtidig skriver han, at klubben 
forsøger at løbe fra et ansvar, som åbenlyst er Brøndbys.
</p><p>
Nogenlunde samme meldinger er der kommet fra AaB og FC Nordsjælland.
</p><p>
Brøndbys direktør, Jesper Jørgensen, mener alligevel, at kravene giver god 
mening.
</p><p>
»Vi har godt været klar over, at vi ikke ville vinde en 
popularitetskonkurrence blandt klubberne på baggrund af dette tiltag«, siger 
direktøren til klubbens hjemmeside.
</p><h3>
Udgifter på den korte bane - men småpenge over en længere periode
</h3><p>
»Det påfører den arrangerende klub nogle udgifter på den korte bane, men ses 
udgiften til eksempelvis et net over en flerårig periode, så er 
omkostningerne til dette ganske små i forhold til den betragtelige 
merindtjening, det giver at have flere tusind ekstra tilskuere på besøg samt 
ofte udsolgte lounger, når Brøndby gæster stadioner rundt om i landet«, 
siger Jesper Jørgensen og fortsætter:
</p><p>
»Vi mener, at alle burde have en fælles interesse i, at sikkerheden og 
kampafviklingen i Alka Superligaen er så god som mulig, og det er det, vi 
har taget initiativ til. Derfor er jeg ærgerlig over, at opfattelsen og 
retorikken fra blandt andre FC København er af den karakter. Med en håndfuld 
indberetninger på udebane i denne sæson virker det til, at også FCK kunne 
bruge en hjælpende hånd fra de arrangerende klubber«, siger Jesper Jørgensen.
</p><p>
Brøndby-direktøren mener ikke, at klubben forsøger at fralægge sig et ansvar 
for, at Brøndbys fans indimellem laver uro til udekampene.
</p><h3>
Bøde på 225.000
</h3><p>
Det er blandt andet sket i Haderslev og i Telia Parken dette forår, hvilket 
betød, at Brøndby i sidste uge fik en bøde på 225.000 kroner af Dansk 
Boldspil-Union (DBU).
</p><p>
»Vi er udmærket klar over, at vi som klub har et stort ansvar, og det prøver 
vi ikke at løbe fra. Som vi også har understreget tidligere, så står 
forslaget om bedre rammer bestemt heller ikke alene. Det er kun en del af 
løsningen. Vi arbejder hver dag benhårdt på at minimere negative 
episoder på tribunerne, og vi er uden tvivl den klub i landet, der bruger 
flest ressourcer på området, siger Jesper Jørgensen, der også har en anden 
pointe.
</p><p class=" bl-elem">
»Det er vigtigt at slå fast, at vi i Brøndby i halvandet år har arbejdet for 
at få indført bedre rammer og et fælles stadionreglement i Alka Superligaen 
via en proces i Divisionsforenings-regi. Men vi må konstatere, at vi med 
tanke på de to episoder, hvor der blev kastet genstande på banen i Haderslev 
og Parken, er nødsaget til at reagere og fremskynde processen«, siger han.
</p>	
</div>

</div></body></html>
