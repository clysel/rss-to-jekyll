---
layout:     post
title: 	    "Mand i bordeaux bil blev stukket ihjel"
post_author:	    
post_date:	    Mon, 30 Mar 2015 14:42:57 +0200
post_site:	    politiken.dk 
post_link:	    http://politiken.dk/indland/ECE2610447/mand-i-bordeaux-bil-blev-stukket-ihjel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En mand, der i morges blev fundet død i en bil i det sydlige Odense, er blevet 
dræbt med et stikvåben. 
</p><p>
Det oplyser politikommissær Henrik Justesen fra Fyns Politi til Ritzau. 
</p><p>
»Vi tror, han er blevet dræbt med en kniv«, siger politikommissæren. 
</p><p>
Kort efter klokken otte modtog politiet en anmeldelse om en livløs person, der 
sad i en bordeaux bil på Jacob Hansens Vej i Odense-forstaden Hjallese. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2610058/politiet-finder-doed-person-i-bil/">Politiet finder død person i 
bil</a></p><p>
Siden da har politiet arbejdet på at klarlægge omstændighederne omkring 
dødsfaldet. 
</p><p>
»Den dræbte er en 41-årig mand fra Odense, som i forvejen er kendt af 
politiet«, siger Henrik Justesen. 
</p><p>
Politikommissæren vil imidlertid ikke sige, hvad den dræbte er kendt for. 
</p><p>
»Men der er ikke noget, der tyder på, at drabet er banderelateret«, siger 
Henrik Justesen. 
</p><h3>
Mangler motiv 
</h3><p>
Der er ikke umiddelbart nogen mistænkte i sagen, ligesom motivet heller ikke 
er fastlagt. 
</p><p>
»Det er det, vi arbejder på i øjeblikket. Vi skal finde ud af, hvem der har 
været sammen med ham, og hvem han omgås«, siger Henrik Justesen. 
</p><p>
Politiet har hele formiddagen arbejdet på findestedet med kriminalteknisk 
afdeling og retsmedicinere. Et stort område ved Jacob Hansens Vej har været 
afspærret. 
</p><p class=" bl-elem">
Til at starte med betegnede politiet dødsfaldet som værende mistænkeligt, men 
nu konstateres det altså, at der er tale om en forbrydelse. 
</p>	
</div>

</div></body></html>
