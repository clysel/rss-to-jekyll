---
layout:     post
title: 	    "Tysker med is i maven tordner til klassikertriumf"
post_author:	    
post_date:	    Sun, 22 Mar 2015 19:06:00 +0100
post_site:	    politiken.dk 
post_link:	    http://politiken.dk/sport/cykling/ECE2599378/tysker-med-is-i-maven-tordner-til-klassikertriumf/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Måske hørte den 26-årige tysker John Degenkolb (Giant-Alpecin) ikke på forhånd 
til helt fremme i allerforreste række blandt de varmeste bud på succes i 
sæsonens første klassiker Milano-Sanremo, men han pustede dem lige i nakken. 
</p><p>
Og da de 293 kilometers strabadser fra millionbyen i nord til ferieparadiset 
ved Middelhavet var overstået, var det ham, der kunne strække armene 
jublende i vejret på Via Roma som sejrherre. 
</p><p>
I en mesterligt administreret spurt, hvor han havde is i maven lige til det 
sidste, skød Degenkolb frem på de afsluttende meter og pressede sig forbi 
sidste års norske vinder Alexander Kkristoff (Katusha), mens australieren 
Michael Matthews (Orica-GreenEdge), slovakken Peter Sagan (Tinkoff-Saxo), 
italieneren Nicola Bonifazio (Lampre-Merida), franskmanden Nacer Bouhanni 
(Cofidis), schweizeren Fabian Cancerllara (Trek), italieneren Davide Cimolai 
(Lampre-Merida), franskmanden Tony Gallopin (Lotto Soudal) og nordmanden 
Edvald Boasso Hagen (MTN-Qhubeka) besatte de næste pladser. 
</p><h3>
Sagan og Cancellara stred forgæves 
</h3><p>
Dermed lykkedes det altså hverken for Sagan at erobre sin første 
klassikertriumf eller for Cancellara at skifte de seneste fire sæsoners 
podieplaceringer ud med sin anden Milano-Sanremo-gevinst efter 2008. 
</p><p>
Men begge de mest oplate favoritter var i høj grad med i kampen til det 
sidste, og de kom ganske enkelt til kort fordi, der sad så mange deciderede 
sprintere med helt fremme i finalen. 
</p><p>
Begivenhederne tog for alvor fart på den tredje af de små stigninger langs 
kysten, Capo Berta, og farten skruedes yderligere i vejret på Cipressa med 
22 km til mål. Her tabte blandt andre Kristoff og Bouhanni terræn, men de 
blev hjulpet frem igen af holdkammerater. 
</p><h3>
Matti Breschel ind på 12.-plads 
</h3><p>
På Poggio med godt fem km tilbage var en lang række sprintere stadig med 
blandt de forreste, og da kampen om topplaceringerne satte ind, bestod den 
forreste gruppe af cirka 25 mand. 
</p><p>
Her sad også Matti Breschel (Tinkoff-Saxo) med, og han susede over stregen til 
en 12.-plads, hvilket er karrierens næstbedste Milano-Sanremo-facit efter 
placeringen som nr. 11 i 2010. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00922/Italy_Cycling_Milan_922876y.jpg" alt="" border="0"/><span class="caption"><span class="f-img-caption">Triumf. 
</span>- Foto: AP</span></span></p><p>
Både Tinkoff-Saxo og Trek arbejdede ihærdigt for at få jagten på sejren til at 
gå i opfyldelse, hvorimod John Degenkolbs Giant-Alpecin forholdt sig mere 
afventende, men tyskeren var altså også fuldt ud i stand til at tage vare på 
sig selv. 
</p><h3>
Sagde allerede inden starten, at finalen passede fint 
</h3><p>
Umiddelbart inden starten på løbet slog John Degenkolb fast, at han anså det 
for en fordel, at finalen atter var henlagt til Via Roma. 
</p><p>
»Det passer mig fint, at det stiger ganske let op mod mål de sidste 400 meter. 
Med næstrn 300 km i benene kan det komme til at spille en rolle«, lød 
vuderingen fra Degenkolb. 
</p><p>
Om det var det, der gjorde forskellen, skal være usagt, men en kendsgerning er 
det i hvert fald, at Degenkolb havde timet sin finis perfekt. 
</p><h3>
Satte sig på hjul af italiener 
</h3><p>
Mens Kristoff blev ført frem af sin italienske holdkammerat Luca Paolini og 
selv skruede op for turboen, da der manglede 200 meter, satte tyskeren sig 
på hjul af den unge italiener Nicola Bonifazio. 
</p><p>
Først da denne ikke kunnne skyde topfarten længere, trådte Degenkolb an, og 
med en kraftfuld forcering tordnede han forbi de sidste rivaler og kunne 
bryde ud i begejhstring over karrierens hidtil fornemst triumf. 
</p><p>
John Degenkolb erobrede tilbage i 2010 sølv ved U23-verdensmesterskaberne i 
Australien efter Michael Matthews og blev det følgende år professionel på 
HTC-Colombia. 
</p><h3>
Fik sit gennembrud i Vueltaen 
</h3><p>
Efter en enkelt sæson gjorde han landsmanden Marcel Kittel selskab på 
Argos-Shimano, og selv om navnet er skiftet til Giant-Alpecian, er det her, 
han stadig udfolder sig. 
</p><p>
John Degenkolb fik sit internationale gennembrud i 2012, da han vandt fem 
etaper i Vuelta a España efter det år i øvrigt at være blevet nr. 5 ved sin 
første optræden i Milano-Sanremo. 
</p><p>
Siden har tyskeren udviklet sig støt og roligt som en fysisk meget stærk 
sprinter, der foretrækker krævende finaler for at kunne hævde sig maksimalt. 
</p><p>
Sidste år blev han bl.a. nr. 2 i Paris-Roubaix efter hollænderen Niki Terpstra 
(Etixx-Quick Step), der kom alene til mål, og tyskeren var atter på spil i 
Vueltaen, hvor han vandt fire etaper og sluttede som nr. 1 i 
pointkonkurrencen. 
</p><p>
I denne sæson har han været først over stregen på en etape i Dubai Tour, 
ligesom han er noteret for to andenpladser på etaper i Ruta del Sol. 
</p><h3>
Dansker på hospåitalet efter styrt 
</h3><p>
Milano-Sanremo blev skæmmet af flere dramatiske styrt. Et af dem gik ud over 
Tinkoff-Saxos Christopher Juul-Jensen, der var uheldig på nedkørslen fra 
Capo Berta knap 40 km fra mål. 
</p><p>
Den 25-årige dansker blødte kraftig fra en flænge over det ene øje og blev 
kørt på hospitalet, men de første bulletiner indikerer ikke, at der er grund 
til alvorlig bekymring. 
</p><p class=" bl-elem">
På nedskørslen fra Poggio var det blandt andre den polske verdensmester Michal 
Kwiatkowski og dennes tjekkiske Etixx-Quick Step-holdkammerat Zdenek Stybar 
samt belgieren Philippe Giulbert (BMC), der udsattes for en voldsom medfart. 
</p>	
</div>
</div></body></html>
