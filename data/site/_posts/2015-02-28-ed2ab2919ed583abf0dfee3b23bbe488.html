---
layout:     post
title: 	    "Omar el-Hussein kørte i taxa til terrorangreb"
post_author:	    
post_date:	    Sat, 28 Feb 2015 09:39:30 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2567789/omar-el-hussein-koerte-i-taxa-til-terrorangreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under <b>det værste angreb</b> 
på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og tre 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<div class="art-quote article-box">
<p class="quote"/>
<blockquote>
<p class="quote-txt">
</p><p>Det er som</p><p> at have 10.000 brikker, som</p><p> alle ligger med ryggen opad</p><p class=" bl-elem"/>

<p class="sender">
</p><p class=" bl-elem">Jørgen Skov, politiinspektør</p> 

</blockquote>
</div><p>
Den 22-årige danskpalæstinenser, Omar el-Hussein, benyttede sig af taxakørsel 
allerede inden angrebet ved Krudttønden, som kostede en 55-årig 
filminstruktør livet og sårede tre andre. 
</p><p>
Det viser nye oplysninger, som Politiken er kommet i besiddelse af, og som 
lederen af efterforskningsenheden ved Københavns Politi, politiinspektør 
Jørgen Skov, har valgt at bekræfte. 
</p><p>
»Han prajer en taxa, og det sker, efter at vidner har set ham på Æbeløgade. 
Han kører et stykke af vejen mod Krudttønden, stiger af og går så til fods 
det sidste stykke«, siger Jørgen Skov. 
</p><p>
Vidnerne, et yngre par, ser Omar el-Hussein forlade Æbeløgade på Ydre Østerbro 
til fods. 
</p><p>
»Det er fra vidneudsagn som disse, at vi får et fikspunkt på den mulige start 
på gerningsmanden rute, og derfra arbejder vi på at finde videoer langs 
ruten. Så begynder vi stille og roligt at få lagt hans færden fast på vejen 
mod Krudttønden«, siger Jørgen Skov. 
</p><p><b class="ext-link">REKONSTRUKTION</b><a class="embeddedlink" href="http://politiken.dk/magasinet/feature/ECE2553780/rekonstruktion-13-timer-og-27-minutter/">13 timer og 27 minutter</a></p><p>
Politiinspektøren ønsker ikke at belyse yderligere detaljer om gerningsmandens 
adfærd eller eventuelle rute ud over, at situationen omkring denne første 
taxatur fra området ved Æbeløgade er klarlagt. Københavns Politi har fundet 
og afhørt taxachaufføren. 
</p><p>
Han vil dog gerne benytte lejligheden til at understrege vidners centrale 
betydning for politiets rekonstruktion af gerningsmandens færd gennem 
København. 
</p><p>
»Allerede om mandagen (16. februar, red.) efter skyderierne har vi omkring 300 
vidneudsagn på de efterlysninger, vi har været ude med, som vi arbejder 
videre med, og som er med til at klarlægge hans rute«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2567476/fredsring-samlede-koebenhavnerne-paa-tvaers-af-religioner/">Fredsring samlede 
københavnerne på tværs af religioner</a></p><p>
Efter angrebet på Krudttønden flygter Omar el-Hussein til fods. Det er 
herefter på Borgmester Jensens Allé i umiddelbar nærhed af gerningsstedet, 
at han røver en mørkeblå VW Polo fra en person. Det sker kort efter klokken 
15.33, hvor politiet modtager alarmen om skyderiet. 
</p><p>
Derefter fortsætter han, ifølge Jørgen Skov, formodentlig i en nogenlunde lige 
rute frem til Borgervænget 25 på Østerbro, hvor han efterlader Poloen. 
Klokken 17.34 bliver politiet kontaktet af et vidne, som har fundet den 
efterlyste bil. 
</p><p>
»Den henvendelse er helt central. Vi kaster alt ind på at lave forhør derude 
og finde frem til videoovervågning, så vi kan lægge billeder ud og begynde 
at efterlyse gerningsmanden«, siger han. 
</p><h3>
Videomateriale afgørende 
</h3><p>
Overvågningsbåndene ledte som bekendt politiet til Omar el-Husseins anden 
taxatur den dag og førte frem til adressen i Mjølnerparken, hvor politiet 
fik kontakt med ham tidligt søndag morgen 15. februar. 
</p><p>
Politiinspektøren sammenligner arbejdet med at genskabe den 22-åriges flugtvej 
med et puslespil: »Det er som at have 10.000 brikker, som alle ligger med 
ryggen op. Vi vender hver en brik for at se, hvad vi har. Vi fanger et glimt 
af ham på en overvågning et sted og søger så efter, hvor vi kan finde ham 
næste gang«. 
</p><p>
Derfor er alle vidneudsagn, som kan være med til at cementere gerningsmandens 
færd, vigtige, understreger Jørgen Skov. 
</p><p>
»Folk behøver ikke at overveje, om politiet kender til de forskellige forhold 
i forvejen. Man skal heller ikke tænke på, om det, man har set, nu også 
passer med det, som er kommet frem. Hvert vidne har sine egne iagttagelser, 
og det er af stor betydning, at man henvender sig til os, hvis man føler, 
man sidder med noget viden«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2566346/ung-mand-sigtet-for-at-hjaelpe-terroristen-i-koebenhavn/">Ung mand sigtet for at hjælpe 
terroristen i København</a></p><p>
Æbeløgade og Borgervænget, hvor han efterlod den røvede bil, ligger ganske nær 
den adresse i Vognmandsmarken, hvor politiet i løbet af dagen i går 
gennemførte ransagning af en lejlighed og nogle kælderrum. Ransagningen har 
angiveligt tilknytning til den ny anholdelse, som politiet foretog fredag 
formiddag af en yngre mand, det rapporteres i familie med Omar el-Hussein, 
og som vil blive fremstillet i et grundlovsforhør lørdag formiddag. 
</p><p class=" bl-elem">
I forvejen er to yngre mænd varetægtsfængslet frem til 26. marts, sigtet for 
medvirken til drab og drabsforsøg og for at have hjulpet gerningsmanden i 
forbindelse med angrebene ved Krudttønden og synagogen. 
</p>	
</div>
</div></body></html>
