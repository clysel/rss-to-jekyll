---
layout:     post
title: 	    "Overstadig jubelrus i Norge efter Kristoffs storslåede opvisning"
post_author:	    
post_date:	    Sun, 05 Apr 2015 19:58:47 +0200
post_site:	    politiken.dk 
post_link:	    http://politiken.dk/sport/cykling/ECE2617095/overstadig-jubelrus-i-norge-efter-kristoffs-storslaaede-opvisning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I Norge hersker der naturligt nok stormende begejstring efter 27-årige 
Alexander Kristoffs bragende opvisning i Flandern Rundt. 
</p><p>
»Det største i norsk cykelsports historie«, fastslår landets største avis 
Verdens Gang således i en overskrift i sin netudgave med henvisning til, at 
noget tilsvarende er blevet sagt undervejs i norsk TV 2’s reportage. 
</p><p>
Og det konstateres ligeledes uden forbehold, at triumfatoren i den belgiske 
klassiker allerede har overtrumfet nyere tids ellers mest tiljublede norske 
helt, den mangedobbelte etapevinder og indehaver af den gule førertrøje i 
Tour de France, Thor Hushovd, der har indstillet karrieren. 
</p><h3>
Kristoff fortjener al mulig ros 
</h3><p>
Det indebærer også, at Kristoff har lagt en anden af sine berømte og endnu 
aktive landsmænd, Edvald Boasson Hagen (MTN-Qhubeka), bag sig, og der skal 
ikke herske tvivl om, at Kristoff fortjener al den ros, han i øjeblikket 
soler sig i. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2617017/faenomenal-nordmand-leverer-forrygende-bedrift/">Fænomenal nordmand leverer 
forrygende bedrift</a></p><p>
Det var en bedrift af de exceptionelle, da det norske spurtfænomen kunne føre 
et 27 km langt udbrud succesrigt til ende ved i spurten problemfrit at 
afvise sin sidste rival, hollænderen Niki Terpstra (Quick Step). 
</p><p>
Men ligefrem at påstå, at Kristoff legede sig til sejren, som det beskrives i 
visse norske reportager, er ikke alene en overdrivelse, men også i høj grad 
en underkendelse af det enorme slid, der lå bag triumfen. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/Belgium_Cycling_Tou_926089k.jpg" alt="" border="0"/><span class="caption"><span class="f-img-caption">Sejr. 
</span>- Foto: AP</span></span></p><h3>
Klar føring på sæsonens vinderstatistik 
</h3><p>
Der var bestemt ingen leg over de kraftanstrengelser, nordmanden stillede til 
skue, men mon ikke også vi danskere ville være forfaldet til svulmende 
lovprisninger, hvis det havde været en rød-hvid aktør, der havde leveret en 
præstation som Kristoffs. 
</p><p>
Med sejren øgede han sin føring på sæsonens vinderstatistik, hvor han nu har 
nået den halv snes gevinster, mens australieren Richie Porte (Sky) og briten 
Mark Cavendish (Etixx-Quick Step) er noteret for henholdsvis syv og seks. 
</p><p>
Kristoffs forårsprogram omfatter også det belgiske storløb Scheldeprijs på 
onsdag og den franske klassiker Paris-Roubaix på søndag, og det skal blive 
interessant at se, om han kan holde formkurven på samme høje niveau en uge 
endnu. 
</p><h3>
Hyldestoptræden på hjemmebane i vente 
</h3><div class="art-fakta article-box">
<h4 class="">
Flandern Rundt </h4>
<div class="fakta-body" data-buildingblock="embedded_factboxlink">
<ul><li>1. Alexander Kristoff, Norge (Katusha), 6.26.38 timer</li><li> 2. Niki Terpstra, Holland (Quickstep), samme tid</li><li> 3. Greg Van Avermaet, Belgien (BMC), 7 sekunder efter</li><li> 4. Peter Sagan, Slovakiet (Tinkoff-Saxo), 17</li><li> 5. Tiesj Benoot, Belgien (Lotto), 35</li><li> 6. Lars Boom, Astana (Holland), s.t.</li><li> 7. John Degenkolb, Tyskland (Giant), 48</li><li> 8. Jürgen Roelandts, Belgien (Lotto), s.t.</li><li> 9. Zdenek Stybar, Tjekkiet (Quickstep)</li><li> 10. Martin Elmiger, Schweiz (IAM), s.t.</li><li> 73. Matti Breschel, Danmark (Tinkoff-Saxo), 7.08 minutter efter</li><li> 96. Christopher Juul Jensen, Danmark (Tinkoff-Saxo), 10.27</li><li> 102. Magnus Cort Nielsen, Danmark (GreenEdge), s.t.</li><li class=" bl-elem"> 112. Lasse Norman Hansen, Danmark (Garmin), 12.55</li></ul><p class=" bl-elem"><b> Udgået:</b> bl.a. Lars Ytting Bak, Danmark (Lotto), Michael Mørkøv, 
Danmark (Tinkoff-Saxo).
</p>
</div>
</div><p>
»Min drøm var at vinde Flandern Rundt, men jeg håber da, at der er nogle gode 
resultater i mig endnu«, fastslår det russiske Katusha-mandskabs norske 
guldklump, der efter brostensstrabadser i det nordlige Frankrig kan se frem 
til en fortjent pause. </p><p>
Men også til en enorm hyldestoptræden på hjemmebane, når han i slutningen af 
maj skal forsøge at henmtage sig års samlede sejr i Tour des Fjords, hvor 
han lige netop stødte danske Magnus Cort fra tronen med et enkelt sekund. 
</p><h3>
Team Sky var dagens store taber 
</h3><p>
Dagens store taber var ikke Niki Terpstra, der ganske som ventet måtte se sig 
slået af Kristoff i spurten. 
</p><p>
Ejheller Tinkoff-Saxos slovakiske trumf Peter Sagan, selv om den russiske 
holdejer Oleg Tinkov næppe er overstadig begejstret for den fjerdeplads, det 
blev til. 
</p><p>
Derimod fik det britiske storhold Team Sky langt fra indfriet forvcentningerne 
– og slet ikke efter at kollektivet havde slidt ihærdigt og konstant det 
meste af dagen for at holde begivenhederne under kontrol. 
</p><p>
Facit blev en 14.-plads til waliseren Geraint Thomas, der af mange var anset 
for løbets mest fremtrædende favorit efter sin overbnevisende sejr forrige 
fredag i E3 Harelbeke. Han sluttede imidlertid i den slagne gruppe på otte 
mand, der fra tyskeren John Degenkolb (Giant-Alpåecin) på syvendepladsen og 
nedefter noteredes for et minus på 49 sekunder. 
</p><h3>
Intet alternativ for Etixx-Quick Step 
</h3><p>
Måske kunne Niki Terpstra have forsøgt at slippe af med Kristoff inden selve 
finalen, men med 260 km i benene og en flok forfølgere halsende ikke alt for 
langt bgude, er det lettere sagt end gjort. 
</p><p>
Terpstra greb ud efter lykken og havde blot det uheld, at Kristoff var lige 
netop så stærk, som hans seneste præstationer har antydet. Og da de to først 
var sluppet fri, eksisterede der ikke så mange andre muligheder end at satse 
til det sidste for hollænderen. 
</p><p>
Ganske vist havde det belgiske nationalidol, den tidligere tredobbelte 
Flandern Rundt-triumfator Tom Boonen, på forhånd proklameret, at ingen ville 
være interesseret i at få Alexander Kristoff med hjem i et udbrud, fordi det 
på grund af nordmandens spurtstyrke ville være det samme som at forære 
sejren væk. 
</p><p>
Men det belgiske storhold havde, som løbet nu formede sig, intet alternativ 
til det scenario, der udspillede sig af den simple grund, at Kristoff var 
samtlige rivaler overlegen. 
</p><h3>
Sagan dokumenterede atter sit format 
</h3><p>
Heller ikke Tinkoff-Saxos slovak Peter Sagan kunne have grebet opgaven meget 
anderledes an. 
</p><p>
Slovakken var ligesom de fleste andre ikke villigt til at satse maksimalt, da 
Niki Terpstra angreb med 27 km tilbage, fordi både Oude Kwaremont og 
Paterberg på det tidspunkt endnu lurede forude. 
</p><p>
Men da belgieren Greg Van Avermaet (BMC) iværksatte en modoffensiv, var Sagan 
den eneste, der dristede sig til at gå med. Det rakte ikke til det maksimale 
udbytte, og kræfterne var også sluppet op, da der skulle kæmpes om 
tredjepladsen, men slovakken dokumenterede endnu engang sit format. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2616595/tinkov-oensker-riis-tillykke-og-letter-presset-paa-sagan/">Tinkov ønsker Riis tillykke og 
letter presset på Sagan</a></p><p>
Om placeringen som nr. 4 så berettiger til årsgagen på anslået 30 mio. kr., er 
et problem, som Oleg Tinkov må gøre op med sig selv. Sagan har endnu et skud 
i bøssen på søndag i Paris-Roubaix, og her vil han automatisk atter høre til 
favoritterne. 
</p><h3>
Fire danskere fuldførte 
</h3><p>
Matti Breschel sluttede som nr. 73 i en gruppe på 15 ryttere, der noteredes 
for et minus på 7.08 minutter, Tinkoff-Saxo-holdkammeraten Christopher 
Juul-Jensen var yderligere 3.19 minutter bagude som nr. 96. 
</p><p>
I samme gruppe sluttede også den danske debutant Magnus Cort (Orica-GreenEdge) 
på 102.-pladsen, mens Lasse Norman (Cannondale-Garmin) blev nr. 112 med et 
minus på 12.55. 
</p><p class=" bl-elem">
Hverken Lars Bak, der så længe havde ydet et fortrinligt stykke arbejde i sit 
belgiske Lotto Soudal-mandskabs tjeneste, eller Tinkoff-Saxos tredje danske 
deltager Michael Mørkøv nåede til vejs ende. 
</p>	
</div>

</div></body></html>
