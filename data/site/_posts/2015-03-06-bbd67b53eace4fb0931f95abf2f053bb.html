---
layout:     post
title: 	    "Sympatikonflikter kan lamme Norwegian helt"
post_author:	    
post_date:	    Fri, 06 Mar 2015 14:28:12 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2576504/sympatikonflikter-kan-lamme-norwegian-helt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Intet brændstof. Ingen bagagehåndtering. Ingen rengøring af fly. Og ingen 
catering. 
</p><p>
Hvis fagforbundet 3F kommer til at gøre alvor af sit varsel om en 
sympatikonflikt med de strejkende norske piloter i Norwegian, bliver det 
stort set svært for selskabet at lette med sine fly fra Københavns lufthavn. 
Det siger Jan Villadsen, der er formand for 3F's transportgruppe, der har 
omkring 52.000 medlemmer. 
</p><p>
»Ultimativt betyder det, at Norwegian overhovedet ikke kan flyve. For de får 
ikke noget fuel, ingen bagage og catering ombord«, lyder det fra formanden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2571030/norwegian-strejke-saadan-er-du-stillet/">Norwegian-strejke: Sådan er du 
stillet</a></p><p>
Jan Villadsen understreger, at en eventuel konfliktsituation kun vil ramme 
Norwegian - ikke de mange flyselskaber, der flyver fra Københavns Lufthavn. 
</p><p>
»Vi gør ikke det her for at starte en konflikt men kun for at lægge pres på 
parterne for at få afsluttet konflikten«, siger Jan Villadsen. 
</p><p>
Selv om 3F fredag har varslet en sympatikonflikt, regner Jan Villadsen dog 
ikke med, at den bliver til noget. 
</p><p>
»Jeg tror, strejken er løst inden«. 
</p><h3>
Også piloter er klar med sympati 
</h3><p>
Hvis Norwegian-konflikten skulle fortsætte to uger endnu, er også 
Flyvebranchens Personale Union klar til at inddrage sine 1.500 medlemmer i 
en sympatikonflikt ved at opfodre dem til at sige nej til et vikarjob hos 
Norwegian. 
</p><p>
»Det er et signal om, at Norwegian selv må klare udfordringerne med deres 
piloter. De skal ikke inddrage andre organiserede medarbejdere i deres 
konflikt«, lød det torsdag fra unionens næstformand Thilde Waast til 
Politiken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2572507/strejke-ramt-norwegian-henter-fly-og-piloter-i-udlandet/">Strejke-ramt Norwegian henter 
fly og piloter i udlandet</a></p><p>
Udmeldingen kom efter, at Norwegian havde meldt ud, at selskabet ville forsøge 
at hente piloter fra andre selskaber til at flyve for Norwegian, mens 
strejken står på. 
</p><p>
Flyvebranchens Personale Unions medlemmer er primært piloter – blandt andet 
hos selskaber som Jettime, Thomas Cook Airlines og Air Greenland. 
</p><p>
En sympatikonflikt kan tidligst bryde ud om to uger. Efter reglerne skal 
fagforbundene afsende andet varsel om sympatikonflikt i næste uge. 
</p><p>
Siden sidste lørdag har Norwegian-ledelsen forsøgt at finde en løsning med 
Norwegian Pilot Union (NPU) og fagforeningen Parat i en fastlåst strid om 
piloternes ansættelsesforhold. Parterne er dog ikke nået frem til en fælles 
løsning. 
</p><p class=" bl-elem">
Det har siden da betydet omfattende flyaflysninger i hele Skandinavien både 
onsdag, torsdag og fredag. 
</p>	
</div>
</div></body></html>
