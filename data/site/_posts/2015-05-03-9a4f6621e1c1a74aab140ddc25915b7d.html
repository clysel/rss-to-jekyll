---
layout:     post
title: 	    "Dansk system skaber rent vand i Bangladesh"
post_author:	    admin
post_date:	    Sun, 03 May 2015 10:00:10 +0000
post_site:	    ing.dk 
post_link:	    http://ing.dk/artikel/dansk-system-skaber-rent-vand-i-bangladesh-175766
---
<html><body><div><section class="body">
			<p>Umiddelbart er det bare en stor kasse med vandhane, rørføringer og låg på. Men Blue Box-systemet, som kassen hedder, er kernen i det pilotprojekt, som den danske virksomhed Pure H2O har søsat i Bangladesh, og som renser spildevand/procesvand til drikkevandskvalitet.</p>
			<p>Planen er, at hver medarbejder på fabrikken skal have en dunk med fire liter vand med hjem hver dag.</p>
			<p>Det specielle ved Blue Box-­systemet er, at det anvender et to-barriere-system, der både benytter en omvendt osmosemembran og uv-belysning af vandet.</p>
			<p><figure class="plugin right zoomable"><img data-original-image="http://ing.dk/sites/ing/files/bluebox.png" src="http://ing.dk/sites/ing/files/styles/w1120_media_right/public/bluebox.png?itok=L-Bmosny" alt=""/></figure></p>
			<p>»Det betyder, at vandet, der kommer ud som drikkevand her, er renere end det vand, vi tapper fra vandhanerne hjemme i Danmark,« siger Pure H2O’s ejer, Jesper  Ellegaard, da Ingeniøren møder ham ved indvielsen af anlægget i Bangladesh.</p>
			<p>Han understreger, at pilotprojektet på tekstilfabrikken har flere formål, der tilsammen skal gøre det bæredygtigt og rentabelt.</p>
			<h2>Bæredygtigt i alle ender</h2>
			<p>Det bæredygtige forklarer han sådan: Ved at rense og genbruge procesvandet – det vand, som kommer fra blandt andet vask af tekstilerne – spares der på råvand, som er en knap ressource i Bangladesh. Tekstilvirksomheden mindsker desuden sin CO2-udledning ved at bruge solcelleanlæg til at producere strømmen til pumpen og uv-lyset.</p>
			<p>Cirka halvdelen af det proces­vand, som renses igennem Blue Box-systemet, genindvindes som rent drikkevand – en stor mangelvare i Dhaka, en af verdens hurtigst voksende byer.</p>
			<p><aside class="plugin right box">
			  Pilotprojektet</aside></p>
			<p>Vandrensningsprojektet på Auko-Tex tekstilfabrikken i Gazipur, Bangla­desh, hører under Danidas nu skrinlagte Business Project Development-program. Det er et samarbejde mellem Auko-Tex og den lokale ingeniørvirksomhed Navana Group. Eksportrådets Vitus-program har støttet projektet i den indledende fase.
			</p>
			<p>Projektet er en del af det sundhedsforebyggende arbejde under HER-projektet (health enables return), hvor tekstilfabrikken træner ‘barfods-sundhedsundervisere’ blandt kvinderne og underviser i værdien af rent vand og gode hygiejne- og sanitetsforhold.</p>
			<p>»Masser af tekstilarbejdere bliver syge, fordi de drikker urent vand. På sigt er målet at få nedbragt antallet af månedlige sygedage for hver kvinde til omkring tre-fire stykker, hvor det i dag er mellem fire og fem. Også fabrikken vil vinde ved færre sygedage, og det er vigtigt, at projektet kan vise, at det kan betale sig – altså er forretningsdygtigt,« siger Jesper Ellegaard.</p>
			<p>»Lige nu er vi på version 1.0 og har vist, at vi kan rense vand til drikkevandskvalitet. Der skal justeres ind, både hvad angår smagen af vandet og brug af f.eks. flere filtre med aktivt kul, og den endelige løsning ser med stor sandsynlighed lidt anderledes ud,« siger Jesper Ellegaard.</p>
			<h2>Mobilt og kompakt system</h2>
			<p>Jesper Ellegaard købte Blue Box-­systemet i 2002, fordi han gerne ville internationalisere sin virksomhed, Ellegaard Components, der i mere end 50 år har arbejdet med transportbånd, og fordi han kunne se, at der var et globalt potentiale og en niche i forhold til at skaffe rent drikkevand under vanskelige vilkår til bl.a. militær og beredskaber.</p>
			<p>Siden har Pure H2O, der holder til i Roskilde, arbejdet på at raffinere Blue Box-systemet, så det fremstår mobilt, kompakt og lige til at sende med en container. Hans kundekreds er typisk nødhjælps­organisationer, militær og beredskaber.</p>
			<p>Men Jesper Ellegaard regner med, at pilotprojektet i Bangladesh vil åbne nye døre inden for tekstilindustrien, og på sigt også gøre systemet til en god CSR-investering (corporate social responsability) for danske og internationale tøjmærker, der får produceret tøj i Bangladesh.</p>
			<p>»Potentialet i Bangladesh for at omdanne en del af en tekstilfabriks spildevand til rent drikkevand er enormt. Lige nu er der omkring 5.000 eksporterende tekstil- og tøjfabrikker. I 2021 regner Bangla­deshs regering med op mod 10.000 tekstilfabrikker,« siger Jesper Ellegaard.</p>
		</section>
		  </div></body></html>
