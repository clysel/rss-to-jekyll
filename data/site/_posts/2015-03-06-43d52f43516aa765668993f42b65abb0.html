---
layout:     post
title: 	    "Politi: Brand i etageejendom er formentlig påsat"
post_author:	    
post_date:	    Fri, 06 Mar 2015 20:43:43 +0100
post_site:	    politiken.dk 
post_link:	    http://politiken.dk/indland/ECE2577216/politi-brand-i-etageejendom-er-formentlig-paasat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Beboerne i en etageejendom på Vikingevej i Nørresundby er blevet evakueret, efter at en brand, som politiet formoder var påsat, brød ud i kælderen.</p><p>Det oplyser Nordjyllands Politi fredag aften. Beredskabscenter Aalborg og politipatruljer er sendt til stedet.</p><p>I kælderen under bygningens nummer 15 og 17 var der ild i to madrasser.</p><p>Da brandvæsnet havde fået styr på flammerne, var der brandskader at se i kælderen og sod og røgskader i de to opgange.</p><p>De to opgange blev evakueret og beboerne samlet i et fællesrum. Politiet forventer, at beboerne inden længe kan komme tilbage til deres lejligheder.</p><p class=" bl-elem">Politiet efterlyser vidner, som ved noget om, hvordan branden er opstået. Hvis man har oplysninger om mistænkelige personer i området, bedes man ringe til 114, oplyser politiet.</p>	
</div>
</div></body></html>
