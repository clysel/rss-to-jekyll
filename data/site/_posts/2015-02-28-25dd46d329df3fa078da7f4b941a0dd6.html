---
layout:     post
title: 	    "Charmerende østfransk by er porten til Europas sneparadis"
post_author:	    
post_date:	    Sat, 28 Feb 2015 08:00:26 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2565194/charmerende-oestfransk-by-er-porten-til-europas-sneparadis/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Grenoble</h4>
<div class="fakta-body" data-buildingblock="embedded_factboxlink">
<span class="img-contimg-fl-left"><img class="image inlineLightBox" src="http://multimedia.pol.dk/archive/00916/WEEKEND_Grenoble_15_916606d.jpg" alt="" border="0"/></span>
</div>
</div><div class="art-fakta article-box">
<h4 class="">
3 Gode Råd</h4>
<div class="fakta-body" data-buildingblock="embedded_factboxlink">
<p><b>1.</b><b>Direkte fly fra Danmark</b></p><p>
SAS flyver to gange dagligt fra Kastrup til Genève, og easyJet har én daglig 
afgang. Fra Genève er der tog direkte til Grenoble. 
</p><p><a class=" bl-elem" href="http://www.sncf.fr"><i class=" bl-elem">SNCF</i></a></p><p><b>2. Grenoble rundt på cykel</b></p><p>
Man kan leje cykel i bygningen foran Grenobles banegård og tage på tur langs 
Isère-floden. 
</p><p><b>3.</b><b>Med tog til skiparadis</b></p><p>
Det er ideelt at kombinere besøg i Grenoble med skiferie. Tag tog fra Grenoble 
til Moûtiers og videre i bus til Val Thorens, Europas højest beliggende 
skisportssted. Skipister og -lifter knytter et skiparadis med 600 km løjper 
sammen. Hos Michelin-kokken Jean Sulpice, der har lagt navn til egen 
restaurant, stiller man skiene uden for restauranten, og støvler erstattes 
af hjemmesutter til låns. 
</p><p class=" bl-elem"><a href="http://www.jeansulpice.com" target="_blank"><i class=" bl-elem">Jean Sulpice</i></a><i class=" bl-elem">.</i></p>
</div>
</div><p>
For enden af Grenobles lange avenuer troner Alperne med skinnende snemasser. 
</p><p>
Grenoble i det østlige Frankrig er en herligt overskuelig by, som ligger ved 
bredden af floderne Isère og Drac. Den kompakte bymidte er bl.a. en blanding 
af bygninger og reminiscenser fra romertiden, middelalderen og renæssancen. 
Turistattraktionerne ligger næsten alle inden for gåafstand. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/frankrig/ECE1366008/laesernes-tips-de-bedste-madoplevelser-i-frankrig/">Læsernes tips: De bedste 
madoplevelser i Frankrig</a></p><p>
Mange franskmænd taler med en blanding af ironi og velvilje om Grenoble som 
’dunjakkens hovedstad’. Det er ikke mindst en ung universitetsby og en meget 
sportsorienteret by. 
</p><p>
Folk fra Grenoble tager til de nærliggende bjerge for at stå på ski om 
vinteren og vandre om sommeren med samme selvfølge som indbyggerne i Rio 
tager på stranden. Vandreruter starter i selve byen. Og man står på ski 
bl.a. i Chamrousse, som ligger 30 minutter ude af byen. Stedet blev brugt 
under de olympiske vinterlege i 1968. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE1121523/europas-smukkeste-togture/">Europas smukkeste togture</a></p><p>
Cyklisme har længe været udbredt i Frankrigs fladeste by, som er ganske 
handicapvenlig. Byens hjerte har næsten altid banket til venstre. Ved 
kommunalvalget sidste år blev socialdemokraterne sat fra bestillingen af en 
alliance mellem miljøparti, borgerliste og venstrefløj. Det var første gang, 
miljøpartiet EELV overtog en borgmesterpost i en større by i Frankrig. En af 
de første beslutninger var forbud mod udendørs reklame. Fra 1. april må 
anmassende reklamestandere vige for træer. 
</p><h2 class="bread-text-header first">
FREDAG 
</h2><h3><b>1. Klokken 17: Bo i byens hjerte</b></h3><p>
Hôtel de l’Europe er byens ældste hotel. Mens lobby og værelser er 
gennemmoderniserede, er dele af inventaret som den knirkende trappe holdt i 
gammel stil. Hotellet er et perfekt udgangspunkt for at udforske den gamle 
bydel med dens gyder og mindesmærker, der rækker helt tilbage til romerne. 
Det ligger ud til den centrale plads, Place Grenette, hvor Napoleons 
soldater slog lejr under kejserens spektakulære tilbagevenden til Frankrig 
for 200 år siden. Grenoble er sidste stop på Route Napoléon, turistruten fra 
Middelhavet til Alperne, som følger kejserens rejse efter flugten fra 
fangeøen Elba, hvortil de europæiske kongehuse havde drevet ham i eksil i 
1814. 
</p><p><a href="http://www.hoteleurope.fr" target="_blank"><i class=" bl-elem">Hotel de l'Europe</i></a><i class=" bl-elem">, 
Place Grenette 22.</i></p><h3><b>2. Klokken 17.30: I kabelbane over byen</b></h3><p>
Europas første kabelbane i en storby blev anlagt i Grenoble i 1934. De sjove, 
runde kabiner kan ses fra hele byen på deres vej fra Isère-flodens bred op 
til fæstningen Bastille, 266 meter højere oppe. 
</p><p>
Fra den gamle fæstning kan man på klare dage se Mont Blanc og derudover de 
nære, sneglinsende bjergkæder. Hvor de to floder Drac og Isère mødes, ligger 
de videnskabelige institutioner, som gør Grenoble til Frankrigs førende 
forskningssted uden for Paris. Den store, cirkelformede synchrontron kan 
teste elektroners hastighed. 
</p><p><a href="http://www.bastille-grenoble.fr/english" target="_blank"><i class=" bl-elem">Bastille</i></a><i class=" bl-elem">.</i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/frankrig/nice/ECE1609206/oplev-marseilles-overraskende-bagside/">Oplev Marseilles overraskende 
bagside</a></p><h3><b>3. Klokken 19.30: Spis lokalt </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/La_Ferme_a___De__de_916601y.jpg" alt="" border="0"/><span class="caption"><span class="f-img-caption">landligt. 
</span>På restaurant La ferme à Dédé serveres lokale specialiteter i rustikke omgivelser. Foto: Alain Potignon</span></span></p><p>
Restauranten La ferme à Dédé (’Dédés bondegård’) byder på specialiteter fra 
Grenoble-området Le Dauphiné og fra Savoyen, hvor mange berømte 
skisportssteder ligger. 
</p><p>
Midt i lokalet med dets rå, ujævne mure og under det lave loft står en 
hestevogn, og det vrimler med gamle landbrugsredskaber. Selvfølgelig kan man 
få fondue, der i regionen består af tre oste, som brød dyppes i, foruden 
ostedryppende raclette, og de lokale ravioles, som indeholder lokal ost frem 
for tomat og kødsauce. 
</p><p><a target="_blank" href="http://www.restaurantlafermeadede.com"><i class=" bl-elem">Restaurant 
La ferme à Dédé</i></a><i class=" bl-elem">, Rue Barnave 24.</i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/frankrig/ECE2254865/nu-er-det-slut-med-at-overse-frankrigs-gastronomiske-hoejborg/">Nu er det slut med at overse 
Frankrigs gastronomiske højborg</a></p><h3><b>4. Klokken 22: På bar i øko-kvarter</b></h3><p>
Køb billet for 1,50 euro og hop på sporvogn A fra den centrale Place 
Victor-Hugo. På vejen ser du en anden del af Grenoble, mere multikulturel 
med arabiske hæng-ud-steder og spisesteder. Du står af ved fjerde stop ved 
det helt nyåbnede, hypermoderne koncertsted La Belle Électrique. Baren i 
kælderen er åben til kl. 1. Hele området er del af et nyt, økologisk 
bæredygtigt kvarter, som også omfatter et udstillingssted og restaurant. 
</p><p><a target="_blank" href="http://www.la-belle-electrique.com"><i class=" bl-elem">La Belle 
Electrique</i></a><i class=" bl-elem">, Esplanade Andry-Farcy 8.</i></p><h2 class="bread-text-header ">
LØRDAG 
</h2><h3><b>5. Klokken 10: På shopping i torvehaller</b></h3><p>
Les Halles St-Clair er torvehaller beliggende i en jernindrammet glasbygning. 
Her finder du lokale specialiteter. Det er fiskemarked, fjerkræ, kød, 
charcuteriafdeling, frugt- og grønt og udbud af de lokale, berømte nødder. 
Få en af de fede, lokale Saint-Marcellin-oste eller en Beaufort, Reblochon 
eller Tomme fra Savoyen vakuumpakket til at bringe med hjem. 
</p><p>
Hos vinhandlen finder du et udvalg af Chartreuse, den lokale likør lavet på 
planter og udviklet af nonner fra klostret la Grande-Chartreuse, lidt nord 
for Grenoble. 
</p><p><a target="_blank" href="http://www.halles-grenoble.com"><i class=" bl-elem">Les Halles 
Saint-Claire</i></a><i class=" bl-elem">, Place Sainte-Claire.</i></p><h3><b>6. Klokken 11: På opdagelse i den gamle by</b></h3><p>
Grenobles gamle bymidte har nogenlunde samme omrids som den romerske by Cularo 
i tredje århundrede f.v.t. Små runde metalplader på asfalten viser daværende 
bymurs forløb, og man kan et par steder se større murfragmenter. I 1.200 år 
holdt Grenoble sig inden for det mindre område, som i dag afgrænses af 
kunstmuseet, Isère-floden og pladserne Grenette og Notre-Dame. Bag 
revolutionsmonumentet på Place Notre-Dame begynder den mere parisiske eller 
Hausmannske bydel med facader fra forrige århundredskifte med figurer og 
støbejernsbalkoner. I den anden ende af pladsen ligger katedralen i romansk 
stil. 
</p><p><i class=" bl-elem">Place Notre-Dame.</i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/hoteller/ECE2340103/hoteltjek-fransk-luksus-med-britisk-tilsaetning/">Hoteltjek: Fransk luksus med 
britisk tilsætning</a></p><h3><b>7. Klokken 12: På kunstmuseum</b></h3><p>
Grenoble har en af Frankrigs store kunstsamlinger. Det nye kunstmuseum er fra 
1994. Samlingen omfatter værker af nogle af især Frankrigs største 
kunstnere: Picasso, Marquet, Monet, men også Warhol, Nauman, Polke og Jorn. 
Der er også lokale kunstnere, hvoraf den mest kendte er Henri Fantin-Latour. 
Landskabsmalere har ladet sig inspirere af nærliggende søer, gletsjere og 
bjerge. Museet har også en arkæologisk afdeling. 
</p><p><a target="_blank" href="http://www.museedegrenoble.fr"><i class=" bl-elem">Musée de Grenoble</i></a><i class=" bl-elem">, 
Place de Lavalette 5.</i></p><h3><b>8. Klokken 13.30: På italiensk restaurant</b></h3><p>
Gå ad fodgængerbroen over Isère-flodens rivende strøm. På højre bred ligger 
det italienske kvarter, Saint Laurent. 
</p><p>
Hver fjerde indbygger i Grenoble er af italiensk oprindelse. Italienske 
migrantarbejdere arbejdede bl.a. på byens store handskefabrikker i forrige 
århundrede. Restaurant Toscana er italiensk ejet og byder f.eks. på risotto 
med ost, gnocchi med champignon og hjemmelavet pasta. 
</p><p><a target="_blank" href="http://www.toscanagrenoble.com"><i class=" bl-elem">Restaurant Toscana</i></a><i class=" bl-elem">, 
Quai Perrière 46.</i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE1542245/tag-med-til-frankrigs-gastronomiske-hovedstad/">Tag med til Frankrigs 
gastronomiske hovedstad</a></p><h3><b>9. Klokken 15: På skisportsmuseum</b></h3><p>
Lige over Saint Laurent-kvarteret og nogle skridt op ad bjerget mod 
Bastille-fæstningen ligger et gammelt kloster. Det er i dag sæde for museet 
om regionens historie, Le Musée Dauphinois. På museets 3. sal er der en 
udstilling om skisportens historie. 
</p><p><a target="_blank" href="http://www.musee-dauphinois.fr"><i class=" bl-elem">Musée Dauphinois</i></a><i class=" bl-elem">, 
rue Maurice Gignoux 30.</i></p><h3><b>10. Klokken 17: Stendhals vinranker</b></h3><p>
Bysbarnet Stendhal (1783-1842) er en af Frankrigs største forfattere, kendt 
for humor, aktionsmættede romaner og klarhjernede analyser. Stuerne i hans 
barndomshjem i den gamle bymidte er i dag museum. Man skal ind gennem en 
gård og op på 2. sal. En terrasse med vinranker vender ud mod byens centrale 
haveanlæg, le jardin de ville. Stendhal hadede småtskårne franskmænd, men 
han elskede Grenobles omkringliggende natur. 
</p><p><a target="_blank" href="http://www.bm-grenoble.fr/1083-musee-stendhal.htm"><i class=" bl-elem">Musée 
Stendhal</i></a><i class=" bl-elem">, Grande Rue 20.</i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE2439430/derfor-er-verdens-mest-besoegte-turistland-saa-populaert/">Derfor er verdens mest besøgte 
turistland så populært</a></p><h3><b>11. Klokken 19: På Frankrigs næstældste café</b></h3><p>
Mange elementer i La Table Ronde stammer helt tilbage til tiden fra cafeens 
åbning i 1739, men det er langtfra en turistfælde. 
</p><p>
Lokale beboere nyder at sidde mellem spejle og gamle møbler og spise 
traditionel pølse og de lokale ravioli, som er små og firkantede, og 
indeholder ost, persille og creme. 
</p><p>
Pladsen foran cafeen er byens smukkeste med parlamentet fra det 16. 
århundrede, og den er tydeligvis udbygget i anden stil 100 år senere, og 
kirken Saint-André. 
</p><p>
Musikken til Paris’ revolutionære kommunarders sang i 1871, le Temps des 
Cérises, skulle være blevet komponeret her. 
</p><p><a target="_blank" href="http://www.restaurant-tableronde-grenoble.com"><i class=" bl-elem">Restaurant 
La Table Ronde</i></a><i class=" bl-elem">, Place Saint-André 7.</i></p><h3><b>12. Klokken 22: På bar med Erasmus</b></h3><p>
En stor del af byens 61.000 studerende er udlændinge med det såkaldte 
Erasmus-legat. De flokkes i middelalderbyen på små barer, der ofte har et 
irsk præg med bredt fadølsudvalg og landeflag og reklamevimpler i loftet. 
</p><p><i class=" bl-elem">Bukana Pub, Quai de Créqui 1.</i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/sneogski/ECE1883356/3-andre-hyggelige-skilandsbyer-i-frankrig/">3 andre hyggelige skilandsbyer 
i Frankrig</a></p><h3>
SØNDAG 
</h3><p><b>13. Klokken 8.38: Med tog ud i skilandet </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Val_d_Ise__re_jpg_916603d.jpg" alt="" border="0"/><span class="caption"><span class="f-img-caption">udflugt. 
</span>En tur til Val d’Isère byder på landsbyidyl og de bedste skifaciliteter. Foto: Alain Potignon</span></span></p><p>
Tag med toget fra Grenobles hovedbanegård til Bourg-Saint-Maurice, en tur på 
ca. 130 km. Herfra er der ca. 40 kilometers kørsel f.eks. med bus til Val 
d’Isère, hvor Isère-floden tager sit udspring. 
</p><p>
Det var et af de første skisportssteder i de franske alper. Landskabet ændrer 
sig efter Bourg-Saint-Maurice til store bjerge med sne som puddersukker. 
</p><p><i class=" bl-elem">Gare Grenoble, Place de la Gare. <a class=" bl-elem" target="_blank" href="http://www.sncf.fr">www.sncf.fr</a></i></p><p><b>14. Klokken 12: I lære hos michelinstjerne</b></p><p>
Hvis man ikke lige er i skihumør, kan man gå på kokkeskole hos michelinkokken 
Alain Lamaison på Hotel Beaume de l’Ours i Val d’Isère. Her er man i chefens 
laboratorium med særlige forme til at udskære grøntsager på finurlig vis og 
mandolinjern til at rive trøfler. 
</p><p>
Man kommer ikke til at aflure mesteren hans kunst. Men staldtricks skal man 
nok få samlet op. Afslutningsvis spiser man de tilberedte retter ledsaget af 
vine fra regionen. 
</p><p>
I Val d’Isère kan man nyde de gamle, restaurerede huse på hovedgaden, som 
giver byen et unikt landsbyagtigt præg. Der er en ro over Val d’Isère, som 
er fjernt fra det hektiske, kommercielle inferno, der hersker på de fleste 
skiressorter. 
</p><p class=" bl-elem"><a target="_blank" href="http://www.hotellesbarmes.com/en/events/events-hotel"><i class=" bl-elem">Hotel 
les Barmes de l'Ours</i></a><i class=" bl-elem">, Chemin des Carats.</i></p>	
</div>
</div></body></html>
