---
layout:     post
title: 	    "Fuldt blus på dansk OL-drøm trods tamt VM-facit"
post_author:	    
post_date:	    Thu, 26 Feb 2015 09:19:30 +0100
post_site:	    politiken.dk 
post_link:	    http://politiken.dk/sport/ECE2564051/fuldt-blus-paa-dansk-ol-droem-trods-tamt-vm-facit/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ajourføringen af den olympiske kvalifikationsrangliste, som Den Internationale 
Cykelunion, UCI, netop har foretaget efter verdensmesterskaberne i 
Paris-forstaden Saint-Quentin-en-Yvelines, viser, at der fortsat er fuldt 
blus på den danske drøm om at sikre sig adgang til tre discipliner på banen 
i Rio de Janeiro. 
</p><p>
VM var den femte af de 10 konkurrencer, der tæller med til dette regnskab. De 
fem resterende er næste sæsons kontinentale mesterskaber – for Europas 
vedkommende på rekordvelodromen i den schweiziske by Grenchen fra 14. til 
18. oktober – vinterens tre World Cup-afdelinger samt VM i London i 
begyndelsen af marts 2016. 
</p><p><b class="ext-link">RIVALER:</b><a class="embeddedlink" href="http://politiken.dk/sport/cykling/ECE2558246/spurtkanoner-fra-landevejen-i-hidsig-duel-om-vm-guld-paa-banen/">Spurtkanoner fra landevejen i hidsig 
duel om VM-guld på banen</a></p><p>
Danmark har som bekendt valgt at koncentrere sig om tre af de i alt 10 
konkurrencer, der dystes i på bane ved OL, og trods det beskedne VM-facit 
med en yderst skuffende 11.-plads til 4 km-holdet og de acceptable 
placeringer som henholdsvis nr. 12 og 13 til teenagedebutanterne i omnium 
Amalie Dideriksen og Casper Pedersen, er Danmark i allerhøjeste grad stadig 
inde i varmen i det olympiske kapløb. 
</p><h3>
4 km-holdet har klar afstand til rivaler 
</h3><p>
I holdforfølgelseløb er Europa sikret seks pladser, og Danmark er her på 
syvendepladsen i den overordnede stilling, men nr. 5 i den kontinentale, som 
er altafgørende. 
</p><p>
Med 11.-pladsen i Frankrig scorede Rasmus Quaade, Casper Folsach, Anders Holm 
og Daniel Hartvig 160 point – New Zealand hentede som verdensmester 400, så 
forskellen er faktisk ikke så svimlende stor – og er dermed oppe på 942. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/cykling/ECE2560179/lykken-er-vendt-for-bestjaalet-dansk-cykelhold/">Lykken er vendt for bestjålet 
dansk cykelhold</a></p><p>
Storbritannien fører med 1.410 point foran Australien med 1.340, New Zealand 
1.198, Tyskland 1.110, Rusland 988, Schweiz 976, Danmark 942 og Holland, som 
med 904 altså i øjeblikket er den sidste europæiske nation, der er inde i 
OL-varmen. 
</p><p>
Når Danmark her står stærkt trods nedturen i Frankrig, skyldes det, at der er 
klar afstand til de næste aspiranter. Spanien følger således med 714 point, 
Belgien med 690 og Frankrig med 620, og allerede ved europamesterskaberne 
stiler Danmark med Lasse Norman og muligvis Michael Mørkøv tilbage i truppen 
på at forbedre sin position væsentlig. 
</p><h3>
To 18-årige har gjort det fint i omnium 
</h3><p>
I omnium er Europa både hos månd og kvinder garanteret otte deltagere og her 
har de to 18-årige Amalie Dideriksen og Casper Pedersen gjort det særdeles 
godt halvvejs gennem kvalifikationen sikret Danmark et særdeles positivt 
udgangspunkt til fortsættelsen. 
</p><p>
Hos kvinderne topper Holland med 620 point – VM-bronzevinderen Kirsten Wild 
scorede de 160 – foran Belgien med 600, Cuba 598, Storbritannien 519 – 140 
til Laura Trott for VM-sølvet – Australien 496 – 200 til verdensmesteren 
Annette Edmondson – Tyskland 445, USA 438, Polen 408 og Danmark på 
niendepladsen med 401. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/cykling/ECE2558696/danmark-skaerper-jagten-paa-vm-vaertskab-i-cykling/">Danmark skærper jagten på 
VM-værtskab i cykling</a></p><p>
Amalie Dideriksen har således sørget for, at Danmark er nr. 6 i Europa, og de 
øvrige, der er blandt de otte, som i øjeblikket har Rio-adgangskortet i hus 
er Rusland med 373 point og Hviderusland med 357. 
</p><p>
Lige udenfor står Italien med 354,Spanien med 339 og Frankrig med 303, og af 
disse sluttede kun Spanien som nr. 7 foran Amalie Dideriksen ved VM, hvilket 
indnrgate Leire Olaberria 120 point mod 72 til danskeren. 
</p><h3>
Casper Pedersen har skaffet en europæisk femteplads 
</h3><p>
Hos mændene ser den olympiske rangliste således ud: 1. Australien 619, 2. 
Colombia med verdensmesteren Fernando Gaviria 610, 3. New Zealand 501, 4. 
Tyskland 498, 5. Schweiz 470, 6. Italien 465, 7. Belgien 428 og 8. Danmark 
401. 
</p><p>
Casper Pedersens indsats i vinterens fem konkurrence har således skaffet 
Danmark en placering som femtebedste af de otte europæiske lande, som ifølge 
den aktuelle status er startberettigede i Brasilien. 
</p><p>
De tre øvrige er Frankrig med 386 point, Hviderusland med 367 og Holland med 
360. 
</p><p class=" bl-elem">
Højst overraskende må Storbritannien, som oplevede et fiasko-VM uden en eneste 
guldmedalje, indtil videre nøjes med at være tættest på det forjættede land 
med 342 point fulgt af Spanien med 288 og Rusland med 281. 
</p>	
</div>
</div></body></html>
