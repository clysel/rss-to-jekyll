---
layout:     post
title: 	    "Teater: Hvor er samtiden?"
post_author:	    
post_date:	    Fri, 01 May 2015 13:44:46 +0200
post_site:	    politiken.dk 
post_link:	    http://politiken.dk/kultur/scene/ECE2650771/teater-hvor-er-samtiden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>udvalgte Premierer 2015/16</p><p>teater </p>
<div class="fakta-body" data-buildingblock="embedded_factboxlink">
<p>Catherine Poher m.fl.: <b>Horisonten</b>, 11.9.2015. Elisa Kragerup m.fl. </p><p>frit efter Kafka: <b>Menneskedyr</b>, 10.10.2015. Bertolt Brecht: <b/></p><p><b>Puntila</b>, 28.11.2015. William </p><p>Shakespeare: <b>Kong Lear</b>, 5.2.2016. Kirstine K. Høgsbro: </p><p><b>Barselsstuen 2.0</b>, 18.3.2016. </p><p>Roland Schimmelpfennig: </p><p class=" bl-elem"><b>Vintersolhverv</b>, 23.1.2016.</p>
</div>
</div><p>
Teaterchef Morten Hesseldahl var i sin introduktion til næste års sæson på 
forkant med velkendt kritik: at Det Kongelige Teater kun laver kunst for 
eliten, svigter den nye danske dramatik og bør holde sig fra musicals. 
</p><p>
På skuespillets område har afgående skuespilchef Emmet Feigenberg 
tilsyneladende taget kritikken til sig. Selv om chefstolen allerede er 
overladt til Morten Kirkskov, er det Feigenberg, der har lagt næste års 
repertoire. Og her er netop fokus på ’det nye’. 
</p><p>
Årets satsning bliver et nyt samarbejde på tværs af nationalscenens 
kunstarter. Den femdobbelte Reumert-vindende iscenesætter Catherine Poher 
forener balletten, operaen og skuespillet i ’Horisonten’, som er et 
gesamtkunstwerk om verden i al dens grusomhed og skønhed, fra naturlovenes 
grundregler til poesiens abstraktioner. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/ECE2650773/opera-naar-stemmerne-skiftes-ud/">Opera: Når stemmerne skiftes ud</a></p><div class="art-quote article-box">
<p class="quote"/>
<blockquote>
<p class="quote-txt">
Det er skuespillernes og instruktørernes teater snarere end dramatikernes 
teater. Peger det på en krise i dansk dramatik?
</p>
</blockquote>
</div><p>
Nyt er også Elisa Kragerups ’Menneskedyr’ baseret på Kafkas fortællinger om 
mennesker, der forvandles til dyr, som udvikles i samarbejde med Det Røde 
Rums ensemble. Det gør også instruktør Tue Bierings ’Drømmeforestillinger’, 
der simpelthen handler om skuespillernes egne drømme. Og instruktør Rune 
David Grue lader skuespillerne gå i clinch med den tyske filosof Arthur 
Schopenhauer i ’Kunsten altid at få ret’.</p><p>
Det er skuespillernes og instruktørernes teater snarere end dramatikernes 
teater. Peger det på en krise i dansk dramatik? Nej, men det peger på en 
krise i Det Kongelige Teaters forbindelse til samtidens store 
samfundsmæssige omvæltninger.
</p><p>
’Nordisk Fjer’ af Rune David Grue handler om nyere dansk histories største 
erhvervsskandale. Men det skete i 1991. Hvad med at se på noget med Dong 
eller noget andet samtidigt? 
</p><p>
Samtiden tegnes af et nyt stykke af den tyske dramatiker Roland 
Schimmelpfennig, ’Vintersolhverv’, der handler om den skrantende 
skandinaviske humanisme. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/ECE2650693/det-kongelige-teater-goer-klar-til-fornyet-kritik/">Det Kongelige Teater gør klar 
til fornyet kritik</a></p><p>
På Store Scene opføres parforholdskomedien ’Barselsstuen 2.0’ af den unge 
danske dramatiker Kirstine K. Høgsbroe – »ekstremt frit efter Holberg«. 
</p><p>
Her, på Store Scene, gribes i det hele taget tilbage til klassikerne og 
nyklassikerne. Fra Shakespeares ’Kong Lear’, iscenesat af Peter Langdal og 
med Henning Jensen i hovedrollen, til ’Puntila’ af Bertolt Brecht, iscenesat 
af Staffan Valdemar Holm. 
</p><div class="art-quote article-box">
<p class="quote"/>
<blockquote>
<p class="quote-txt">
Det er meget betegnende, at en af Danmarks bedste dramatikere, Christian 
Lollike, ikke går til skuespillet, men til balletten.
</p>
</blockquote>
</div><p>
Skuespiltalentet Danica Curcic kan opleves i ’Omstigning til Paradis’ af 
Tennessee Williams, og fra Schaubühne i Berlin kommer gæstespillet ’En 
folkefjende’, som er stjerneinstruktøren Thomas Ostermeiers interessante 
opdatering af Henrik Ibsens stykke fra 1882.</p><p>
Det er meget betegnende, at en af Danmarks bedste dramatikere, Christian 
Lollike, ikke går til skuespillet, men til balletten. Hans samarbejde med 
ballettens eksperimenterende afdeling Corpus, ’I føling’, var en af sidste 
sæsons store oplevelser. 
</p><p>
De gentager samarbejdet i år, og denne gang er emnet ikke Danmarks krig i 
Afghanistan, men derimod asylansøgere og asyl. Forestillingen har ingen 
titel eller spilledato endnu, men sådan er det med teater til tiden. 
</p><p>
Feigenberg har med eksperimentalscenen Det Røde Rum efterladt et flot 
fingeraftryk fra sin tid som kongelig skuespilchef. 
</p><p class=" bl-elem">
Men vi håber, at den nye mand i stolen vil gå endnu mere i clinch med sin 
samtid.
</p>	
</div>

</div></body></html>
