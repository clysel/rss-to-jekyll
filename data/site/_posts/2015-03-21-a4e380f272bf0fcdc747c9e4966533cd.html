---
layout:     post
title: 	    "Civile efter blodbad: Vesten gjorde ikke arbejdet færdigt i Libyen"
post_author:	    
post_date:	    Sat, 21 Mar 2015 11:01:45 +0100
post_site:	    politiken.dk 
post_link:	    http://politiken.dk/udland/ECE2597981/civile-efter-blodbad-vesten-gjorde-ikke-arbejdet-faerdigt-i-libyen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var Vesten, Danmark med allierede, der gik i krig i Libyen, men det er i 
høj grad Tunesien, der må slås med resultatet.
</p><p>
De to angribere i onsdagens nedskydning af 20 turister og en tuneser på et 
museum i Tunis havde fået militærtræning i Libyen, og de mere end 3.000 
militante, der er rejst fra Tunesien, er enten rejst gennem Libyen til 
Syrien eller blevet i nabolandet for at kæmpe der. 500 af dem vides at være 
vendt tilbage til Tunesien. 
</p><p>
»Problemet er, at der ikke er nogen stat i Libyen«, siger Mohamed Iqbal Ben 
Rejeb. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2593808/oejenvidne-til-skudangreb-i-tunesien-de-skoed-paa-alt-der-bevaegede-sig/">Øjenvidne til skudangreb i 
Tunesien: De skød på alt, der bevægede sig</a></p><p>
Han har grundlagt Ratta (foreningen til redning af tunesere fanget i 
udlandet), der prøver at fiske tunesiske rekrutter ud af hænderne på 
Islamisk Stat og andre lignende grupper i blandt andet Libyen. En af dem var 
hans bror, der blev lokket i såkaldt hellig krig. Han er hjemme igen og blev 
anledning til Ratta , der i dag arbejder for at redde de mere end 1.000 
tunesere, der anslås at kæmpe eller træne i nabolandet. 
</p><p>
»Religiøs ekstremisme er som en virus. Når den finder et gunstigt klima, 
breder den sig«, siger Mohamed Iqbal Ben Rejeb. 
</p><p>
I ruinerne af det libyske samfund er der i høj grad et gunstigt klima, 
forklarer en meget nervøs ung mand. Han er flygtet fra ekstremistiske 
religiøse militser i Benghazi i det østlige Libyen til Tunis, hvor han nu 
opholder sig. I hjembyen er Islamisk Stat, også kendt som Daesh, rykket ind. 
</p><div class="art-quote article-box">
<p class="quote"/>
<blockquote>
<p class="quote-txt">
Vi skal ikke have nogen direkte udenlandsk intervention. Det vil libyerne se 
som et forsøg på kolonisering. De må give os penge, så 
regeringen kan få den fornødne tyngde og selv kæmpe mod Islamisk 
Stat
</p>
<p class="sender">
Jomaa Ali Fraiwan, journalist 
</p>
</blockquote>
</div><p>
»De har ødelagt mit universitet. De vil ikke have, at unge uddanner sig, så de 
kan hjælpe deres land. De er kategorisk imod at blande drenge og piger i 
klasserne«, siger han.</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2595399/islamisk-stat-tager-skylden-for-angreb-og-gidseldrama-i-tunesien/">Islamisk Stat tager skylden 
for angreb og gidseldrama i Tunesien</a></p><p>
Han tør ikke mødes og tale på en café eller noget andet sted i det offentlige 
rum. Han frygter for sig selv og sin familie, hvoraf mange stadig lever i 
ekstremisternes vold hjemme i Libyen. 
</p><p>
»Familier bliver smidt ud af deres hjem. Forleden blev to piger kidnappet på 
åben gade. Når som helst kan man blive ramt af en kugle eller en bombe«, 
siger han i en afskærmet gårdhave godt gemt i Tunis’ gamle Medina. 
</p><h3>
Vold, kaos og kriminalitet 
</h3><p>
Siden koalitionen med dansk deltagelse luftbombede oberst Moamar Gaddafis 
daværende diktatur væk med støtte fra lokale oprørere, har landet haft et 
kort eksperiment med demokrati, inden militser overtog scenen, sendte 
tusinder på flugt og lod landet synke ned i vold, kaos og kriminalitet. 
</p><p>
Regeringsmagten er splittet mellem to rivaliserende institutioner i 
henholdsvis Tripoli og Tobruk plus en række stammer og religiøse militser, 
der kontrollerer resten. Den sidste regering, der nogenlunde styrede hele 
landet, kollapsede i marts 2014. 
</p><p>
»Vesten burde have reddet regeringen. Ved ikke at gøre det har de bragt hele 
regionen i fare«, mener Masjid, en vandpiberygende tuneser på en café nær 
hovedstaden Tunis. 
</p><h3 class="tvheader">Tunesien-terror ryster verdens statsledere</h3>
<p/><p>
Islamisk Stat har indlemmet en lokal islamisk milits i Libyen og tog torsdag 
ansvar for angrebet i Tunis. Intet tyder dog på, at gruppen har egentligt 
fodfæste i Tunesien. Men de 500 tunesere, der er vendt hjem, kan allerede på 
kort sigt udgøre en alvorlig trussel mod Tunesien. 
</p><p>
På sine hjemmesider kalder Islamisk Stat de dræbte angribere fra i onsdags 
»riddere«, der foretog »en velsignet invasion af en af de vantros og 
syndiges huler i det muslimske Tunesien«. 
</p><p>
»Libyen er farlig for Tunesien. Først var deres ideologi kun noget teoretisk, 
de talte om i Tunesien, men nu vil de også til at praktisere den med 
angreb«, siger Mohamed Iqbal Ben Rejeb. 
</p><h3>
Voldelige storsmuglere 
</h3><p>
Uden en fungerende stat er Libyen blevet et kæmpe varehus for smuglervarer, 
der strømmer over grænsen til Tunesien i så stort omfang, at kriminelle og 
smuglere er blevet et alvorligt sikkerhedsproblem. 
</p><p>
»For tre uger siden tiltvang 100 lastbiler sig adgang over grænsen fra 
Libyen«, siger dr. Alaya Allani, vicepræsident i det tunesiske center for 
sikkerhedsstudier. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00922/NY_Libyen_eps_922704y.jpg" alt="" border="0"/></span></p><p>
En tidligere brigadegeneral, Mohammed Sellami, siger til tv-stationen 
al-Arabiya, at sikkerhedsstyrker hævder at have jagtet lastbilerne på den 
tunesiske side. En påstand, han betvivler. Til gengæld er der ingen tvivl 
om, at Tunesien ikke ved, hvad der var i lastbilerne, og at det meget vel 
kan have været våben. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2595910/terrorister-maa-ikke-kvaele-det-arabiske-haab/">Terrorister må ikke kvæle det 
arabiske håb</a></p><p>
Operationen blev udført af smuglere og andre kriminelle på den libyske side, 
hvorfra der kommer elektronik, fødevarer, narko, olie og våben i et sådant 
omfang, at Alaya Allani anslår ulovlighedernes omfang til at udgøre 45 
procent af den tunesiske økonomi. At det er kommet så vidt, handler også om, 
at Tunesien har været uopmærksom i de første år efter sin egen revolution i 
2011. Måske bevidst uopmærksom. 
</p><p>
»I årene 2011-2013 virkede toldvæsenets skannere ikke«, siger Alaya Allani, 
der mener, at det var den daværende religiøse regering, der med vilje undlod 
at få dem til at virke for at lade sit eget bagland nyde godt af smugleriet. 
</p><p>
Sikkerhedsstyrker har siden den første lastbils forcering haft held til at 
standse en anden transport. Men med så store økonomiske interesser på spil i 
grænseområdet mellem Tunesien og Libyen forventer Alaya Allani en voldelig 
reaktion fra de kriminelle som forsvar for deres forretninger. 
</p><h3>
Journalist: Vesten er ansvarlig 
</h3><p>
I Bruxelles var Libyen igen i går på EU-landenes dagsorden blandt andet med en 
diskussion af mulighederne for ny militær intervention. Det ønsker hverken 
den unge mand fra Benghazi eller den uafhængige libyske journalist Jomaa Ali 
Fraiwan, der også er flygtet til Tunis. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2593417/gidseldrama-overstaaet-17-turister-draebt-paa-museum-i-tunesien/">Gidseldrama overstået: 17 
turister dræbt på museum i Tunesien</a></p><p>
»Mange libyere mener, at Vesten er ansvarlig for situationen i Libyen, fordi 
de hjalp med at vælte Gaddafi uden at tage sig af befolkningen, i tiden 
efter at han var væk. De var ligeglade og hjalp ikke den nye regering med at 
komme ordentligt på benene, og så gik det galt«, siger han. 
</p><p class=" bl-elem">
»Vi skal ikke have nogen direkte udenlandsk intervention. Det vil libyerne se 
som et forsøg på kolonisering. De må give os penge, så regeringen kan få den 
fornødne tyngde og selv kæmpe mod Islamisk Stat«. 
</p>	
</div>
</div></body></html>
