---
layout:     post
title: 	    "Et døgn med Yahya Hassan: Nationalpartiet mærker kendiseffekten"
post_author:	    
post_date:	    Wed, 08 Apr 2015 16:36:45 +0200
post_site:	    politiken.dk 
post_link:	    http://politiken.dk/indland/politik/ECE2620067/et-doegn-med-yahya-hassan-nationalpartiet-maerker-kendiseffekten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Digteren Yahya Hassan har prompte vist sit værd som vælgermagnet for 
Nationalpartiet. 
</p><p>
Klokken 14 i dag var det nøjagtig 24 timer siden, at han debuterede som 
politiker, og på den korte tid er opbakningen til Nationalpartiets projekt 
vokset markant. 
</p><p>
Partiet skal bruge 20.260 godkendte vælgererklæringer for at få lov at stille 
op til folketingsvalget. I går havde 15.142 skrevet under på, at 
Nationalpartiet skal have lov at stille op. I dag er det tal vokset til 
21.500, oplyser partiformand Kashif Ahmad. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2617826/yahya-hassan-gaar-ind-i-politik---stiller-op-for-nationalpartiet/">Yahya Hassan går ind i 
politik - stiller op for Nationalpartiet</a></p><p>
»Det er gået over al forventning. Den taletid og opbakning, vi har fået fra 
det brede Danmark, og den tilslutning vi har fået i form af 
vælgererklæringer, frivillige og medlemmer, som løber stærkere og stærkere 
for at kunne følge med, viser netop, at vi skaber den kontakt mellem folket 
og Christiansborg, som folket har følt sig hægtet af. Folk føler sig 
politisk hjemløse og kan ikke differentiere højre fra venstre«, siger han. 
</p><h3>
Langt fra målet 
</h3><p>
Nationalpartiet er dog langt fra i mål endnu. Deres mange underskrifter kan 
nemlig først bruges, når de har været igennem en omstændig 
godkendelsesproces. 
</p><p>
Først skal de afleveres til de kommuner, hvor underskriverne har oplyst, at de 
bor. Her skal myndighederne tjekke, om underskriveren rent faktisk har 
valgret. Altså om vedkommende er over 18 år, ikke er afgået ved døden i 
mellemtiden, umyndiggjort eller lignende. 
</p><p>
Derudover må man heller ikke tidligere i valgperioden have skrevet under på en 
vælgererklæring fra et andet parti. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2618728/yahya-hassan-indleder-politisk-indtog-med-timelang-enetale/">Yahya Hassan indleder politisk 
indtog med timelang enetale</a></p><p>
Når vælgererklæringerne så er blevet attesteret, som det hedder, bliver de 
sendt tilbage til borgeren, som igen skal bekræfte, at han eller hun ønsker, 
at Nationalpartiet skal have lov at stille op, og til sidst sende 
vælgererklæringen tilbage til Nationalpartiet. 
</p><p>
Det sidste kan ske enten på traditionel vis med kuvert og frimærke, eller ved 
elektronisk at uploade vælgererklæringen. 
</p><h3>
Stor spildprocent 
</h3><p>
Processen er både langsommelig og risikabel. Det kan Alternativet skrive under 
på. Da partiet jagtede de afgørende underskrifter, oplevede det, at kun lidt 
over en tredjedel af de underskrifter, der blev sendt til godkendelse, kom 
tilbage. Og dem, der så <i>kom</i> tilbage, var typisk to-tre uger 
undervejs, når det gik hurtigst, oplyser Alternativets pressetjeneste. 
</p><p>
I skrivende stund har Nationalpartiet fået godkendt 8.720 vælgererklæringer. 
Det er blot 160 flere end i går. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2619006/analyse-yahya-hassans-finger-til-christiansborg-kan-give-vild-valgkamp/">Analyse: Yahya Hassans finger 
til Christiansborg kan give vild valgkamp</a></p><p>
Kashif Ahmad erkender, at han og partifællerne har travlt: 
</p><p>
»Valget står for døren og hver dag tæller for os. Tidspunktet for, hvornår der 
bliver udskrevet valg, har en stor betydning for os. Det er nærmest 
udemokratisk, at kommunerne er vores største forhindring«, siger han. 
</p><h3>
Elektronisk system på vej 
</h3><p>
Nationalpartiets håb kan - udover en sen valgdato - blive, at Økonomi- og 
Indenrigsministeriet snart præsenterer sit længe ventede elektroniske system 
for indsamling af vælgererklæringer. 
</p><p>
Systemet vil skære behandlingstiden i kommunerne fra. I stedet for en 
underskrift skal partierne blot bruge en vælgers mailadresse. Den skal de 
taste ind i et elektronisk system, som så sender et link til vælgeren, der 
via det kan indgive sin vælgererklæring med digital signatur og NemID. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE1502262/vestager-vil-hjaelpe-flere-partier-ind-i-folketinget/">Vestager vil hjælpe flere 
partier ind i Folketinget </a></p><p>
Arbejdet med den digitale løsning har ifølge Økonomi- og Indenrigsministeriet 
være intensiveret det seneste halvandet år, og forhåbningen er, at man inden 
denne måneds udgang kan melde en dato for lancering ud. 
</p><p>
Indtil da må Nationalpartiet knytte håb til hurtig behandling i kommunen og 
Yahya Hassans fortsatte tiltrækningskraft. Det sidste er der ingen grund til 
at tvivle på, mener Kashif Ahmad: 
</p><p class=" bl-elem">
»En så begavet, veltalende og intelligent ung mand er kun et positivt bidrag 
til Danmark, og især til den politiske udvikling, vi er vidne til. Lige så 
meget støj han skaber, lige så meget støtte skaber han også«, siger 
partiformanden. 
</p>	
</div>

</div></body></html>
