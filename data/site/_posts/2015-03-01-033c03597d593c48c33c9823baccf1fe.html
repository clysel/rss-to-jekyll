---
layout:     post
title: 	    "Dreng tvangsfjernet af frygt for radikalisering"
post_author:	    
post_date:	    Sun, 01 Mar 2015 07:10:18 +0100
post_site:	    politiken.dk 
post_link:	    http://politiken.dk/indland/ECE2568386/dreng-tvangsfjernet-af-frygt-for-radikalisering/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Frygten for, at en far ville radikalisere sin 15-årige søn og sende ham til 
Syrien som hellig kriger, har ifølge Jyllands-Posten fået Aarhus Kommune til 
at tvangsfjerne drengen.
</p><p>
Drengen er blevet overført til en sikret institution for unge, og faderen må 
ikke vide hvor. Han må heller ikke se sønnen eller være i kontakt med ham 
via telefon, mail eller breve.
</p><p>
Kommunen har tvangsfjernet drengen efter underretninger fra skolen og politiet 
om, at drengen i skolen havde sagt, at »man må gerne slå jøder ihjel« og 
»selvmordsbomber er o.k., hvis det er for at ramme de vantro«.
</p><p>
Faderen, som har dansk statsborgerskab, afviser over for Jyllands-Posten, at 
han skulle have søgt at radikalisere sønnen. Professor i retsvidenskab Eva 
Smith fra Københavns Universitet kritiserer også kommunen.
</p><p>
Integrationsminister Manu Sareen (R) vil ikke udtale sig om den konkrete sag, 
men siger til Jyllands-Posten, at han godt forstår, at en kommune kan bruge 
radikalisering som årsag til en tvangsfjernelse.
</p><p class=" bl-elem">
Det er sandsynligvis første gang, at en tvangsfjernelse er sket med 
begrundelse i frygten for radikalisering.
</p>	
</div>
</div></body></html>
