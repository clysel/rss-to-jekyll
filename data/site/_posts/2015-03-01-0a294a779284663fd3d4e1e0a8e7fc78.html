---
layout:     post
title: 	    "USA?s højrefløj dumper den tredje Bush"
post_author:	    
post_date:	    Sun, 01 Mar 2015 08:09:03 +0100
post_site:	    politiken.dk 
post_link:	    http://politiken.dk/udland/ECE2568465/usas-hoejrefloej-dumper-den-tredje-bush/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er ikke stor stemning for endnu en Bush i Det Hvide Hus blandt de mest 
konservative aktivister i USA’s republikanske parti. 
</p><p>
Det står klart, efter at de over 3.000 deltagere ved det konservative 
‘folkemøde’, CPAC, i Washington i denne uge kårede deres favoritter før 
næste præsidentvalg i USA. 
</p><p>
Her fik tidligere Florida-guvernør Jeb Bush, der er søn af USA’s 41. præsident 
George Bush (1989-1993) og lillebror til den 43. præsident George W. Bush 
(2001-2009), blot otte procent af aktivisternes stemmer i en vejledende 
afstemning, der traditionelt markerer indgangen til primærvalgssæsonen. 
</p><h3>
Rand Paul mest populær 
</h3><p>
Sejren i afstemningen gik til den 52-årige senator Rand Paul fra Kentucky, der 
for tredje år i træk blev kåret til den mest populære kandidat. Han har 
mange støtter blandt de unge, ultra-liberale fans af det frie marked på 
mødet, men er kontroversiel i det republikanske <i>establishment</i>. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00917/GOP_2016_CPAC_Paul_917249y.jpg" alt="" border="0"/><span class="caption"><span class="f-img-caption">Favorit. 
</span>Rand Paul fik for tredje år i træk flest stemmer. Foto: AP</span></span></p><p>
Lige efter fulgte den nye konservative komet Scott Walker, der er guvernør i 
Wisconsin. Han blev landskendt da han for tre år siden tog et frontalopgør 
med fagbevægelsen og annullerede de offentligt ansattes overenskomster. 
</p><p><b class="ext-link">DOKUMENTATION:</b><a class=" bl-elem" href="http://politiken.dk/udland/ECE2568465/usas-hoejrefloej-dumper-den-tredje-bush/Resultatet af afstemningen - evt. til en faktabox http://www.washingtontimes.com/news/2015/feb/28/cpac-2015-see-the-full-straw-poll-results/">Se 
resultatet af afstemningen</a></p><p>
Hele USA’s fagbevægelse forsøgte at vælte Walker, men han overlevede et 
nyvalg. Meningsmålingerne i Iowa, der som den første delstat vælger sin 
favoritkandidat i januar næste år, føres også af den populære guvernør. Med 
sine valgsejre i den traditionelt demokratiske stat Wisconsin har Walker 
vist, at han kan appellere til andre end højrefløjens aktivister. 
</p><h3>
Bush langt nede 
</h3><p>
Også det republikanske partis enfant terrible, senator Ted Cruz fra Texas, og 
den sorte hjernekirurg Ben Carson, der er forfatter til en stribe 
bestsælgende selvhjælpsbøger, slog Jeb Bush, der måtte nøjes med 5. pladsen. 
</p><p>
I sin præsentation på mødet holdt Jeb Bush fast i en række mærkesager, der er 
upopulære i det konservative bagland. Han støtter en mere lempelig kurs 
overfor USA’s illegale immigranter, og den kontroversielle skolereform 
Common Core, som de mest højreorienterede betragter som en statslig 
overtagelse af skolerne.
</p><p><b class="ext-link">ANALYSE</b><a class="embeddedlink" href="http://politiken.dk/udland/ECE2525228/analyse-republikanere-koert-over-af-klovnebilen/">Republikanere kørt over af klovnebilen</a></p><p>
»Vi er gode til at være modstandere af noget«, sagde Bush advarende til 
græsrødderne. 
</p><p>
»Vi er nødt til at vise, at vi også er et parti, der går ind for noget, og 
ikke bare er imod«, sagde den 62-årige tidligere guvernør, da han fredag var 
på scenen. 
</p><p>
Afstemingen blev også en skuffelse for New Jerseys slagfærdige guvernør Chris 
Christie, der fik sølle tre procent af stemmerne mod ni procent i 2014. 
</p><p>
Trods resultatet er Bush fortsat favorit til den republikanske nominering 
forud for valget i 2016. Han har hurtigt samlede meget stor støtte i det 
republikanske <i>establishment</i>, der modsat græsrødderne sætter pris på 
Bushs relativt moderate kurs, og pengene vælter ind i valgstøtte til 
kampagnen. 
</p><p>
Resultatet viser, at Bush har et stort stykke arbejde med at gøre sine hoser 
grønne over for partiets højreorienterede bagland foran sig. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2486533/endnu-en-bush-jagter-praesidentposten-i-usa/">Endnu en Bush jagter 
præsidentposten i USA</a></p>	
</div>
</div></body></html>
