---
layout:     post
title: 	    "Eva Christiansen kom i søgelyset, da hun fik 7 kroner for at låne penge"
post_author:	    
post_date:	    Sun, 19 Apr 2015 18:55:27 +0200
post_site:	    politiken.dk 
post_link:	    http://politiken.dk/oekonomi/ft/ECE2628481/eva-christiansen-kom-i-soegelyset-da-hun-fik-7-kroner-for-at-laane-penge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Eva Christiansen, der er parterapeut og sexologisk rådgiver, kom pludselig i 
mediernes søgelys, da hun tidligere på året optog et lån i Realkredit 
Danmark, Danmarks største realkreditinstitut. 
</p><p>
Hun fik et 3-årigt lån med negativ rente. Realkredit Danmark, som er en del af 
Danske Bank, betaler med andre ord for at låne hende penge. 
</p><p>
Renten på minus 0,0172 procent – som svarer til, at hun får cirka 7 kroner om 
måneden fra kreditinstituttet – er en håndgribelig konsekvens af de 
skandinaviske centralbankers usædvanlige tiltag, som har vendt op og ned på 
alting. 
</p><div class="art-quote article-box">
<p class="quote"/>
<blockquote>
<p class="quote-txt">
At have med negative renter at gøre er »ligesom at lære at køre bil i bakgear«
</p>
<p class="sender">
</p><p class=" bl-elem">Bankmand</p> 

</blockquote>
</div><p/><p>
Der er masser af eksempler på centralbanker, som har taget ukonventionelle 
skridt såsom at opkøbe statsobligationer. Men ingen har taget lige så 
vidtgående skridt som Sveriges Riksbank og Danmarks Nationalbank. 
</p><p>
Riksbanken var den første centralbank, der satte et minus foran reporenten, 
altså den rente, den betaler ved genkøbsforretninger. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ECE2572234/nationalbankens-opkoeb-saetter-rekord---igen/">Nationalbankens opkøb sætter 
rekord - igen</a></p><p>
Danmarks Nationalbank valgte for sin del at nedsætte indlånsrenten – den 
rentefod den betaler eller i dette tilfælde kræver af banker for deres 
indeståender i den – fire gange i løbet af tre uger først på året, til 
rekordlave minus 0,75 procent. 
</p><p>
Danske og svenske bankfolk gør sig ingen illusioner med hensyn til det pres, 
den slags rentesatser udsætter det finansielle system for. 
</p><div class="art-quote article-box">
<p class="quote"/>
<blockquote>
<p class="quote-txt">
Vi driver bankforretning i usædvanlige tider, hvor negative renter har vendt 
op og ned på de økonomiske relationer
</p>
<p class="sender">
Annika Falkengren, SEB 
</p>
</blockquote>
</div><p/><p>
Ved den svenske bank SEB’s repræsentantskabsmøde for nylig sagde bankens 
administrerende direktør, Annika Falkengren: 
</p><p>
»Vi driver bankforretning i usædvanlige tider, hvor negative renter har vendt 
op og ned på de økonomiske relationer. Det er en udvikling, som maner til 
forsigtighed: Vi kan ikke forlade os på historiske erfaringer«. 
</p><p>
En dansk bankmand siger tingene mere direkte. At have med negative renter at 
gøre er »ligesom at lære at køre bil i bakgear«. 
</p><h3>
Konsekvensen er under kontrol 
</h3><p>
Indtil videre kan konsekvenserne styres. Frygten for, at de negative renter 
skulle føre til udbredt hamstring af kontanter, eller at bankerne skulle 
opkræve gebyrer af deres kunder for indeståender på deres konti, er skudt 
helt over målet. 
</p><p>
Mange danske pengeinstitutter, herunder Danske Bank, er begyndt at kræve 
gebyrer af de største offentlige institutioner eller private firmaer blandt 
deres kunder, og svenske pengeinstitutter som SEB overvejer lignende tiltag. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/oekommentarer/tageotkjaer/ECE2613390/oekonomiredaktoeren-ryger-kronekursen-kan-nationalbanken-gaa-konkurs/">Økonomiredaktøren: Ryger 
kronekursen kan Nationalbanken gå konkurs</a></p><p>
Hvis bankerne – som i det danske tilfælde – skal betale 0,75 procent i rente 
for deres indeståender i Nationalbanken, er det måske ikke så mærkeligt, at 
man vil have nogle af de kunder, der har store beløb på bankbogen, til at 
bære en del af byrden. 
</p><p>
Nationalbanken er i øvrigt kommet sine kunder i møde ved at sætte grænsen for, 
hvor store beløb de kan indsætte, før de skal betale negativ rente, i 
vejret. 
</p><p>
De fleste banker har dog været forsigtige med at kræve gebyrer af almindelige 
kunders indeståender. En undtagelse er FIH Erhvervsbank, et mindre 
pengeinstitut, som i februar indførte en indlånsrente på minus 0,5 procent. 
Større kreditinstitutter siger, at de er tilbageholdende med initiativer, 
som kan får kunderne til at hamstre kontanter. 
</p><p>
På samme måde er negative udlånsrenter endnu ikke blevet almindeligt udbredte 
i Danmark, hvor mange smålånere optager kortfristede lån på 1 til 3 år. Selv 
Eva Christiansen skal betale månedlige gebyrer til sin bank for sit lån. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/dkoekonomi/ECE2593244/nationalbankens-direktoer-gaar-til-angreb-paa-skaev-boligbeskatning/">Nationalbankens direktør går 
til angreb på skæv boligbeskatning </a></p><p>
Det var til gengæld en fordel for visse danske banker, som havde antydet, at 
de hellere helt ville lade være med at låne penge ud end at yde lån med 
negativ rente. 
</p><p>
Problemet er ifølge bankfolk blandt andet at sikre, at pengeinstitutternes 
computere kan håndtere de negative rentesatser, ikke ulig de bekymringer, 
man nærede i forbindelse med årtusindskiftet. 
</p><p>
Mange pengeinstitutter er i færd med at forbedre deres it-systemer, så de kan 
håndtere negative udlåns- og indlånsrenter. 
</p><h3>
Privatgæld bekymrer 
</h3><p>
Men branchefolk er bekymrede over, hvad der sker, hvis renterne bliver ved med 
at være negative i længere tid. Den største umiddelbare bekymring går på, om 
et lavt renteniveau risikerer at skabe en ny boble på boligmarkedet. 
</p><p>
Danske husstande er verdens mest forgældede, og i visse dele af København er 
boligpriserne steget til et niveau, som er højere end før finanskrisen. Og 
den svenske Riksbank er stærkt bekymret over, at private husstandes gæld 
skal blive presset yderligere i vejret. 
</p><p><b class="ext-link">LÆS OGSÅ </b><a class="embeddedlink">Schweiz: Historisk 
renteudvikling </a></p><p>
Bankfolk i Skandinavien siger også, at jo længere den negative rente 
fortsætter, jo mere sandsynligt er det, at almindelige forbrugere skal 
betale gebyrer for deres indeståender i pengeinstitutter. 
</p><p>
En af dem siger: »Vi ved ikke, hvordan det her kommer til at påvirke os på 
længere sigt, men det får konsekvenser. Det er så nyt. Men jo mere det 
trækker ud, jo større er risikoen for, at det skævvrider markedet«. 
</p><p><i class=" bl-elem">Oversættelse: Lorens Juul Madsen</i></p><p class=" bl-elem"><i class=" bl-elem">Med licens fra Financial Times</i></p>	
</div>

</div></body></html>
