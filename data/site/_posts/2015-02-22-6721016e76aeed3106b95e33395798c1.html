---
layout:     post
title: 	    "Institut: Politikere må sikre sportens fremtid"
post_author:	    
post_date:	    Sun, 22 Feb 2015 10:54:01 +0100
post_site:	    politiken.dk 
post_link:	    http://politiken.dk/sport/ECE2557802/institut-politikere-maa-sikre-sportens-fremtid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Doping, korruption, matchfixing, magtmisbrug og demokratisk underskud. Rækken 
af idrættens udfordringer er så lang og massiv, at sportsorganisationerne 
ikke kan løse problemerne selv. Politikerne må træde til. 
</p><p>
Det mener Jens Sejer Andersen, international chef i Play the Game – et 
initiativ under Idrættens Analyseinstitut, der kæmper for demokrati og 
gennemsigtighed i sport. Han er en af hovedmændene bag oplægget ’Den globale 
idræts krise er Danmarks store chance’, som fremlægges i morgen og opfordrer 
regeringen til »snarest at iværksætte et arbejde med en handlingsplan for 
Danmarks indsats i international idrætspolitik«. 
</p><p>
»Igennem snart 20 års heftig international idrætsdebat om doping, korruption 
og magtmisbrug har det vist sig, at idrætten ikke for alvor er i stand til 
af egen kraft at hele sig selv. Idrætten må have hjælp til at kæmpe sig fri 
af truslerne, som kommer både indefra og udefra. Derfor er der behov for 
politisk indblanding«, siger Jens Sejer Andersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2557536/idraetsfolk-gaar-til-kamp-mod-diktaturer-og-korrupte-ledere/">Idrætsfolk går til kamp mod 
diktaturer og korrupte ledere</a></p><p><i class=" bl-elem">Hvad skal politikerne kunne gøre ved det?</i></p><p>
»Politikerne skal aflæse den øjeblikkelige situation præcist og forstå, at 
uden deres handlekraft vil international idræt synke dybere ned i sine 
problemer. Desuden vil kontrollen over verdensidrætten ende i hænderne på 
autoritære stater som Qatar, Kina og Rusland. Den udvikling vil i sidste 
ende skade Danmark selv«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2530747/michael-laudrup-en-perfekt-verden-finder-jeg-aldrig/">Michael Laudrup: En perfekt 
verden finder jeg aldrig</a></p><p><i class=" bl-elem">Hvordan?</i></p><div class="art-fakta article-box">
<h4 class="">
Fakta </h4>
<h5>
Tre hovedlinjer </h5>
<div class="fakta-body" data-buildingblock="embedded_factboxlink">
<p><b>Play the Game</b> og Idrættens Analyseinstitut har en række forslag, der samler sig om tre hovedlinjer:</p><p><b>1) At skabe en</b> langsigtet aftale om Danmarks deltagelse i international idræt og idrætspolitik.</p><p><b>2) At styrke den</b> danske indsats for demokrati og good governance i de internationale organisationer.</p><p class=" bl-elem"><b>3) At profilere dansk</b> idræts styrkesider internationalt og inspirere andre nationer til øget idrætsdeltagelse og frivillighed.</p>
</div>
</div><p>
»Fordi vi har brug for, at vi også internationalt har mange og stærke 
allierede i kampen for en mere demokratisk, mere dopingfri og mere 
korruptionsfri idræt«.</p><p><i class=" bl-elem">Hvad bør politikerne så konkret gøre nu?</i></p><p>
»Vi anbefaler en række satsningsområder og mener, man skal sætte ind, hvor man 
kan arbejde målrettet for <i>good governance</i> – god ledelsesskik. 
Det omfatter demokrati, gennemsigtighed og økonomisk ansvarlighed«, siger 
Sejer Andersen. 
</p><h3>
Island skal ikke huse alle events 
</h3><p><i class=" bl-elem">Så det handler blandt andet om et brud med den tendens, vi har set over de 
seneste år, hvor internationale idrætsforbund placerer store mesterskaber i 
lande, der ikke respekterer menneskerettigheder og bruger uhyrlige summer 
uden folkets accept?</i></p><p>
»Ja, det handler om, at hele den måde, international idræt styres på, skal 
reformeres. Og Danmark må bidrage til at opretholde det pres, der for tiden 
er på de store organisationer«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/haandboldvmmaend/ECE2515391/ordfoerere-dhf-har-ansvaret-for-dansk-deltagelse-ved-kritiseret-haandbold-vm/">Ordførere: DHF har ansvaret 
for dansk deltagelse ved kritiseret håndbold-VM</a></p><p><i class=" bl-elem">Igen og igen er det blevet diskuteret, hvordan dansk idræt skal forholde 
sig, når der er vinter-OL i Sotji, håndbold-VM i Qatar eller ishockey-VM i 
Hviderusland. Hvordan vil jeres forslag hjælpe i forhold til de debatter?</i></p><p>
»Der er ingen snuptagsløsning. Vi kan ikke bare spærre os inde i en 
demokratisk boble og sige, at alle fremtidige events skal afholdes i Island. 
Men vi kan i Danmark skabe en fælles forståelse af, hvordan 
idrætsorganisationerne træffer de klogeste valg. Idrætsorganisationerne skal 
have en stærkere opbakning og måske også en stærkere tilskyndelse til at 
træffe valg, der gavner idrætten«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/haandboldvmmaend/ECE2515314/vm-valget-morten-stig-tror-ikke-paa-urent-trav-fra-qatar/">VM-valget: Morten Stig tror 
ikke på urent trav fra Qatar</a></p><p><i class=" bl-elem">Hvad kunne det være for valg? Snakker vi boykot af begivenheder, offentlig 
modstand mod fodboldens leder, Sepp Blatter, eller hvad forestiller du dig?</i></p><p>
»Helt aktuelt kan det være at gøre, hvad man kan for at styre de store events 
i en demokratisk retning. Både ved valg af værtslande og ved at sikre fuld 
gennemsigtighed omkring budprocessen og afviklingen. DBU har, synes jeg, 
sendt et klart og opmuntrende nyt signal om ledelsen af Fifa ved nu at gå 
imod Blatter, efter at forbundet tidligere har været en loyal partner i et 
korrupt politisk system«. 
</p><h3>
Danmark har gennemslagskraft 
</h3><p><i class=" bl-elem">Hvad kan et lille land som Danmark dog gøre i det store billede?</i></p><p>
»Vi kan gøre masser. Vi kan ikke flytte hele verden alene, men der er over 
hele verden en efterspørgsel efter netop de kvaliteter, som dansk idræt 
besidder. Det gælder både en høj idrætsdeltagelse, et stærkt civilsamfund, 
tradition for åbenhed og gennemsigtighed i forvaltningen. Derfor bliver der 
lyttet til Danmark«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2514716/gaestearbejdere-er-slaver-i-verdens-rigeste-land/">Gæstearbejdere er slaver i 
verdens rigeste land</a></p><p><i class=" bl-elem">I hvor høj grad skal idrætten tages med på råd omkring de her 
retningslinjer for ageren på den internationale scene?</i></p><p class=" bl-elem">
»Aftalen skal gennemdrøftes med idrætten, for lige så vel som Marianne Jelved 
har ret i, at idrættens organisationer skal tænke sig om, når de samarbejder 
med kontroversielle lande, lige så meget har idrætten ret i at undre sig 
over, hvorfor netop den skal fravælge f.eks. Qatar, når resten af det danske 
samfund gladelig samarbejder med det land og lignende stater. Det er ikke en 
let debat, men det er også derfor, at den skal starte snarest muligt«, siger 
Jens Sejer Andersen. 
</p>	
</div>
</div></body></html>
