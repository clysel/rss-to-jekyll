---
layout:     post
title: 	    "Arkitekturekspert: DI's bygning minder om et polsk udkantsdiskotek"
post_author:	    
post_date:	    Wed, 18 Mar 2015 13:10:16 +0100
post_site:	    politiken.dk 
post_link:	    http://politiken.dk/ibyen/byliv/ECE2591199/arkitekturekspert-dis-bygning-minder-om-et-polsk-udkantsdiskotek/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ibyen fortsætter i dag serien, hvor vi beder markante 
københavnerpersonligheder og byrumseksperter rive de tre bygninger ned i 
byen, der irriterer dem mest. 
</p><p>
I dag giver vi smadreklodsen og ordet til professor Carsten Thau: 
</p><h1 class="bread-text-header first">
DI's hovedkvarter på Rådhuspladsen 
</h1><p/><p>
»Det hedder sig, at enhver ny bygning med tiden assimilerer sig og bliver en 
naturlig del af bybilledet, på samme måde som farverne i gamle malerier. 
Hvad angår Dansk Industris ejendom på hjørnet af Rådhuspladsen og 
Vesterbrogade, må man konstatere, at miraklet er udeblevet. Bygningen 
revolterer på en ustyrlig måde mod alt og alting i sine omgivelser. 
</p><p>
Set fra Vesterport og arealet foran SAS-hotellet saver den Rådhustårnet over 
på en brutal, savtakket måde, og indgangen til Tivoli er slået ned af hele 
glasmenageriet, der ikke aner, hvordan det skal afslutte på stedet. 
</p><div class="art-fakta article-box">
<h4 class="">
Vi river byen ned</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/ViiRiverByenNed_LOG_918473w.jpg" alt="" border="0"/></span></p><ul><li>Hvilke tre bygninger ville du få revet ned i København, hvis du selv kunne 
bestemme?</li><li>Ibyen har i ugevis sat kritisk fokus på hovedstadens arkitektur. Hvad fungerer 
ikke, og hvorfor ikke.</li><li>Vi har spurgt en række personer med sans for byliv og æstetik om, hvilke 
bygninger eller særlige områder, der generer dem mest i København. </li><li>Politikens arkitekturanmelder Karsten R.S.Ifversen åbnede serien med at rive 
Unicef’s nye verdenslager, Rigshospitalet og Tuborg Havn ned, mens vores 
første gæst, kunstneren Per Arnoldi, fjernede tilbygningen til 
Østerport, Langelinie Pavillonen og tilbygningen til 
Ordrupgaard-samlingen.</li><li>Senere smadrede tidligere byplanborgmester Gunna Starck DI's hus på 
Rådhuspladsen, udvidelsen af Zahles Skole og de to bygninger, der 
huser/har huset Station 1 og Station 2 i hhv. St. Kongensgade og på 
Halmtorvet.</li><li>Og digteren Søren Ulrik Thomsen gjorde kort proces med hele Stengade på 
strækningen Baggesensgade-Korsgade, de to sider med nye treetagers huse 
på Blågårds Plads og alle de åbne gårdmiljøer med grillbænke og forkølet 
beplantning. </li><li>Senere sagde Københavns kultur- og fritidsborgmester Carl Christian Ebbesen 
(DF) et ikke udpræget tårevædet farvel til Bispeengbuen, 
Grønjordskollegiet og indkøbscentret Metro, og hans kollega på rådhuset, 
tenik- og miljøborgmester Morten Kabell (EL) smadrede Field's, Radisson 
Blu Royal Hotel og Udenrigsministeriet.</li><li class=" bl-elem">Fredag var det ekspolitikeren Klaus Bondam, nuværende direktør for 
Danmarks Cyklistforbund, der rev Christiansborg, Field's og 
Mjølnerparken ned. </li></ul><h3/>
</div>
</div><p>
Kommer man kørende nordfra via H.C. Andersens Boulevard er den et fjeld, der 
overtrumfer alt inklusive selve rådhuset. Set fra Rådhuspladsen står 
bygningen med en gavl, hvor diverse logoer ser ud som kastet på med en 
skovl. Mod Vesterbrogade kører facaden i en kilometerstil, der er komplet 
umanerlig. Bygningen repræsenterer på alle fronter det amerikanerne kalder <i>deep 
discount</i>. </p><p>
Det er lykkedes tegnestuen i samarbejde med DI at få et hårdt og sprødt 
materiale som glas til at ligne plastic. Alle civiliserede tegnestuer, der 
siden Mies van der Rohes berømte glasskyskrabere til Berlin, arbejder med 
store glasbeklædte ejendomme, afprøver virkningen og reflekser i dagslys. 
Det kan ikke være sket her, ligesom man må beklage, at de spring i facaden 
mod Vesterbrogade, der fremgik af de første offentliggjorte tegninger, ikke 
er blevet virkeliggjort. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2563187/ned-vaek-dur-ikke-per-arnoldi-er-ude-med-riven/">Ned, væk, dur ikke: Per 
Arnoldi er ude med riven </a></p><p>
Efter mørkets frembrud lever facaden som en parasit på neonreklamerne på 
Richshuset over for, et hus der trods sin alder besidder en helt anden 
festivitas og munter værdighed. Lysudsmykningen på DI-hovedkvarteret er 
under enhver international standard. Specialiserede tegnestuer i Berlin 
laver fantastisk lyskunst, tilsvarende er den tekniske og designmæssige 
standard i storbyer i Asien og USA smukkere og mere brillant. 
Lysudsmykningen hos DI er på niveau med diskoteker i Polens udkantsområder. 
Bygningens afslutning mod himlen ligner med gitterets små takkede trekanter 
et vilkårligt ståltrådshegn. Når Di på denne måde forulemper det mest sete 
og markante hjørne i Danmark burde de hellere flytte ud til forstæderne i et 
nybygget domicil. 
</p><p>
De indre rum bringer heller intet til hovedstaden. Foredragssalen og lobbyen 
er imprægneret med en grå tristesse og på hele strækket fra indgangen til 
salens endevæg kendetegnet ved et stofløst, udpint miljø. Lysår fra alt det 
danske arkitekter og formgivere kan med hensyn til intelligente og humane 
interiører af en høj færdiggørelsesgrad. Ingen har lyst til at træde inden 
for bortset fra DR´s Aftenshowet, hvis scenografiske effekt da netop også 
består i trafikken uden for bygningen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2572971/tidligere-borgmester-river-byen-ned-det-man-elsker-elsker-man-ihjel/">Tidligere borgmester river 
byen ned: Det, man elsker, elsker man ihjel</a></p><p/><h1 class="bread-text-header ">
Radisson Blu Scandinavia Hotel på Amager 
</h1><p><span class="img-contimg-fl-center"><img class="image inlineLightBox" src="http://multimedia.pol.dk/archive/00921/Mord_p__Hotel_Radis_921455y.jpg" alt="" border="0"/><span class="caption"><span class="f-img-caption">Foto: 
</span>Jens Dresling</span></span></p><p>
»Som den amerikanske østkystarkitekturs <i>godfather</i> Philip 
Johnson engang påpegede det, er den klogeste fremgangsmåde ved anbringelsen 
af højhuse, at de står i en klynge, at de danner en lille bakke, som han 
sagde. Men de kan også danne ryg. 
</p><p>
En dansk billedkunstner foreslog, at man bebygger strækningen bag SAS Royal 
hotel og hen over banegraven frem til H.C. Andersens Boulevard med en række 
- ikke skyskrabere - men højhuse, hvorved det flade København får en markant 
ryg. En stærk idé, så meget desto mere som Buen ved Vesterport, bronzehuset 
Vesterport, Imperial Biografen mm. er et af de få steder, hvor København 
virker som en storby ud af det 20. århundrede. På den lange svungne 
strækning henover den banegrav kunne man roligt opløfte byen. 
</p><p>
Problemet med fritstående skyskrabere eller højhuse består først og fremmest 
i, at de må og skal være elegante eller tænksomt udformede som Torre 
Velazquez i Milano, der på en subtil måde opsamler træk fra byens 
middelalderarkitektur eller The Gurkin, torpedoen rettet mod himlen i 
Londons City, der både taler med St. Pauls kuppel og kommenterer på 
finansmarkedernes manglende jordforbindelse. 
</p><p>
Til problemkredsen vedr. skyskrabere hører, at klimaet omkring dem bliver 
væsentlig koldere og mere forblæst end i byen i øvrigt. Taxachauffører 
fortæller, man kan opleve, at vognen holdende ved Ferrings højhusdomicil i 
Ørestaden i et kort øjeblik krænger kraftigt under vindstød. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2565000/smadregrafik-arkitekturredaktoeren-river-byen-ned/">Smadregrafik: 
Arkitekturredaktøren river byen ned</a></p><p>
Hotel Scandinavia er et hotel med flere stjerner, men næppe for sin arkitektur 
eller indretning. Allerede da bygningen blev rejst var den en banalitet, et 
helt igennem standardiseret højhus af den type, der blev opført overalt i 
verden. Blikket vender sig bort. Mønstret er det samme som i hundredevis af 
øde drabantbyer i de gudsforladte forstæder verden over, betoncontainere 
beregnet til opbevaring af mennesker i store serier. Men Amager er ikke 
nogen drabantby. 
</p><div class="art-fakta article-box">
<h4 class="">
Carsten Thau</h4>
<div class="fakta-body" data-buildingblock="embedded_factboxlink">
<p>
Professor. Født 5. juli 1947 i Horsens. Cand.phil. i idéhistorie 1973. Lektor 
ved Arkitektskolen i Aarhus 1976-94 og professor i arkitekturhistorie samme 
sted 1996-98. 
</p><p>
Siden 1998 har han været professor i arkitekturens teori og historie på 
Kunstakademiets Arkitektskole i København. 
</p><p>
Blandt hans udgivelser er biografien ’Arne Jacobsen’ (sammen med Kjeld Vindum, 
1998) og ’Filosofi &amp; arkitektur i det 20. århundrede’ (2006). 
</p><p>
Carsten Thau modtog N.L. Høyen Medaljen for forskning og formidling inden for 
kunst og arkitektur i 2002. 
</p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p>
Set fra de fleste vinkler i hovedstaden er hotellets cementklods forstemmende. 
Set fra Stormbroen gennem Frederiksholms kanal, der er et af de mest 
indtagende strøg i København, står denne stopklods som en kompromisløs 
banalitet. Der er tale om en næsten rørende mangel på omtanke for sted og 
byens videre kontekst. </p><p>
Fritstående skyskrabere tenderer mod at være kompasløse og uden større omtanke 
for de nærmeste omgivelser, men derfor bør de til gengæld have en 
arkitektonisk ambition, påtage sig byrden af at være et stort element i 
byens silhuet. Her er der ingen, der har rystet på hånden. Amager og 
tilliggender, dvs. den danske hovedstad , er blevet opfattet som en 
disponibel pløjemark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2575206/riv-byen-ned-soeren-ulrik-thomsen-blaeser-til-kamp-mod-lys-og-luft/">Riv byen ned: Søren Ulrik 
Thomsen blæser til kamp mod lys og luft</a></p><h1 class="bread-text-header ">
Utrecthuset på Rådhuspladsen 
</h1><p><span class="img-contimg-fl-center"><img class="image inlineLightBox" src="http://multimedia.pol.dk/archive/00921/_____Intet_navn_____921457y.jpg" alt="" border="0"/><span class="caption"><span class="f-img-caption">Foto: 
</span>Jacob Ehrbahn</span></span></p><p>
»Her nærmer vi os det navnkundige Politikens hjørne med lysavis og dansk 
pressehistories mest berømte redaktionslokaler. 
</p><p>
Rådhuspladsen har som rum næsten kroniske problemer. Den rastløse flod af 
køretøjer på H.C. Andersens boulevard beslaglægger en del af sanserne, 
ligesom boulevardens brede trafikåre får Rådhuspladsen til at forbløde som 
rum. Pladsen kan ikke holde sammen på sig selv. Rådhuspladsen er, som 
bekendt, ikke stor og monumental nok til at vise jordklodens krumning, i 
stil med den Røde Plads i Moskva, og den er ikke lille nok til at virke 
intim. 
</p><p>
Utrechthuset står vis a vis Rådhuset i pladsens modsatte ende. Det er en 
ejendom i en blandingsstil fra omkring 1900. Desværre er den for lille til 
at hamle op med pladsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2584522/klaus-bondam-river-parlamentet-ned-christiansborg-er-en-opkomling/">Klaus Bondam river parlamentet 
ned: Christiansborg er en opkomling</a></p><p>
Fremfor alt er den for undseelig til at give Rådhuset modspil. Man behøver 
ikke nødvendigvis at rive den ned, dog må den modificeres. Foran den kunne 
man rejse en høj, flad bygning med en svagt indadbuet facade, der via 
forskellige gangbroer er koblet sammen med Utrechthuset henover busgaden. I 
den nye store favnende, skiveagtige bygnings underetage etableres der 
Metronedgange mm. 
</p><p>
Denne bygning, ca. 10 meter højere end Politikens Hus, kan sammen med rådhusets 
facade spænde hele pladsens rum op. Den skal ikke overdøve rådhuset, men 
danne rumlig kontravægt og bidrage til, at pladsen får grænse og karakter på 
den lange led. Som det er nu, også med de vidtløftige forslag til 
Metronedgange, der allerede foreligger, vil pladsen optisk og og 
oplevelsesmæssigt på alle planer forblive leddeløs. 
</p><p>
Politikens hjørne vil ikke blive anfægtet af denne opspænding af pladsens rum, 
kun fremstå skarpere med en højere definition«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00921/Utrecthusetillu_921490a.jpg" alt="" border="0"/><span class="caption"><span class="f-img-caption">Skiveagtig, 
</span>let indadbuet bygning, som står i kontakt med det i forslaget ombyggede Utrecht-hus henover busgaden, der løber imellem husene. Metronedgange ligger i bygningens delvist åbne underetage.Bygningens facader tilpasser sig de mange huse i tegl rundt om Rådhuspladsen - Vejledende idéforslag ved Carsten Thau, tegning udført af Johan Stenbeck.</span></span></p><p/><p class="art-ext-other">

</p><p class=" bl-elem"/>	
</div>
</div></body></html>
