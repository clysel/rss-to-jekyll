---
layout:     post
title: 	    "'Verdens bedste læge', der fik sparket i Bayern München"
post_author:	    
post_date:	    Sun, 26 Apr 2015 10:30:02 +0200
post_site:	    politiken.dk 
post_link:	    http://politiken.dk/sport/fodbold/1bundesliga/ECE2643636/verdens-bedste-laege-der-fik-sparket-i-bayern-mnchen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Bundesliga</p>
<p class="last-res">Seneste kampe</p>

<p class="period">Stillingen</p>






</div>
<p>
Der var spillet 34 minutter af kvartfinalen i den tyske pokalturnering mellem 
Bayer Leverkusen og Bayern München 8. april, da gæsterne blev ramt af en ny 
skade. Forsvareren Mehdi Benatia måtte hjælpes ud, og imens foretog manager 
Pep Guardiola en usædvanlig handling. Han vendte sig om og begyndte at gå 
tilbage mod sin udskiftningsboks, mens han demonstrativt højlydt klappede ad 
den medicinske stab. En sarkastisk tak for endnu en skade på det i forvejen 
hårdt ramte mesterhold. 
</p><p>
Klapsalven blev forvarsel om begivenhederne et par uger senere, da den 
stormægtige klubs læge gennem hele 38 år, Hans-Wilhelm Müller-Wohlfahrt, 
følte sig tvunget til at forlade sin post. Den bitre afsked blev absolut 
ikke ledsaget af bifald, heller ikke fra spillerne, der ikke kunne skjule 
deres utilfredshed med den slet skjulte fyring. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p>Jeg vil fortsætte med at konsultere ham. For mig er der ingen tvivl: Han er verdens bedste læge</p><p class=" bl-elem"/>

<p class="sender">
</p><p class=" bl-elem">Arjen Robben</p> 

</blockquote>
</div><p>
»Jeg vil fortsætte med at konsultere ham, for mig er der ingen tvivl: Han er 
verdens bedste læge«, knurrede den – skadede – stjerne fra Holland Arjen 
Robben. Den ligeledes skadede midtbanedynamo Bastian Schweinsteiger istemte: 
»For mig er han et fænomen«. </p><p>
Den populære landsholdsspiller med kælenavnet ’Schweini’ kan dog fortsat blive 
behandlet hos dr. Müller-Wohlfart, der siden 1996 har været læge for de 
regerende verdensmestre. 
</p><p>
Når man er 72 år, fremdeles har et lukrativt bijob som læge for ’Die 
Nationalelf’ og kan se tilbage på en succesrig karriere, er det vel egentlig 
ikke et stort nederlag at forlade sin primære arbejdsgiver. Alligevel er der 
ingen tvivl om, at bitterheden er stor i doktor Müller-Wohlfarts eksklusive 
klinik, der efter sigende snarere ligner et kunstgalleri i den luksuriøse 
liga, i Alte Hof i München, hvor Tysklands første regent boede i sin tid, 
hvilket passer fint med den nuværende indehavers selvforståelse. 
</p><h3>
Guardiola er mere tysk end tyskerne 
</h3><p>
Det er aldrig let at skulle indse, at tiden måske er løbet fra en selv og ens 
metoder. Slet ikke, når en opkomling som catalanske Pep Guardiola, der har 
et moralkodeks af en styrke, som er chokerende for selv tyskere, oven i 
købet indirekte antyder, at metoderne er anløbne, kritisable og under alle 
omstændigheder ineffektive. Således sendte Pep Guardiola sidste år den 
langtidsskadede midtbanespiller Thiago Alcántara til behandling hjemme i 
Barcelona uden at rådføre sig med doktor Müller-Wohlfart. 
</p><p>
Og catalaneren har flere gange højlydt givet udtryk for sin frustration over, 
at klublægen har for travlt med at behandle sine kendisklienter på klinikken 
midt i München til at være til stede på træningsanlægget. Derfor må 
Bayern-stjernerne nøjes med behandling af en fysioterapeut, hvis de kommer 
noget til under træningen. 
</p><p>
Den aldrende læge, der stadig har en solid manke af kulsort hår, er af 
sportsfolk, musikere og entertainere i kundekredsen kendt og elsket for sit 
joviale og venlige gemyt. Han har aldrig lagt skjul på, at hans behandling 
mod primært muskelskader består af injektioner. Masser af injektioner. 
</p><h3>
En million indsprøjtninger 
</h3><div class="art-fakta article-box">
<h4 class="">
H.-M. Müller-Wohlfart</h4>
<h5>
Blå bog</h5>
<div class="fakta-body" data-buildingblock="embedded_factboxlink">
<p><b>Siden 1977 har </b>Hans-Wilhelm Müller-Wolhfart været læge for storklubben 
Bayern München, og siden 1996 har han også taget sig af det tyske 
fodboldlandshold med stor national popularitet til følge.
</p><p><b>På sine klinikker</b> i München og Colorado i USA har han 
derudover behandlet en lang række sportsfolk, musikere og entertainere.
</p><p class=" bl-elem"><b>Lægen har </b>skrevet flere bøger, er gift og har voksne børn.
</p>
</div>
</div><p>
For et par år siden gjorde han selv op i et interview, at han har stukket 
nålen i en idrætsudøver »langt over en million gange«. Han sprøjter især 
homøopatiske midler som hyalart, der er udvundet af blandet fårekyllinger, 
og medikamentet actovegin ind i blodet. Favoritproduktet hos Hans-Wilhelm 
Müller-Wohlfahrt består af kalveblod tilført renset hyaluronsyre og 
antioxidanter. Eksperter mener, at det er virkningsløst for atleter, men 
hvad værre er for doktoren: I mange lande er det forbudt og under mistanke 
for at have effekt som doping. Det gælder blandt andet USA og Canada, hvor 
det indgår i sagen mod sportslægen Anthony Galea fra Toronto, der beskyldes 
for at indføre ulovlige midler i USA. Blandt andet actovegin. </p><p>
Endnu har ingen i Tyskland nævnt Hans-Wilhelm Müller-Wohlfahrt i sammenhæng 
med den syv år ældre Armin Klümper, som ligeledes har været læge for tyske 
fodboldklubber og atleter, men nu er faldet fuldkommen i unåde som ’Dr. 
Doping’. Men flere har refereret til de populærvidenskabelige betragtninger 
i bogen ’Skadet: hvad nu? Hvordan man behandler sportsskader, når hvert 
minut tæller’. Mistanken om, at der lå mere end for mange skader og ikke 
mindst det uventede nederlag mod upåagtede Porto i Champions League vokser 
efter fyringen i Bayern München. 
</p><p><b class="ext-link">FEATURE I MAGASINET</b><a class="embeddedlink" href="http://politiken.dk/magasinet/feature/ECE2591510/med-hjaelp-fra-doktor-doping/">Med hjælp fra Doktor Doping</a></p><p>
For Pep Guardiola var 3-1-nederlaget i Portugal et resultat af de mange 
fraværende spillere – og dermed Müller-Wohlfarts skyld. Det var angiveligt 
efter den kamp, træneren overbeviste den magtfulde bestyrelsesformand i 
Bayern München, Karl-Heinz Rummenigge, om, at lægen skulle ud. Rummenigge 
tog ifølge avisen Bild i denne uge »en fornuftig telefonsamtale« med 
doktoren. Hvad de snakkede om, »forbliver i telefonen, ligesom snak i 
omklædningsrummet bliver der«, siger Rummenigge til avisen. 
</p><p><b class="ext-link">PORTO SLÅET I 2. FORSØG</b><a class="embeddedlink" href="http://politiken.dk/sport/fodbold/championsleague/ECE2637548/6-1-og-fantasifodbold-paa-et-sjaeldent-hoejt-niveau/">6-1 og 
fantasifodbold på et sjældent højt niveau</a></p><p>
Men nu er spekulationerne i gang om, at lægen måske kan gøre et comeback som i 
2008, da han også havde sagt op efter et sammenstød med den daværende 
manager, Jürgen Klinsmann. Det bliver dog næppe, så længe Pep Guardiola er 
manden på sidelinjen i Bayern. For Müller-Wohlfart, der er kompromisløs og 
blev født under et luftangreb på sin landsby i 1942, er ikke glad for 
trænerens mistillid. 
</p><p>
Derfor er hele affæren at betegne som endnu en enorm succes for Pep Guardiola 
og hans regime i Bayern München. Som ugeavisen Die Welt skrev efter den 
knusende sejr på 6-1 over Porto i returopgøret: »Der var 7 mål, men kun 1 
vinder: Pep Guardiola ... Efter den kamp talte ingen længere om verdens 
bedste læge. De bedste spillere i verden sidder formentlig igen i hans 
praksis. Det kan den bedste træner i verden efter denne aften ikke have 
noget imod«. 
</p><ul class=" bl-elem"><li class=" bl-elem"><i class=" bl-elem">Bayern München vandt i aftes 1-0 over Hertha Berlin og kan søndag blive 
tyske mestre for 25. gang, såfremt Wolfsburg sætter point til i dagens 
udekamp mod Borussia Mönchengladbach. Følg det og meget andet i 
'Sportssøndag live' fra kl. 14. </i></li></ul>	
</div>

</div></body></html>
