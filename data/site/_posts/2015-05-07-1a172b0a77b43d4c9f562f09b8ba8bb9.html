---
layout:     post
title: 	    "Guardiola: Endnu en gang viste Messi sine evner"
post_author:	    
post_date:	    Thu, 07 May 2015 08:40:29 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2658498/guardiola-endnu-en-gang-viste-messi-sine-evner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<p>
FC Barcelonas stjernespiller Lionel Messi viste sin gamle træner Josep 
Guardiola, hvordan en kamp kan afgøres med to hurtige mål på blot tre 
minutter. 
</p><div class="art-quote article-box">
<p class="quote"/>
<blockquote>
<p class="quote-txt">
Det bliver svært, men vi vil gøre et forsøg. Der resterer endnu 90 minutter
</p>
<p class="sender">
Pep Guardiola 
</p>
</blockquote>
</div><p>
Den nuværende Bayern München-træner var skuffet over, at FC Barcelona endte 
med at vinde med hele 3-0 i den første af to semifinaler i Champions League. 
</p><p><b class="ext-link">STJERNEN:</b><a class="embeddedlink" href="http://politiken.dk/sport/fodbold/ECE2658289/lionel-messis-magi-naaede-nye-hoejder-i-sejr-over-bayern-mnchen/">Lionel Messis magi nåede nye højder i 
sejr over Bayern München</a></p><p>
»Vi var i lang tid godt med, men endnu en gang viste Messi sine evner. Han har 
vist så mange gange i de situationer, at han kan afgøre kampe og udnytte 
sine chancer. Det bliver svært, men vi vil gøre et forsøg. Der resterer 
endnu 90 minutter. Jeg forsøger at gøre mit arbejde så godt som muligt. Jeg 
var hele tiden rolig«, siger Guardiola til dpa og tilføjer: 
</p><p>
»Jeg er meget stolt af mine spillere«. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/fodbold/championsleague/ECE2657280/magiske-messi-sender-barcelona-paa-finalekurs/">Magiske Messi sender 
Barcelona på finalekurs</a></p><div class="art-quote article-box">
<p class="quote"/>
<blockquote>
<p class="quote-txt">
Jeg er meget tilfreds med alting. Vi vidste præcis, hvordan vi skulle spille 
mod en rival på sådan et niveau
</p>
<p class="sender">
Luis Enrique 
</p>
</blockquote>
</div><p>
Messi scorede til 1-0 og 2-0 i det 77. og 80. minut, inden Neymar fuldendte 
3-0-sejren dybt inde i overtiden. </p><p>
Bayern-stopperen Jérôme Boateng, som blev tørret godt og grundigt af Messi ved 
det andet mål, har sat sig et nyt mål i returkampen om seks dage. 
</p><p>
»I 70 minutter gjorde vi det rigtigt godt. Så blev der lavet en dum fejl. Fejl 
sker, men det er meget ærgerligt, at vi knækkede på den måde og forærede 
kampen væk. Vi burde aldrig tabe 0-3 her. Vores mål må nu være at vinde i 
München«, siger Boateng. 
</p><p><b class="ext-link">BEKYMRING:</b><a class="embeddedlink" href="http://politiken.dk/sport/fodbold/championsleague/ECE2656623/juventus-aergrer-sig-over-for-lille-sejr/">Juventus ærgrer sig over for lille sejr</a></p><p>
Til gengæld fik 3-0-sejren smilet frem hos Barca-træner Luis Enrique. På 
baggrund af onsdagens kamp er det svært at se, hvordan Bayern kan vinde med 
mere end tre mål i returkampen i næste uge, og den overbevisning er Enrique 
også af. 
</p><p>
»Det er et perfekt resultat, og det bringer os meget tæt på finalen. Men vi 
skal gøre det færdigt i returkampen«, siger Luis Enrique til uefa.com. 
</p><p><b class="ext-link">KVALITET:</b><a class="embeddedlink" href="http://politiken.dk/sport/fodbold/ECE2658222/real-madrid-er-verdens-mest-vaerdifulde-fodboldklub/">Real Madrid er verdens mest værdifulde 
fodboldklub</a></p><p>
Efter 77 minutter med et lille Barcelona-plus i karakterbogen satte spanierne 
sig på kampens afslutning og scorede tre gange. Blandt andet takket være 
storspil fra Lionel Messi. 
</p><p>
Kampforløbet glæder da også Luis Enrique. 
</p><p>
»Jeg er meget tilfreds med alting. Vi vidste præcis, hvordan vi skulle spille 
mod en rival på sådan et niveau. Jeg kan ikke huske, at Bayern München havde 
andre store muligheder end Lewandowskis i første halvleg«, siger Luis 
Enrique. 
</p><p class=" bl-elem">
Han henviser til en situation, hvor Lewandowski akkurat kom glidende for sent 
hen til et indlæg fra Thomas Müller, hvor polakken ellers kunne have bragt 
Bayern foran. 
</p>	
</div>

</div></body></html>
