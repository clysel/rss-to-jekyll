---
layout:     post
title: 	    "Snart kan du tale dansk med din iPhone"
post_author:	    
post_date:	    Thu, 26 Feb 2015 10:56:35 +0100
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2561741/snart-kan-du-tale-dansk-med-din-iphone/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da den virtuelle assistent Siri blev annonceret sammen med iPhone 4S i 2011, 
var der mange, der var begejstrede. Siden er de virtuelle assistenter i både 
Android- og Windows Phone-telefoner kommet til, og det er ikke længere helt 
så underligt at tale med sin smartphone i stedet for i sin smartphone.
</p><p><b>Ny iOS-betatest har dansk Siri<br/></b>Men alle de praktiske funktioner, som Siri og de andre virtuelle 
assistenter kan håndtere, har indtil videre ikke været tilgængelige i 
Danmark. I hvert fald ikke på dansk. Man har kunnet tale engelsk til Siri og 
primært kunne få internationale informationer fra ’hende’, mens det har 
haltet med det lokale. Så oplevelsen har ikke været den samme. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2365162/naeste-generation-af-virtuelle-assistenter-kan-det-hele/">Næste generation af virtuelle 
assistenter kan det hele</a></p><p>
Nu kan danskere imidlertid se lys for enden af tunnelen, når det gælder, hvor 
længe vi skal vente på en dansk Siri. Den lander i år, og selv om vi ikke 
ved præcis hvornår, ser det ud til at blive før eller omkring sommerferien. 
</p><p>
Det er i hvert fald buddet fra flere Apple-betatestere, som Politiken har talt 
med. Apple har netop sluppet version 2 af en betatest-udgave af iOS 8.3 løs, 
og her kan Siri pludselig kommunikere på vort danske modersmål. 
</p><p><b>Alle kan lege med dansk Siri i næste måned<br/></b>Betatest-udgaven af iOS 8.3 er i sagens natur ikke helt færdig, og 
iPhone/iPad-ejere venter såmænd stadig på, at iOS 8.2-opdateringen bliver 
rullet ud officielt i næste måned. Men i marts vil man også kunne downloade 
en såkaldt ’Public Beta’ af iOS 8.3, altså den version, der indeholder den 
danske Siri. Denne betatest er åben for alle, der har mod på og lyst til at 
rode med deres iPhone eller iPad. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2325789/apple-leder-efter-danskkyndig-der-kan-laere-siri-dansk/">Apple leder efter danskkyndig, 
der kan lære Siri dansk</a></p><p>
Det betyder, at alle fra næste måned vil kunne lege med en dansk Siri. Vil man 
dog være helt sikker på, at ens iOS-enhed fungerer ordentligt, skal man nok 
vente på den færdige version af iOS 8.3. Og det er denne version, en række 
danske betatestere vurderer vil komme til sommer. Apple søgte allerede 
sidste år efter folk, der kunne oversætte Siri til dansk. 
</p><p class=" bl-elem">
Et godt bud kan være, at Apple slipper den løs i forbindelse med deres 
udviklerkonference, der efter alt at dømme finder sted i juni, og hvor iOS 9 
også forventes at blive præsenteret. Indtil da kan man nøjes med at bruge 
diktat-funktionen i iOS, der allerede kan forstå dansk nu. 
</p>	
</div>
</div></body></html>
