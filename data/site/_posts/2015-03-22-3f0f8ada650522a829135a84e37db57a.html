---
layout:     post
title: 	    "Pakistans militær hævder at have dræbt 80 militante"
post_author:	    
post_date:	    Sun, 22 Mar 2015 07:15:02 +0100
post_site:	    politiken.dk 
post_link:	    http://politiken.dk/udland/ECE2598684/pakistans-militaer-haevder-at-have-draebt-80-militante/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Pakistanske soldater har dræbt 80 militante under voldsomme kampe i den 
lovløse nordvestlige del af landet nær grænsen til Afghanistan.
</p><p>
Det siger en talsmand for militæret. Taleban-bevægelsen i Pakistan siger, at 
mindst seks soldater blev dræbt i kampene.
</p><p>
De seneste dage har kampfly bombarderet Taleban-stillinger i Tirah-dalen i den 
bjergrige Khyber-region. Området ligger vest for byen Peshawar.
</p><h3>
General: Terrorister afskåret fra baser
</h3><p>
De dræbte tilhørte to militante grupper, Tehrik-e-Taliban Pakistan og 
Lashkar-e-Islam, oplyser en embedsmand fra den pakistanske 
sikkerhedstjeneste.
</p><p>
»I Khyber bliver terrorister afskåret fra deres baser og flygter mod grænsen. 
Indtil videre er 80 terrorister dræbt og omkring 100 såret i denne fase«, 
skriver general Asim Bajwa, leder af hærens medietjeneste, på Twitter.
</p><p>
»Aktionen vil fortsætte med »fuld styrke indtil området er 
fuldstændigt ryddet for terrorister«, tilføjer han.
</p><p class=" bl-elem">
Oplysningerne kan ikke bekræftes fra uafhængig side, da regionen er lukket 
land for journalister.
</p>	
</div>
</div></body></html>
