---
layout:     post
title: 	    "Wozniacki gik ned mod verdens nummer fire"
post_author:	    
post_date:	    Fri, 20 Feb 2015 19:38:40 +0100
post_site:	    politiken.dk 
post_link:	    http://politiken.dk/sport/tennis/ECE2556755/wozniacki-gik-ned-mod-verdens-nummer-fire/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For fjerde år i træk tabte den danske tennisstjerne Caroline Wozniacki en 
semifinale ved WTA-turneringen Dubai Duty Free Tennis Championships.
</p><p>
Fredag aften tabte verdens nummer fem med 6-2, 1-6, 1-6 til den topseedede 
rumæner Simona Halep, som er nummer fire på verdensranglisten.
</p><p>
Wozniacki, der vandt turneringen i 2011, leverede nærmest fejlfrit spil i 
første sæt, hvor de uprovokerede fejl var usynlige.
</p><h3>
Kamp var vendt på hovedet
</h3><p>
Halep virkede helt væk. Rumænerens spil kunne slet ikke hænge sammen, men hun 
fik en opmuntrende åbning på andet sæt.
</p><p>
Wozniacki blev brudt, og Halep bragte sig efterfølgende foran 2-0. Det 
inspirerede tilsyneladende Halep, som lige pludselig fandt de store slag 
frem, og så var det Wozniackis tur til at halte efter.
</p><p>
Kampen var vendt helt på hovedet, og Wozniacki lignede en, der ikke kunne 
forstå, hvorfor det var tilfældet.
</p><p>
Wozniacki holdt sin serv til 1-4, men sættet var ikke til at redde, og et 
tredje og sidste sæt skulle til for at finde en vinder.
</p><h3>
Sluttede med baghånd
</h3><p>
Halep kom igen bedst fra start og kom foran 2-0, men Wozniacki fik med det 
samme brudt tilbage til 1-2.
</p><p>
Momentum fik Wozniacki dog ikke af den grund, og danskeren tabte sin serv og 
kom bagud 1-3.
</p><p>
Derefter havde Halep ingen problemer med at vinde de tre næste partier. Kampen 
sluttede med en flot rumænsk baghåndsvinder.
</p><p class=" bl-elem">
I lørdagens finale møder Halep tjekken Karolina Pliskova, som er nummer 18 i 
verden.
</p>	
</div>
</div></body></html>
