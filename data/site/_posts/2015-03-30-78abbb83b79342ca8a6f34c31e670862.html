---
layout:     post
title: 	    "Minister: Det skal være lettere at springe ud på jobbet"
post_author:	    
post_date:	    Mon, 30 Mar 2015 20:59:28 +0200
post_site:	    politiken.dk 
post_link:	    http://politiken.dk/indland/politik/ECE2610145/minister-det-skal-vaere-lettere-at-springe-ud-paa-jobbet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis du skråsikkert proklamerer, at der ikke er nogen homoseksuelle eller 
transkønnede på din arbejdsplads, skal du måske overveje dit udsagn en 
ekstra gang. Næsten hver tredje danske homoseksuelle, biseksuelle eller 
transkønnede er ikke åben omkring sin seksualitet eller kønsidentitet blandt 
kolleger og chefer, viser en stor europæisk undersøgelse, der samtidig slår 
fast, at kun knap hver syvende har problemer med at springe ud over for 
deres venner. 
</p><div class="art-fakta article-box">
<h4 class="">
FAKTA </h4>
<h5>
Diskrimination</h5>
<div class="fakta-body" data-buildingblock="embedded_factboxlink">
<p><b>74 procent af danske</b> homoseksuelle, biseksuelle og transpersoner er 
åbne om deres seksualitet og køn over for de fleste i deres familie.
</p><p><b>Blandt venner gælder </b>det 85 procent. På jobbet er 68 procent åbne 
over for de fleste kolleger. 
</p><p><b>31 procent har inden </b>for det seneste år oplevet at blive chikaneret eller 
diskrimineret på grund af deres seksualitet. 
</p><p class=" bl-elem"><b>40 procent undgår </b>at holde deres kæreste af samme køn i hånden offentligt 
af frygt for at blive truet eller chikaneret. 
</p>
</div>
</div><p>
»Der er rigtig mange, der sagtens føler, at de kan springe ud i privat 
sammenhæng, men som samtidig har svært ved det arbejdsmæssigt, fordi de 
oplever for mange fordomme«, siger Manu Sareen, der henviser til 
EU-undersøgelsen fra 2013, hvor 31 procent af de danske respondenter svarer, 
at de i løbet af det seneste år har følt sig diskrimineret eller chikaneret 
på grund af deres seksualitet i deres hverdag. </p><p>
»Jeg har selv venner, der fortæller mig, at de oplever at blive valgt fra til 
stillinger på grund af deres homoseksualitet. Til trods for vores åbne 
samfund, hvor tolerancen er en del af vores dna, er der områder, hvor der er 
plads til forbedring. Der skal simpelthen en holdningsændring til«. 
</p><h3>
Værtskabet er en drøm 
</h3><p>
Selv om Danmark ligger i den laveste ende af EU-landene, når det gælder 
hyppigheden af homoseksuelle og transpersoners oplevelser af diskrimination 
i deres hverdagsliv, er der grund til at give området særligt fokus, mener 
ministeren. Han glæder sig derfor over, at Danmark næste år skal være vært 
for den internationale dag mod homo- og transfobi, Idaho-dagen. 
</p><div class="art-quote article-box">
<p class="quote"/>
<blockquote>
<p class="quote-txt">
Erfaringer viser, at det land, der har værtskabet, samtidig får en enorm 
vigtig og solid platform for at skabe fokus på problemstillinger vedrørende 
køn og seksualitet
</p>
<p class="sender">
Manu Sareen 
</p>
</blockquote>
</div><p>
»Det er en drøm at få den begivenhed til Danmark. Erfaringer viser, at det 
land, der har værtskabet, samtidig får en enorm vigtig og solid platform for 
at skabe fokus på problemstillinger vedrørende køn og seksualitet«, siger 
Sareen. </p><p>
Hos Landsforeningen for Bøsser, Lesbiske, Biseksuelle og Transpersoner, LGBT 
Danmark, er talsperson Rikke Voergård-Olesen også begejstret for, at 
Idaho-dagen skal afholdes i Danmark næste år. Men set fra hendes stol skal 
der langt mere til end en enkeltstående begivenhed, der sætter fokus på 
problemerne. 
</p><p>
»Man kunne starte med at sætte penge af til området. Få forsket mere i, hvad 
det er for problemer, LGBT-personer slås med, give penge til kampagner og 
oplysning. Nærmest alle tiltag vil kunne gøre det bedre, end det er nu, for 
i dag er det et område, der slet ikke bliver prioriteret politisk«, siger 
Rikke Voergård-Olesen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2274572/messerschmidts-homoudtalelser-vaekker-politisk-forargelse/">Messerschmidts homoudtalelser 
vækker politisk forargelse</a></p><p>
»Vi har en fortælling i Danmark om, at vi har ligestilling, og vi er meget 
homovenlige, men vi er milevidt fra Sverige, Norge og England, hvor der for 
eksempel er politikker på arbejdspladserne, der håndterer eventuel 
diskrimination. Det har vi intet af i Danmark«, siger Rikke Voergård-Olesen, 
der blandt andet foreslår at gøre undervisning i diskrimination obligatorisk 
for tillidsfolk. 
</p><h3>
Umuligt at bevise 
</h3><p>
Sager om diskrimination på arbejdspladsen kan tages op i 
Ligebehandlingsnævnet, men ingen af de sager, LGBT Danmark har fået kendskab 
til de seneste år, når så langt, fordi det stort set er umuligt at løfte 
bevisbyrden for den forurettede, siger Rikke Voergård-Olesen. 
</p><p>
»Diskriminationen foregår i rigt omfang, men sagerne kommer aldrig frem i 
lyset. Vi ville elske at kunne lave et bedre proaktivt stykke arbejde, lave 
undervisningsmateriale og samarbejde med fagbevægelsen for at dæmme op for 
problemerne. Men det er svært, når alt vores arbejde foregår på frivillig 
basis«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2055573/lgbt-formaend-rusland-spreder-homofobi-til-andre-lande/">LGBT-formænd: Rusland spreder 
homofobi til andre lande</a></p><p>
Manu Sareen har ikke planer om at sende penge i LGBT Danmarks retning. Han 
mener desuden, at Ligebehandlingsnævnet fungerer præcis, som det skal. 
</p><p class=" bl-elem">
»Vi kan ikke ændre på, at den forurettede skal løfte bevisbyrden. Jeg synes, 
vi har et rigtig, rigtig godt system, netop hvis man oplever diskrimination 
eller forskelsbehandling i Danmark. For som det er nu, har alle borgere 
mulighed for at tage deres sager op«. 
</p>	
</div>

</div></body></html>
