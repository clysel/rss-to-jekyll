---
layout:     post
title: 	    "Psykologisk trick: Venstre kopierer Camerons prestigeprojekt"
post_author:	    
post_date:	    Mon, 11 May 2015 13:40:36 +0200
post_site:	    politiken.dk 
post_link:	    http://politiken.dk/indland/politik/skyggekabinettet/politiskmemorandum/ECE2664281/psykologisk-trick-venstre-kopierer-camerons-prestigeprojekt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da Margaret Thatcher kom til magten i England, samlede hun et hurtigt hold af 
kulissekarle i sit statsministerium. Holdet gik under navnet 
'effektiviseringsenheden' (Efficiency Unit). Målet med enheden var, at der 
skulle ruskes op i den offentlige sektor. Jernladyen ville have besparelser. 
</p><div class="art-quote article-box">
<p class="quote"/>
<blockquote>
<p class="quote-txt">
Det vil betyde, at regnedrengene skulle anerkende et helt andet syn på 
menneskers adfærd
</p>
<p class="sender">
Sigge Winther Nielsen 
</p>
</blockquote>
</div><p>
Også Tony Blair oprettede en enhed i Downing Street 10, da han blev 
premierminister. </p><p>
Han kaldte den 'leveringsenheden' (Delivery Unit). Den skulle sikre, at de 
andre ministerier gennemførte den politik, Blair var gået til valg på. 
</p><p>
I England er der en lang tradition for, at den nyvalgte premierminister 
opretter en særlig enhed i sit statsministerium. En enhed, der signalerer, 
hvad den nye regering især vil måles på. 
</p><h3>
Borgerligt regnestykke 
</h3><p>
Hvad den netop genvalgte David Cameron vil stable på benene, må de kommende 
uger vise. Men i Camerons første valgperiode fra 2010 etablerede han en 
såkaldt 'skubbeenhed' (Nudge Unit). 
</p><div class="art-quote article-box">
<p class="quote"/>
<blockquote>
<p class="quote-txt">
Den nyvundne klarhed i mælet skyldes ifølge Kristian Jensen, at det borgerlige 
regnestykke ikke hænger sammen.
</p>
<p class="sender">
Sigge Winther Nielsen 
</p>
</blockquote>
</div><p>
Enheden blev Camerons prestigeprojekt. </p><p>
Formålet var at spare penge i den offentlige sektor ved at give et lille puf 
til borgerne, så de huskede at betale skat til tiden, smed skrald i 
containeren eller mødte op til deres hospitalstid. 
</p><p>
Og det blev en succes, der har høstet store pengebeløb til den britiske stat 
de sidste fem år. Faktisk så store, at nudgingenheden for nylig blev solgt 
til private investorer. Nu holder enheden til blandt glasfacaderne i Londons 
bymidte side om side med store konsulentbureauer. 
</p><p>
Venstre vil tage ved lære af briternes statslige 'pufferi'. Med nudging som 
aktiv medspiller siger Venstres næstformand Kristian Jensen i dagens 
interview, at partiet vil effektivisere for mere end regeringens 12 
milliarder kroner frem mod 2020. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/skyggekabinettet/ECE2664282/kristian-jensen-vi-skal-folk-et-lille-og-kaerligt-puf/">Kristian Jensen: Vælgerne kan godt 
forvente at få et puf</a></p><div class="art-quote article-box">
<p class="quote"/>
<blockquote>
<p class="quote-txt">
Det gik op for den siddende regering i stor skala, da man ' moderniserede' 
lærernes overenskomster. 
</p>
<p class="sender">
Sigge Winther Nielsen 
</p>
</blockquote>
</div><p>
Den nyvundne klarhed i mælet skyldes ifølge Kristian Jensen, at det borgerlige 
regnestykke ikke hænger sammen. I hvert fald kan enderne ikke mødes, hvis 
der både skal ændres i grundskyld og gennemføres skattelettelser - så 
Liberal Alliance og Konservative får deres indrømmelser. </p><p>
Derfor skal der skubbes løs i det offentlige Danmark, lyder opråbet fra 
Venstre. 
</p><p>
Og det er forbløffende ærlig tale. Men det kan også vise sig at være en tale, 
der bliver bøvlet at omsætte til praksis. To grunde står frem. 
</p><h3>
Nedpillet frugt 
</h3><p>
For det første er mange af de lavthængende frugter i det offentlige allerede 
pillet ned. Den nuværende regering har måttet sande, at de gode tider er 
ovre. De tider, hvor embedsmænd altid kunne spare et par milliarder kroner 
på modernisering, uden at folk opdagede det. 
</p><p>
Det gik op for den siddende regering i stor skala, da man 'moderniserede' 
lærernes overenskomster. 
</p><p>
Og i mindre skala, da man 'moderniserede' borgernes breve fra det offentlige, 
så alle skulle modtage dem digitalt. 
</p><p>
Erfaringerne fra England viser ligeså, at nudgingbølgen også har skabt et kor 
af kritikere. Deres argument lyder: Nudging er uetisk, fordi staten 
manipulerer med borgerne ved at bruge viden om den menneskelige hjerne til 
at ændre folks adfærd. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/skyggekabinettet/ECE2664283/venstre-er-klar-til-flere-effektiviseringer/">Venstre er klar til flere 
effektiviseringer</a></p><p>
Indtil videre har kritikerne verden over ikke fået tilstrækkelig vind i 
sejlene. 
</p><p>
Obama-administrationen oprettede således for to år siden også en nudgeenhed. 
</p><h3>
Psykologien på Slotsholmen 
</h3><p>
For det andet kan det blive svært at overbevise embedsmændene i 
Finansministeriet om, at nudging er en god idé. I hvert fald så god, som 
Jensen mener. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis Finansministeriet først accepterer grundlaget for nudging, kan det åbne 
for et hav af alternative regnemodeller. 
</p>
<p class="sender">
Sigge Winther Nielsen 
</p>
</blockquote>
</div><p>
I Venstre lægger man nemlig op til, at Finansministeriet skal koordinere 
indsatsen med at udbrede nudging i hele det offentlige. </p><p>
Og dermed bliver nudging en hjørnesten i moderniseringspolitikken. 
</p><p>
I Finansministeriet har der allerede på de interne linjer været en mindre 
debat om brugen af nudging. Her synes topembedsmændene, at denne puffende 
samfundspsykologi indtil videre kan praktiseres i doser hos 
Skatteministeriet og omegn. 
</p><p>
Men ellers er man som altid skeptiske - for en sikkerheds skyld. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/skyggekabinettet/ECE2634936/kompromis-om-dagpenge-thorning-og-pia-olsen-dyhr-i-skaenderi-paa-boefhuset-mash/">Kompromis om dagpenge: 
Thorning og Pia Olsen Dyhr i skænderi på bøfhuset MASH</a></p><p>
Denne skepsis skyldes især, at ideen om nudging udspringer af socialpsykologi. 
</p><p>
Et idéunivers, der står i kontrast til tanken om, at borgeren altid vil handle 
rationelt, som Finansministeriet lægger til grund. 
</p><p>
Så hvis nudging sniger sig ind i ministeriet med Jensens mellemkomst - som en 
mulig finansminister - vil det betyde, at regnedrengene skulle anerkende et 
helt andet syn på menneskers adfærd. En psykologisk adfærd, der til tider 
vil være svær at sætte på formel og dokumentere effekterne af. 
</p><p>
Kritikken af de rationelle regnemodeller kan udtrækkes af bestsellerbogen om 
nudging fra 2009. Titlen er 'Nudge: Improving Decisions About Health, 
Wealth, and Happiness'. Den er skrevet af de amerikanske professorer Richard 
Thaler og Cass Sunstein, der opridser skillelinjen mellem adfærd baseret på 
rationel egennytteoptimering versus psykologiske tilbøjeligheder. 
</p><p>
Det kan måske lyde som en akademisk diskussion, hvilket det også er. 
</p><p>
Omvendt kan det hurtigt blive en meget håndgribelig diskussion. 
</p><p>
Det skyldes, at hvis Finansministeriet først accepterer grundlaget for 
nudging, kan det åbne for et hav af alternative regnemodeller. 
</p><p>
Og så er der ikke grænser for, hvilke udgiftstunge projekter der kan søsættes, 
lyder advarslen fra dele af embedsværket. 
</p><p>
Det vil betyde, at regnedrengene skulle anerkende et helt andet syn på 
menneskers adfærd. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/indland/politik/skyggekabinettet/ECE2580047/unge-paa-traek-venstre-er-blevet-90er-laekkert-igen/">Unge på træk: Venstre er 
blevet 90'er-lækkert igen </a></p>	
</div>

</div></body></html>
