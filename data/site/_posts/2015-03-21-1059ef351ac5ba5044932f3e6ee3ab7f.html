---
layout:     post
title: 	    "Her er historien om dengang lønnen var lidt bestik og en ekstra pilsner"
post_author:	    
post_date:	    Sat, 21 Mar 2015 16:23:29 +0100
post_site:	    politiken.dk 
post_link:	    http://politiken.dk/sport/fodbold/ECE2598266/her-er-historien-om-dengang-loennen-var-lidt-bestik-og-en-ekstra-pilsner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nogle af de danske spillere kunne godt se lidt misundeligt på de udenlandske 
kolleger, når de to hold om aftenen var samlet til spisning på en fin 
restaurant efter en fodboldlandskamp i Københavns Idrætspark. 
</p><p>
Det handler om kampe i sidste halvdel af 1950’erne. Flemming Nielsen husker 
det: »Vi fik af DBU enten en sølvske, en gaffel eller en kniv, hvor 
modstanderlandets navn var indgraveret. De udenlandske spillere løftede 
tallerkenen og fandt en kuvert med en kontant belønning«. 
</p><div class="art-fakta article-box">
<h4 class="">
landsholdet og pengene</h4>
<div class="fakta-body" data-buildingblock="embedded_factboxlink">
<p><b>I lang tid</b> har spillerne og DBU forhandlet om de økonomiske betingelser 
for at optræde på landsholdet. 
</p><p class=" bl-elem"><b>Belønningen har forandret </b>sig meget gennem de seneste årtier. 
Politiken har spurgt tidligere spillere, hvad de fik for at stille op for 
Danmark. 
</p>
</div>
</div><p>
Der var ikke penge mellem spillerne og DBU dengang, og divisions- og 
landsholdsspillerne skulle betale kontingent i klubberne som andre medlemmer 
og kunne blive truet med at ryge af 1.-holdet, hvis klubkassereren opdagede, 
at kontingentindbetalingen var forsinket. </p><h3>
Provinsspillere ankom dagen inden og fik en overnatning 
</h3><p>
Flemming Nielsen, B.93’er og AB’er, spillede 26 A-landskampe i perioden juni 
1954-oktober 1960 og var en af stamspillerne på OL-holdet, der fik sølv ved 
OL i Rom i 1960. Han debuterede i en kamp mod Norge i en periode, hvor DBU 
ikke havde ansat en landstræner. 
</p><p>
»Det var den daværende UK-formand Fritz Tarp (komiteen var ansvarlig både for 
at udtage spillerne og vælge startopstillingen), der fungerede som ’træner’. 
Gå nu og spil, så I kan være det bekendt og gøre jer fortjent til at komme 
på holdet igen i den næste kamp. Det var ’det taktiske oplæg’ til kampen«. 
</p><p><b class="ext-link">1960'erne</b><a class="embeddedlink" href="http://politiken.dk/sport/fodbold/ECE2598276/ol-soelvvinderne-fik-10-kr-om-dagen-til-frugt-og-frimaerker/">OL-sølvvinderne fik 10 kr. om dagen til 
frugt og frimærker</a></p><div class="art-quote article-box">
<p class="quote"/>
<blockquote>
<p class="quote-txt">
Jeg var stolt og beæret
</p>
<p class="sender">
Flemming Nielsen 
</p>
</blockquote>
</div><p>
»Vi samledes på hotel nogle timer før kickoff. Provinsspillere ankom dagen 
inden og fik en overnatning. Jeg var stolt og beæret. Det var jo det, man 
havde drømt om, siden man var dreng«. </p><p>
»DBU ruttede ikke med pengene, og det var strengt forbudt at bytte trøje med 
en modstander efter en landskamp. Den skulle bruges igen. Men det var dog 
sådan, at hvis vi havde leveret en rigtig god præstation, og der havde været 
mange tilskuere, kunne kassereren kalde anføreren til side og stikke ham et 
par hundrede kroner, så der kunne blive en ekstra pilsner eller to til alle 
på holdet«. 
</p><p><b class="ext-link">2015</b><a class="embeddedlink" href="http://politiken.dk/sport/fodbold/ECE2598089/hektisk-og-turbulent-uge-hos-dbu-lukker-med-hemmelig-loenaftale/">Hektisk og turbulent uge hos DBU lukker med 
hemmelig lønaftale</a></p><p>
»Når vi spillede på udebane, udbetalte DBU tabt arbejdsfortjeneste, hvis man 
havde gjort nøje rede for, hvad man havde mistet i løn«. 
</p><p>
Flemming Nielsen var sportsjournalist på Politiken under den legendariske 
sportsredaktør Magnus Simonsen. Da Flemming Nielsen i 1961 blev professionel 
i Atalanta i Bergamo, lærte han hurtigt pengenes indflydelse på, hvad der 
kunne ske på banen. 
</p><p>
»Vi mødte Milan med stjerneangriberen Altafini på San Siro Stadion. Vores 
store centerhalf sparkede Altafini ned, så han måtte bæres fra banen. Han 
var helt fri og på vej til at lave sejrsmålet til sidst. Det var en værre 
svinestreg, bemærkede jeg. Jo, sagde min holdkammerat, men husk at være glad 
for, at i morgen kan du gå hen på kontoret og få udbetalt en pæn bonus for, 
at vi spillede uafgjort. Havde vi tabt, ville du ikke have fået noget«. 
</p><h3>
Rent teater 
</h3><p>
Flemming Nielsen har fulgt med i den langstrakte konflikt mellem 
landsholdsspillerne og DBU og siger, at han er rystet. 
</p><p>
»Nærmest det hele drejer sig jo om penge nu, og det er ikke mere kun en 
æressag at spille på landsholdet. Men vi kan ikke skrue tiden tilbage, og nu 
er alle landsholdsspillere topprofessionelle. DBU er gennem årene gået med 
til at lave aftaler, hvor spillerne får meget for at optræde på landsholdet. 
Derfor synes jeg på en måde, at det er synd for spillerne og træneren, at 
konflikten er opstået«. 
</p><p class=" bl-elem">
»Men det er svært at finde ud af, om DBU, spillerne eller Spillerforeningen 
har det største ansvar for, at det er kommet så vidt. Det har i hvert fald 
ikke gavnet nogen med den ballade om penge«. 
</p>	
</div>
</div></body></html>
