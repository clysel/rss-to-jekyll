---
layout:     post
title: 	    "52 civile meldes dræbt i amerikanskledet luftangreb"
post_author:	    
post_date:	    Sat, 02 May 2015 10:36:56 +0200
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2651987/52-civile-meldes-draebt-i-amerikanskledet-luftangreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif. 
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak. 
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>. 
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak. 
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/>
</p>

</div>
</div>
<p>
Mindst 52 civile meldes dræbt i et amerikanskledet luftangreb rettet mod 
Islamisk Stat (IS) i en landsby i det nordlige Syrien. 
</p><p>
Det oplyser Det Syriske Observatorium for Menneskerettigheder, der overvåger 
situationen i Syrien, til AFP. 
</p><p>
»Luftangreb udført af koalitionen tidligt fredag mod landsbyen Birmahle i 
Aleppo-provinsen dræbte 52 civile«, siger Rami Abdel Rahman, der er leder af 
Det Syriske Observatorium for Menneskerettigheder. 
</p><p>
»Syv børn blev dræbt, og 13 mennesker er stadig fanget i murbrokkerne«, 
tilføjer han. 
</p><p>
Oplysningen er ikke umiddelbart bekræftet fra andre sider. 
</p><p>
Ifølge de meldinger Rami Abdel Rahman har fået fra Syrien, var kurdiske 
militser og syriske oprørere i kamp mod Islamisk Stat i en anden by, der 
ligger omkring to kilometer fra Birmahle. 
</p><p>
»Men i Birmahle er der kun civile, der er ingen IS-stillinger og ingen 
sammenstød«, siger han og tilføjer, at ikke en eneste IS-kriger blev dræbt i 
angrebene mod landsbyen. 
</p><h3>
Hjælp til kurdere 
</h3><p>
De luftangreb, som den amerikanskledede koalition står bag, har hjulpet de 
kurdiske militser med at bekæmpe Islamisk Stat i Aleppo-provinsen. 
</p><p>
I januar lykkedes det kurdiske styrker - med hjælp fra koalitionens luftangreb 
- at presse Islamisk Stat ud af grænsebyen Kobani, som ligger tæt på 
Birmahle. 
</p><p>
Inden fredagens angreb mod Birmahle var der registreret 66 civile dødsofre som 
følge af den amerikanskledede koalitions luftangreb mod Islamisk Stat. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2643302/ny-bog-afsloerer-islamisk-stats-hemmelige-masterplan/">Ny bog afslører Islamisk Stats 
hemmelige masterplan</a></p><p>
Den yderliggående gruppe har taget kontrollen over store dele af Irak og 
Syrien. Den er berygtet for makabre og voldelige overgreb - blandt andet 
voldtægter, tortur og halshugninger. 
</p><p>
IS udråbte i juni 2014 et kalifat i dele af Irak og Syrien. 
</p><p class=" bl-elem">
I september indledte en international koalition med USA i spidsen luftangreb i 
områderne, og de angreb har ifølge Syriens Observatorium for 
Menneskerettigheder dræbt flere end 2000 mennesker, hovedsageligt militante 
fra Islamisk Stat. 
</p>	
</div>

</div></body></html>
