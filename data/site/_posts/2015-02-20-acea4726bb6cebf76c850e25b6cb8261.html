---
layout:     post
title: 	    "Flere hundrede muslimer sagde farvel til dræbt attentatmand"
post_author:	    
post_date:	    Fri, 20 Feb 2015 15:21:42 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2556325/flere-hundrede-muslimer-sagde-farvel-til-draebt-attentatmand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Flere hundrede mennesker var i eftermiddag samlet ved moskéen på Dortheavej i 
Københavns Nordvestkvarter for at tage afsked med den 22-årige attentatmand 
Omar Abdel Hamid el-Hussein, der blev skudt og dræbt af politiet søndag 
morgen efter selv at have dræbt to civile og såret fem betjente. 
</p><p>
Langs husmuren udenfor lå en række muslimer i vinterjakker og bedte, mens 
fredagsbønnen blev afholdt indenfor. Herefter var der et kort mindeord for 
den afdøde, hvorefter hans hvide kiste blev båret ud af moskeen og placeret 
i en rustvogn. 
</p><h3>
Omar havde en stor bekendtskabskreds 
</h3><p>
Vagter fra Islamisk Trossamfund vurderede over for Politikens reporter på 
stedet, Kristian Corfixen, at der var dobbelt så mange mennesker samlet i og 
omkring moskéen som til en normalt fredagsbøn, og flere kilder pegede på, at 
Omar Abdel Hamid el-Hussein havde en stor bekendtskabskreds. De gav udtryk 
for, at uanset hvad man har gjort, så fortjener man en muslimsk begravelse, 
hvis det er familiens ønske.
</p><p><b class="ext-link">LÆS ARTIKEL </b><a class="embeddedlink" href="http://politiken.dk/indland/fokus_danmark/fokus_terror/ECE2555565/opfordringer-til-ro-ved-dagens-begravelse-for-omar-el-hussein/">Opfordringer til ro ved dagens 
begravelse for Omar el-Hussein</a></p><p>
Inden kisten blev båret ud, havde der været ret stille på gaden, fortæller 
Politikens reporter, der talte omkring 30 pressefolk. Vagterne havde til 
opgave at holde journalisterne og tilskuerne til side og bane vejen, så 
rustvognen kunne komme afsted. Da rustvognene begyndte at trille, genlød 
gaden af lovprisning af Gud. »Allah o akbar«, lød det. Muslimer fra alle 
aldre var samlet på gaden, men der var især mange unge mennesker, flere med 
solbriller, tørklæder oppe om ansigtet eller hovedet begravet i en hætte som 
tegn på, at de ikke ville fotograferes, fortæller Politikens reporter.
</p><p>
Ved benzintanken tæt ved moskéen holdt to politibiler med omkring 10 betjente. 
Uden synlige geværer. 
</p><h3>
Kun mænd til begravelsen 
</h3><p>
Efter ceremonien kørte rustvognen mod den muslimske begravelsesplads i 
Brøndby, hvor Omar Abdel Hamid el-Hussein blev stedt til hvile i en grav i 
det fjerneste hjørne af gradpladsen set fra indgangen.
</p><p>
Omkring 200 mennesker var samlet omkring hans grav - kun mænd - og en lille 
gravko sørgede for at fylde graven op med jord, efter at kisten med liget af 
gerningsmanden fra de to attentater var blevet sænket i jorden. Politikens 
reporter vurderer, at der har været omkring 400 mennesker forbi graven i 
forbindelse med begravelsen. Mange journalister og fotografer var forsamlet 
ved indgangen, hvor de tog opstilling på en jordvold for at få bedre udsyn 
over gravpladsen. 
</p><p class=" bl-elem">
Efter cirka en halv time var der opbrud, og de fleste gæster til begravelsen 
sivede langsomt væk, efter at de havde sagt farvel til danskpalæstinenseren 
Omar Abdel Hamid el-Hussein.
</p>	
</div>
</div></body></html>
