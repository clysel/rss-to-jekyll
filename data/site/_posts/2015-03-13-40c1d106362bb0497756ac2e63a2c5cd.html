---
layout:     post
title: 	    "Crowdfunding af digitaliseringsprojekt når 260.000 kr."
post_author:	    Erik Lyngsø-Petersen
post_date:	    Fri, 13 Mar 2015 11:42:40 +0000
post_site:	    ing.dk 
post_link:	    http://ing.dk/artikel/crowdfunding-af-digitaliseringsprojekt-naar-260000-kr-174758
---
<html><body><div><section class="body"><p>Indsamlingen til den fortsatte digitalisering af gamle ingeniørtidsskrifter, hvoraf årgangene fra 1892 til 1940 allerede kan læses på <a href="http://ing.dk/kulturarven/arkiv">ing.dk/kulturarven/arkiv</a>, har nu passeret 110.000 kr. På baggrund af denne store interesse fra ’menige’ ingeniører er IDAs teknologihistorikere (HITEK), der står for crowdfundingen, nu i færd med at skabe opbakning til projektet fra en række udvalgte fonde, virksomheder og institutioner.</p>
			<p>»Der er for os ingen tvivl om, at det er væsentligt for de potentielle eksterne bidragydere, at vi selv kan stille med en startkapital på over 100.000 kroner,« siger HITEK’s næstformand, tidligere rektor for Danmarks Ingeniørakademi Palle Sørensen, der er primus motor i arbejdet. Palle Sørensen kan meddele at det første resultat den målrettede kampagne er en donation fra Otto Mønsteds Fond på 150.000 kroner.</p>
			<p><figure class="plugin right zoomable"><img data-original-image="http://ing.dk/sites/ing/files/kulturarv-logo_1892-2000.png" src="http://ing.dk/sites/ing/files/styles/w1120_media_right/public/kulturarv-logo_1892-2000.png?itok=c02XNcjQ" alt=""/></figure></p>
			<p>Det seneste budget for projektets to resterende faser på hver hhv. ca. 100.000 og ca. 110.000 sider tidsskrifter lyder på hhv. 496.200 kr. og 535.600 kr. Med donationen fra Otto Mønsteds Fond er indsamlingen altså nået op på godt 260.000 kr., og det første delmål, digitaliseringen af de næste 100.000 sider af Ingeniørernes Kulturarv, kan skimtes i horisonten.</p>
			<p>Men pengene er ikke i hus endnu, og Palle Sørensen understreger, at det er vigtigt for gennemslagskraften over for fonde, virksomheder og institutioner at opbakningen fra ingeniørerne manifesterer sig igennem fortsatte bidrag til crowdfundingen.</p>
			<p>Læs alt om projektet og hvordan du kan bidrage på <a href="http://ing.dk/kulturarven">ing.dk/kulturarven</a>.</p>
		</section></div></body></html>
