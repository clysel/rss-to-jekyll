---
layout:     post
title: 	    "Party i provinsen: Skræmmer Thorning jyderne væk?"
post_author:	    
post_date:	    Thu, 19 Mar 2015 17:46:40 +0100
post_site:	    politiken.dk 
post_link:	    http://politiken.dk/indland/politik/skyggekabinettet/ECE2594882/party-i-provinsen-skraemmer-thorning-jyderne-vaek/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For præcis ti år siden mødte Helle Thorning-Schmidt op i Skive Hallerne. 
</p><p>
Flere hundrede socialdemokratiske partimedlemmer var sammenstimlet denne 
friske søndag i marts. 
</p><p>
Thorning forsøgte i sin åbningsreplik at slå en munter tone an: »Dejligt at se 
så mange mennesker. Ja, jeg var ærlig talt lidt bekymret for fremmødet. Det 
er jo midt i kirketiden herovre«. 
</p><p>
Larmende tavshed i salen. Københavneren var kommet til Jylland. 
</p><p>
Ingen lod til at blive henført af Thornings »trælse joke«. Lige bortset fra 
Frank Jensen, der stille kunne konstatere, at Thorning havde tabt publikum. 
</p><p>
Tilbage i 2005 kæmpede Jensen og Thorning i disse dage om at blive formand for 
Socialdemokraterne. Og her kom Thorning vidt omkring i det danske land for 
at skaffe stemmer uden for sit pastorat på Østerbro. 
</p><p>
Det manglende greb om jyderne i opgøret om formandsposten blev bemærket i 
medierne, og det fik ekstra næring, da pressen - lidet flatterende - beskrev 
Thornings entourage på turen. 
</p><p>
Især det faktum, at en sekretær medbragte et gult omslag til hovedlandet med 
titlen »Tour de Jylland«, som Politiken-journalisten Jakob Nielsen 
formulerer det i bogen »Helle for magten«. 
</p><h3>
En selfie med Helle 
</h3><p>
Thorning vandt som bekendt valget over Jensen, men hun blev langtfra bragt 
frem af jyske stemmer. 
</p><p>
Ti år efter er Thorning på ny i valgkamp. Denne gang om statsministerposten. 
Og her ser historien ud til at gentage sig. Jyderne og Thorning er 
ingenlunde det bedste match. 
</p><p>
I mandags var statsministeren så på endnu en rundtur i Jylland. Her besøgte 
hun et gymnasium og to virksomheder. 
</p><p>
Thorning gav en opsang til eleverne, tog selfies med personalet på gulvet samt 
talte om ost, iført hårnet og hvid kittel. 
</p><p>
Det bliver ikke den sidste tur til Jylland for Thorning inden valget, for 
statsministeren ved, at jyderne er altafgørende for at genvinde 
Statsministeriet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/skyggekabinettet/ECE2569472/vaelgerne-er-ganske-utaknemmelige/">Vælgerne er ganske 
utaknemmelige</a></p><p>
I en undersøgelse foretaget af Skyggekabinettet i samarbejde med Megafon 
kigger vi derfor nærmere på Thornings jyske problem. 
</p><p>
I undersøgelsen indgår der 8.668 respondenter. 
</p><p>
Det er et højt antal, som giver os mulighed for at zoome ind på de forskellige 
landsdele i Danmark. 
</p><p>
Tallene viser, at Socialdemokraterne og Thorning står til at hente stemmer i 
København - ikke Jylland. 
</p><p>
Fremgangen for Socialdemokraterne i meningsmålingerne de seneste måneder peger 
nemlig på, at tilstrømningen kommer fra Region Hovedstaden, hvor der er sket 
et betydeligt hop i vælgeropbakningen. 
</p><p>
Se grafikken. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/jyske-v_lgere-thorn_922093a.gif" alt="" border="0"/></span></p><h3>
Københavnerparti? 
</h3><p>
Kigger vi på Sjælland uden for hovedstaden har Socialdemokraterne ikke formået 
at høste mange nye vælgere, og det er langtfra bedre vest for Storebælt, da 
forholdsvis få af de nytilkomne vælgere er jyder og fynboer. Kun omkring 1 
ud af 5 af Socialdemokraternes nye støtter er fra henholdsvis Region 
Syddanmark og Region Midtjylland. 
</p><p>
Blandt nordjyderne er tallet endnu lavere. 
</p><p>
Samlet set tyder det på, at de seneste måneders vælgerfremgang for »Sosserne« 
skyldes københavnernes spirende entusiasme for Thorning. 
</p><p>
Selvfølgelig skaber det optimisme at opleve fremgang i hovedstaden. Men 
desværre for Socialdemokraterne er fremgangen på bekostning af venner, ikke 
fjender. København er nemlig i forvejen en rød højborg. Her går langt 
størstedelen af stemmerne til Enhedslisten, Socialistisk Folkeparti, 
Radikale Venstre eller Socialdemokraterne selv. 
</p><p>
Vælgerfremgang her tipper altså ikke magtbalancen mellem blokkene, men primært 
magtbalancen inden for blokken. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/skyggekabinettet/ECE2463745/thornings-uheld-laengden-er-afgoerende/">Thornings uheld: Længden er 
afgørende</a></p><p>
Omvendt står de borgerlige partier stærkt blandt de jyske vælgere. Eksempelvis 
kommer over halvdelen af Venstres støtter fra enten Region Syddanmark eller 
Midtjylland. 
</p><p>
Det samme er tilfældet for Dansk Folkeparti, hvor 6 af 10 stemmer hentes vest 
for Storebælt. 
</p><div class="art-quote article-box">
<p class="quote"/>
<blockquote>
<p class="quote-txt">
Københavneren var kommet til Jylland. Ingen lod til at blive henført af Thornings 
»trælse joke«
</p>
<p class="sender">
Sigge Winther Nielsen 
</p>
</blockquote>
</div><p/><p>
Jylland har historisk set ofte været blåt i mange områder, men lige nu er 
overvægten større end normalt. 
</p><p>
Vil Thorning skaffe stemmer fra blå blok - og dermed genvinde Statsministeriet 
- skal hun overbevise flere jyder. Ellers består en endnu sværere øvelse: at 
nappe borgerlige stemmer på Sjælland, hvilket indtil videre ikke er lykkedes 
til trods for en erhvervsvenlig politik. 
</p><p>
I toppen af Socialdemokratiet er man klar over det jyske problem. Thornings 
charmeoffensiv i mandags er derfor et forsøg på at vise sig frem i Jylland. 
Og Thorning gør det i øjeblikket med stor selvtillid oven på fine personlige 
målinger. 
</p><h3>
Det jyske socialdemokrati 
</h3><p>
Alligevel kan Thorning ikke gøre det alene. Andre hos Socialdemokraterne skal 
også træde til. 
</p><p>
Det gælder »den jyske mafia«, som Thorning internt hos Socialdemokraterne er 
allieret med, selv om hun ikke altid har været lige populær på de kanter. 
</p><p>
Betegnelsen »den jyske mafia« er et udtryk, som flere i partiet ynder at 
titulere slænget omkring forsvarsminister Nicolai Wammen og partisekretær 
Lars Midtiby. 
</p><p>
Denne gruppe af personer, med en fortid i det aarhusianske studentermiljø, 
holder tæt sammen - og de har en agil alliance med finansminister Bjarne 
Corydon. 
</p><p>
Herfra har Thorning en loyal gruppe af mennesker, der er opstillet og opvokset 
i Jylland. Dem får hun god brug for i valgkampen. 
</p><p class=" bl-elem">
De vil også blive bragt frem i første linje, når valget udskrives. 
</p>	
</div>
</div></body></html>
