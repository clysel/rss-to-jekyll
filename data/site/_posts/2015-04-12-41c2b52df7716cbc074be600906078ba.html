---
layout:     post
title: 	    "Rifbjerg-interview fra 1958: Somme tider faar man pip af ord"
post_author:	    
post_date:	    Sun, 12 Apr 2015 22:58:27 +0200
post_site:	    politiken.dk 
post_link:	    http://politiken.dk/kultur/boger/ECE2623982/rifbjerg-interview-fra-1958-somme-tider-faar-man-pip-af-ord/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nu har <i>Klaus Rifbjerg </i>igen haft et af sine »opsigtvækkende gennembrud« 
– hvordan skal det ende, hvis han bliver saadan ved? 
</p><div class="art-fakta article-box">
<h4 class="">
Glemt kapitel </h4>
<h5>
Den kroniske uskyld</h5>
<div class="fakta-body" data-buildingblock="embedded_factboxlink">
<p>
Klaus Rifbjergs debutroman ’Den kroniske uskyld’ bestod fra første 
færd af 13 kapitler, men på opfordring fra forlaget fjernede Rifbjerg 
det indledende kapitel. Kapitlet, der ikke kom med i romanen, begynder 
således: 
</p><p>
»Jeg ved ærligt talt ikke, hvorfor jeg fortæller denneher historie. Det er ikke 
fordi jeg er særlig god til det, heller ikke fordi jeg har særlig lyst. Men 
det er som om den på en eller anden måde må ud. Selvfølgelig er det heller 
ikke noget særligt, kan man godt sige. Historien er måske oven i købet led. 
Jeg synes, den er led. Jeg kan bare ikke blive af med den. Den sidder fast 
på mig som en af de fugle, man ser, ravne eller gribbe eller hvad det 
er nogle, der sidder på skulderen af folk eller ved ådsler«.
</p><p><b>Du kan læse hele kapitlet på: </b></p><p class=" bl-elem"><b>Politiken.dk/2621299</b></p>
</div>
</div><p>
Det var opsigtvækkende, da han i 1954 skød op som tredjedelen af en terzet i 
studenterrevyen ’Rundt med Andersen’ – og opsigtvækkende, da han i 55-revyen 
var blevet forfatter – og opsigtvækkende, da han i 1956 debuterede med et 
bind i dobbelt forstand frie vers – ’Under vejr med mig selv’ – og 
opsigtvækkende, da der igen i fjor kom en versbog af ham – ’Efterkrig’ – og 
den var saa uimodstaaelig som den første …</p><p>
Nu er det opsigtvækkende, at han har skrevet en – ja, netop opsigtvækkende – 
debutroman, ’Den kroniske uskyld’, som vil lægge 210 sider til alle 
gymnasiasters pensum. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2621299/laes-kapitlet-der-aldrig-kom-med-i-den-kroniske-uskyld/">Læs kapitlet, der aldrig kom 
med i 'Den Kroniske Uskyld'</a></p><p>
Han har Tom Kristensens ord for, at han er en digter, og Kai Friis Møllers 
for, at han er Johannes V. Jensens lærling. Han har faaet skrivemaskine paa 
legat, og den staar paa bordet og lugter ny under plastichætten og har ikke 
haft en eneste tast med i bogen – og han har faaet gylden kæde af ølkapsler 
– fra guldbajere – som kollegiestudenters huspoet. 
</p><h3>
En travl ung mand 
</h3><p>
Han er begyndt paa et studium og sprunget fra det og er blevet kritiker ved 
Information 25 aar gammel og kan knokle teatret ned og løfte det op og i det 
hele taget gøre, hvad han vil. Han kan bruge ord, man ellers ikke udtrykker 
i aviser, der skal ligge fremme, for at blive feteret – eller lagt i 
svovlbad – af opbragte læsere. 
</p><p>
Han har haft frygtelig travlt, hvilket han har baaret med en knusende ro og en 
af tilværelsens gode glæder, en bajer eller lignende i haanden. 
</p><p>
Hvad kan han naa mere? Et opsigtvækkende gennembrud som voksent menneske 
maaske? – Til november bliver han far til nummer to, og til foraaret til sin 
første film, en ASA-film, som han har lavet sammen med Palle 
Kjærulff-Schmidt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2620913/klaus-rifbjergs-nye-bog-er-paa-gaden---og-faar-fem-hjerter/">Klaus Rifbjergs nye bog er på 
gaden - og får fem hjerter</a></p><p>
Hans billede af skolen har givet Tom Kristensen et elektrisk stød, men Klaus 
Rifbjerg maa kende skolen forfra og bagfra: forældrene Thorvald og Lilly 
Rifbjerg er pensionerede overlærere, farfar Rifbjerg var landsbylærer, og 
faster Sofie Rifbjerg er skoleinspektør – og som om det ikke kunne være nok, 
har han valgt en lærerinde til sine børns mor. 
</p><p>
Hans egen skole var Vestre Borgerdyd, hvortil han rejste hver dag fra Amager, 
hvor han er født og baaren. Bogens lærere er idioter, forvirrede stoddere, 
for længst afdøde, klokkere, desmerdyr og det der er værre, men han er ikke 
rigtigt vred paa dem – ikke noget i forhold til hans irritation over 
medeleverne i »grødfadet«, og det er karakteristisk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2619929/rifbjerg-holdt-den-kulturradikale-fane-hoejt---men-han-kunne-godt-have-holdt-den-hoejere/">»Rifbjerg holdt den 
kulturradikale fane højt - men han kunne godt have holdt den højere«</a></p><p>
Klaus Rifbjerg er et langt rær med de lidt lade bevægelser, der ofte følger 
med størrelsen. Højt oppe sidder hovedet og ligner et lillebitte rundt 
nipsenaalehoved med en uforholdsmæssigt stor næse og ganske smaa tætsiddende 
øjne. Det er i skægalderen værd at notere, at han barberer sig og reder sit 
haar med skilning og saagar gaar med slips. 
</p><p>
Vi er enige om, at det at interviewe er en højst betænkelig ting – saadan er 
der ingen der taler i det virkelige liv – og han lover at gøre gengæld ved 
lejlighed! Til gengæld renoncerer han paa at se, hvad der bliver af 
samtalen, før den gaar i trykken. Det er ikke overlegenhed, tværtom. Vi 
konstaterer, at ogsaa han kender det at være pokkers sikker, naar man er 
beskyttet af metieren, men ikke kunne tage roret og ringe til købmanden. 
Klaus Rifbjerg er en dybt moralsk og meget meget alvorlig ung mand. Livet er 
det allerhelligste, derfor laver han skæg med det. 
</p><h3>
Forargelse er skæg 
</h3><p><i class=" bl-elem">Er det nødvendigt med alle de ord?</i></p><p>
»Ja, det er – de enorme overdrivelser – en million i stedet for hundrede – det 
opulente sprog og verbalerotikken er et skjold for en blufærdighed, som man 
ikke tør vise, naar man er ung«. 
</p><p><i class=" bl-elem">De forarger gerne?</i></p><div class="art-quote article-box">
<p class="quote"/>
<blockquote>
<p class="quote-txt">
Man kan blive frygtelig ophidset over det forlorne
</p>
<p class="sender">
</p><p class=" bl-elem">Klaus Rifbjerg</p> 

</blockquote>
</div><p>
»Ja, det er skæg. Det er præcis samme metode, som Haydn bruger i sin 
paukeslagsymfoni: der sidder det søvnige borgerskab og læser sin avis – og 
saa yanggg! – saa sker der noget, der faar dem til at vaagne«.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2619911/forlag-har-uudgivne-rifbjerg-erindringer-i-skuffen/">Forlag har uudgivne 
Rifbjerg-erindringer i skuffen </a></p><p><i class=" bl-elem">Borgerskabet eller grødfadet har De ikke taalmodighed med?</i></p><div class="art-fakta article-box">
<h4 class="">
Journalisten</h4>
<p class="fakta-body" data-buildingblock="embedded_factboxlink">
Journalist Knud Schønberg (1924-99) var tilknyttet Politiken 1954-59. Herefter 
var han i 32 år teateranmelder ved Ekstra Bladet, hvor han skrev omkring 
6.000 anmeldelser.
</p>
</div><p>
»Ikke med ny-puritanismen. Man har fornemmelsen af, at den breder sig mere og 
mere. Man kan blive frygtelig ophidset over det forlorne. Føler man, at 
noget er forlorent – at det virker forkert i forhold til ens 
samvittighedsapparat, som er det eneste, man maa have tillid til, saa maa 
man gøre indsigelse«.</p><p><i class=" bl-elem">Er De aldrig bange for ordene?</i></p><p>
»En gang imellem nærmer man sig ordets grænse, hvor man faar pip af ord – alt 
det, man kan tale ihjel! Naar man giver sig til at forklare en ting, saa er 
den allerede halvvejs afdød … Man føler en gang imellem en kryben op og ned 
ad rygraden ved ustandselig at skulle tage stilling til, om noget er godt 
eller daarligt. 
</p><h3>
Man kan dømme 
</h3><p><i class=" bl-elem">Er De altid helt sikker?</i></p><p>
»Sikken dog et spørgsmaal – men jo, man har blandt andet gennem sine 
erfaringer som levende menneske en norm. Paa et eller andet tidspunkt lærer 
man, hvad der er godt, og hvad der er skidt – for én selv, og ogsaa i en 
videre forstand. Man kan drømme om det, der er noget, der hedder smag«. 
</p><p><i class=" bl-elem">Hvad føler De Dem som – journalist, digter eller skuespiller?</i></p><p>
»Som kritiker og digter. Det har jo før kunnet praktiseres i dagspressen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kultur780px/ECE2618013/rune-lykkeberg-rifbjerg-gjorde-danmark-moderne---og-blev-selv-gammeldags/">Rune Lykkeberg: Rifbjerg 
gjorde Danmark moderne - og blev selv gammeldags</a></p><p><i class=" bl-elem">Har kritikeren en mission?</i></p><p>
»Ja, i høj grad. Kritik kan udtrykke forskelligt: – let, tilsyneladende 
overfladisk – eller endog negativt – uden at den behøver at være negativ af 
den grund«. 
</p><p><i class=" bl-elem">Skal det nu være et selvforsvar?</i></p><p>
»Snarere en forklaring. Det er et spørgsmaal, om ’det negative’ ikke kan have 
en opvækkende virkning«. 
</p><p><i class=" bl-elem">De gør indsigelse paa menneskehedens vegne?</i></p><p>
»Ja, det mener jeg, man kan gøre. Mod fup og flad underholdning«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2617926/farvel-fra-suzanne-broegger-det-er-klaus-der-er-doed/">Farvel fra Suzanne Brøgger: 
Det er Klaus, der er død</a></p><p><i class=" bl-elem">De vil ikke være ’en vred ung mand’?</i></p><p>
»Jeg vil nødigt være noget som helst, som skal i gaaseøjne, men hvis en vred 
ung mand er en, som ikke vil gaa paa akkord med tilværelsen, saa er jeg en 
vred ung mand! 
</p><p>
Naar man gaar i skole, forestiller man sig, at det at blive voksen er det rene 
himmerig«. 
</p><p><i class=" bl-elem">Det kan have sine fordele?</i></p><p>
»Man mister en forfærdelig masse spontanitet. Venskaber gaar i stykker. Der 
kommer saa mange kringler i vejen – karriere og ambitioner. Man maa give 
noget for at faa noget igen i et venskab, og det er der ikke tid til mellem 
voksne. 
</p><p>
Det, vi slaas for, er at komme ud af denne sump af bornerthed. Der er noget, 
som hedder ’ægthedskravet’ i os. Vi maa være i stand til at finde ind til en 
virkelighed, man maa være saa voksen. Det er muligt, at man paa bunden 
finder fortvivlelsen, men man maa gøre front mod problemerne, hvis man vil 
leve med dem«. 
</p><p class=" bl-elem">
K.S. 
</p>	
</div>

</div></body></html>
