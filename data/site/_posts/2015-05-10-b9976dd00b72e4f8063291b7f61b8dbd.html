---
layout:     post
title: 	    "Uoverskueligt: Jeg købte bare en tv-pakke hos den første, den bedste distributør"
post_author:	    
post_date:	    Sun, 10 May 2015 11:01:49 +0200
post_site:	    politiken.dk 
post_link:	    http://politiken.dk/forbrugogliv/digitalt/ECE2650235/uoverskueligt-jeg-koebte-bare-en-tv-pakke-hos-den-foerste-den-bedste-distributoer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Jonas Mose svarer usammenhængende på spørgsmål og virker fjern. Han har sagt 
ja til at lade sig interviewe om, hvor mange penge han bruger på tv og 
streaming, men det er gået op for ham, at han faktisk ikke ved det. Han ved 
kun, at han betaler for mere, end han bruger. Lige nu forsøger han derfor 
febrilsk at logge ind på sit abonnement. Først opdager Jonas Mose, der er 35 
år og gymnasielærer i engelsk og idræt, at han ikke er helt sikker på, hvem 
hans tv-distributør er. Dernæst, at han aldrig har været logget ind før og 
ikke har noget password. 
</p><p>
»Min kæreste og jeg købte en andel for tre år siden, og så skulle vi bruge 
noget internet og tv. Jeg købte bare en pakke hos den første, den bedste 
distributør. Jeg tror det er Telia«, siger Jonas Mose. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/digitalt/ECE2207559/vi-stroemmer-til-netflix-stoerste-fald-i-tv-sening-nogensinde/">Vi strømmer til Netflix: Største 
fald i tv-sening nogensinde</a></p><h3>
586 kroner hver måned 
</h3><p>
Efter lidt mere roderi kan han bekræfte, at hans distributør er Telia. Gennem 
dem har han en mellemstor tv-pakke med 28 kanaler og streamingtjenesten HBO 
Nordic. Det koster ham 586 kr. om måneden inklusive internet. Derudover 
betaler han medielicens. I alt bruger Jonas Mose og hans kæreste 9.492 kr. 
om året på tv. Selv om han vurderer, at de kun bruger 15 af kanalerne, og 
selv om kæresten oven i ovennævnte har et arbejdsgiverbetalt abonnement på 
streamingtjenesten Netflix, så har de aldrig for alvor forsøgt at sænke 
deres tv-udgifter: 
</p><p>
»Vi har indimellem talt om det, men er aldrig nået videre. Det har nok noget 
at gøre med, at det ikke er bydende nødvendigt at få styr på de penge. På 
den anden side ville jeg aldrig købe mad, jeg ikke fik spist. Og jeg kunne 
aldrig drømme om at give mere end 500 kr. for et par sko eller bukser. Så 
ville jeg vente, til de var på tilbud«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/internet/ECE2348192/netflix-runder-nu-50-millioner-abonnenter/">Netflix runder nu 50 millioner 
abonnenter</a></p><h3>
Frit kanalvalg ville hjælpe 
</h3><p>
Jonas Mose synes selv, at han har en del holdninger til forbrug. Men lige når 
det kommer til økonomiske poster som familiens forsikringer, banklån og 
tv-pakken, så har han hverken overblik over sine udgifter eller over de 
andre muligheder på markedet. Han har simpelthen valgt at bruge sin tid på 
noget andet, der er vigtigere for ham, siger han. Så selv om han og familien 
sandsynligvis kunne nøjes med et internetabonnement til 99 kr. om måneden, 
skulle der meget til, før han fik taget sig sammen til at ændre på 
tv-pakken. 
</p><p class=" bl-elem">
»Hvis jeg helt specifikt kunne skræddersy mine kanaler til mit eget behov, 
ville jeg klikke ind og vælge fyld og flimmer fra, og hvis en bestemt kanal 
gjorde min regning væsentlig dyrere, ville jeg undvære den«, siger den 
35-årige gymnasielærer. 
</p>	
</div>

</div></body></html>
