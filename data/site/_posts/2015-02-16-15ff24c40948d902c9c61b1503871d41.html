---
layout:     post
title: 	    "USA snart klar med regler for kommercielle droner"
post_author:	    Martin Bernth
post_date:	    Mon, 16 Feb 2015 06:15:00 +0000
post_site:	    ing.dk 
post_link:	    http://ing.dk/artikel/usa-snart-klar-med-regler-kommercielle-droner-174158
---
<html><body><div><section class="body"><p>Den amerikanske myndighed for civil luftfart, FAA, er nu klar sit bud på <a href="http://www.faa.gov/regulations_policies/rulemaking/media/021515_sUAS_Summary.pdf">et sæt regler</a>, der gør det lovligt for virksomheder i USA at anvende droner kommercielt. <a href="http://www.theverge.com/2015/2/15/8040647/faa-small-uav-drone-rules-regulations">Det skriver The Verge.</a></p>
			<p>Reglerne er endnu kun et udspil, som skal sendes i offentlig høring, hvilket ifølge mediet kan tage op mod to år, men udspillet indeholder stadig en række indskrænkende foranstaltninger.</p>
			<p>Mest markant skal alle dronepiloter gennemgå en formel prøve hos FAA og derved opnå en licens, der skal fornyes hvert andet år. FAA har samtidig foreslået en nedre aldersgrænse for en lovlig operatør på 17 år.</p>
			<p>Droneflyvning må ligeledes kun foregå i dagslys og inden for operatørens synsfelt, og dronerne skal holde sig under en højde på 150 meter.</p>
			<p>Det var frygtet, at myndighedens regeludspil ville kvæle den spirende droneindustri, og det nye udspil har fået en blandet modtagelse.</p>
			<p>Amazon har således kommenteret på den meget lange sagsgang med den kommende offentlige høring. Virksomheden bebudede for mere end et år siden, at den arbejdede på et fremtidigt fuldautomatisk leveringssystem med droner, kaldet Prime Air.</p>
			<p>»FAA’s foreslåede regler for små droner kan tage et eller to år om at blive indført, og ud fra forslaget at dømme vil end ikke de regler tillade, at Prime Air kan operere lovligt i USA. FAA er nødt til at begynde og hurtigt færdiggøre den formelle proces for at imødekomme vores forretnings og i sidste ende vores kunders behov,« siger Amazons direktør for Global Public Policy, Paul Misener, til The Verge.</p>
			<p>Begrænsningerne i udspillet til trods vil store landbrug inden for reglerne kunne bruge dronerne til markovervågning. Også byggebranchen og eftersøgningsopgaver vil være hjulpet godt på vej af de små fjernstyrede fly.</p>
			<p>FAA’s eksisterende regler for modelfly, som de fleste amatørdroner falder ind under, forbliver uændrede, og almindelige borgere vil derfor ikke være nødt til at opnå en formel licens for at flyve med de små droner.</p>
		</section></div></body></html>
