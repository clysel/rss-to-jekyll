---
layout:     post
title: 	    "7 procent, pyt: Dyre boliglån i Udkantsdanmark hitter"
post_author:	    
post_date:	    Mon, 30 Mar 2015 06:15:15 +0200
post_site:	    politiken.dk 
post_link:	    http://politiken.dk/oekonomi/bolig/ECE2607189/7-procent-pyt-dyre-boliglaan-i-udkantsdanmark-hitter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nej, sagde både banken og realkreditinstituttet, da Benjamin Bindner og hans 
kæreste Simone forhørte sig om mulighederne for at købe et hus i nærheden af 
Ringsted på Sydsjælland. 
</p><p>
I tjener for lidt, lød begrundelsen, selv om både Benjamin og Simone har fast 
arbejde som social- og sundhedsassistenter, og selv om deres drømmehus 
kostede beskedne 645.000 kroner. 
</p><p>
»Vi havde sådan set opgivet drømmen, eller i hvert fald udskudt den på 
ubestemt tid«, fortæller Benjamin Bindner. 
</p><h3>
Dyrt lån men billigere end at leje 
</h3><p>
Faktisk var det lidt af en tilfældighed, at parret faldt over firmaet 
UdenomBanken.dk på nettet. En helt ny låneportal, der netop har gjort det 
til et speciale at formidle lån til de udkantsdanskere, der ikke kan lov at 
låne i banker og realkreditinstitutter. 
</p><p>
En ny chance for Benjamin, Simone og deres to børn. »Vi slog til, blev 
kreditvurderet og godkendt og flyttede ind i januar i vores nye hus i 
landsbyen Ørslev lidt uden for Ringsted. Og vores husleje er den samme, som 
den vi betalte, da vi boede til leje, faktisk har vi sparet en 
hundredkroneseddel om måneden, for det kostede os alt i alt 9.200 kroner om 
måneden at bo til leje; nu sidder vi for 9.100 kroner alt inklusive«. 
</p><h3>
3.000 forespørgsler om udkantslån 
</h3><p>
Og den historie er ikke enestående. Mindre end et år efter opstarten har 
firmaet UdenonBanken.dk modtaget godt 3.000 låneforespørgsler og formildet 
lånetilbud for næsten en halv milliard kroner både til boligkøb og 
boligrenoveringer. Og det selvom renten svinger mellem skyhøje 7 og 8 
procent – mod et realkreditlån på et par procent. 
</p><p>
Men når realkreditten og bankerne smækker pengekassen i og siger nej, søger 
lånerne nye veje. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2364225/portal-vil-sikre-laan-til-udkantsomraader/">Portal vil sikre lån til 
udkantsområder</a></p><p>
»Der er rigtig mange danskere, der ikke kan få det lån, de gerne vil have til 
en hel ny bolig eller til at renovere den, de har i forvejen«, siger 
direktør Søren Scheibye: 
</p><p>
»Vi kan formidle kontakten til en kreds af professionelle og seriøse 
investorer, der er interesserede i at låne ud til kunder i de her 
yderområder mod, at de får pant i den ejendom, de belåner. Vores opgave er 
så i hver enkelt sag at finde den bedst mulige rente, og det afhænger 
selvfølgelig i høj grad af, hvor vi er henne i landet. Men for de borgere, 
som ikke kan få lån ad de traditionelle kanaler, kan et pantebrevslån 
faktisk være et fornuftigt alternativ, selvom renten er høj, og det skyldes, 
at prisen på de ejendomme, vi belåner, typisk er meget lave«, siger han. 
</p><h3>
Lille forskel på dyrt og blligt lån 
</h3><p>
Et eksempel kan være en ejendom til 400.000 kroner, finansieret med et 
20-årigt, fastforrentet lån. 
</p><p>
Med et traditionelt realkredit- eller banklån og en fast rente på 1,5 procent 
vil den månedlige ydelse være 2.359 kroner før skat, og godt 2.000 kroner 
efter skat. 
</p><p>
Er lånet formildet af UdenomBanken som et pantebrevslån med en rente på 7,75 
procent, bliver ydelsen hver måned 3.350 kroner før skat og 2.484 kroner 
efter. Altså en månedlig prisforskel på 991 kroner før skat, og 470 kroner 
efter skat. 
</p><h3>
Ekspert: Pas på pantebrevslån 
</h3><p>
»Det er jo ikke en uoverkommelig forskel i prisen på de to lån, og forskellen 
udtrykker jo netop forskellen i den risiko, der er forbundet med et lån i 
storbyen og et i yderområderne. Men jeg skulle hilse og sige, at de lånere, 
vi hjælper, de er kisteglade for, at de overhovedet kan få et lån. Og de er 
altså ret lige glade med, at de skal betale 7,5 procent i rente for det der 
kæmpe store hus på 180 kvadratmeter ude på landet, der koster 400.000 
kroner«, siger Søren Scheibye, der oplyser, at de lån, firmaet formilder, i 
gennemsnit beløber sig til 430.000 kroner. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/dkoekonomi/ECE2607162/risikoraad-de-roede-lamper-blinker-paa-boligmarkedet/">Risikoråd: De røde lamper 
blinker på boligmarkedet</a></p><p>
Men der er er grund til at være forsigtig med de nye pantebrevslån, advarer 
boligeksperten, sekretariatschef Curt Liljegreen fra Boligøkonomisk 
Videnscenter: 
</p><p>
»For det første betaler du jo en noget højere rente for de her pantebrevslån, 
men samtidig er det uhyre vigtigt, at man holder øje med og forstår de 
betingelser, der er knyttet til pantebrevene, eller kan man komme galt af 
sted. Det kunne være eksempelvis være en betingelse for lånet, at hvis man 
ikke betaler ydelsen, så har man pligt til at indfrie hele lånet på stedet – 
og så skal man måske betale en brutal overrente ind lånet er indfriet. Det 
er nogle af de trick, man har set i det her marked. Så jeg ville aldrig selv 
indgå en sådan låneaftale uden at konsultere en boligadvokat eller en 
jurist«, siger Curt Liljegreen: 
</p><p>
»Man skal i øvrigt, efter min mening, passe på med disse anekdotiske 
beretninger om boligejere i Udkantsdanmark, som får nej hele tiden i de 
traditionelle låneinstitutter, for der kan være gode grunde til, at de 
bliver afvist, måske fordi de har andre gældsposter eller fordi det hus, de 
gerne vil købe, er i en elendig forfatning«. 
</p><p>
Søren Scheibye erkender, at pantebrevslånene ikke har det bedst ry og rygte: 
</p><p class=" bl-elem">
»Vi er helt enige i, at man skal se sig for på det her marked, derfor prøver 
vi også at forbedre lånevilkårene, sikre nogle fornuftige renter og få de 
skjulte omkostninger frem i lyset på et pantebrevsmarked, som jo ikke har 
det bedste ry«. 
</p><p class="art-ext-other">

</p>	
</div>

</div></body></html>
