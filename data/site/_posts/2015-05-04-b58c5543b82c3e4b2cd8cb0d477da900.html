---
layout:     post
title: 	    "Sportsdøgnet: Boca tager første af tre mulige stik i verdens største klubkamp"
post_author:	    
post_date:	    Mon, 04 May 2015 10:40:40 +0200
post_site:	    politiken.dk 
post_link:	    http://politiken.dk/sport/ECE2653682/sportsdoegnet-boca-tager-foerste-af-tre-mulige-stik-i-verdens-stoerste-klubkamp/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold:</b> De indskiftede Cristian Pavon og Pablo Perez afgjorde med 
scoringer i de sidste fem minutter det store rivalopgør i den argentinske 
liga mellem Buenos Aires-klubberne Boca Juniors og River Plate. Matchen, der 
går under navnet ’Superclasico’ og regnes for det største arvefjende opgør i 
klubfodbold overhovedet, blev overværet af 45.000 tilskuere, der blev holdt 
skak af 1.500 betjente. River Plate får mulighed for revanche to gange i de 
kommende ti dage i 1/16-finalerne af den sydamerikanske pendant til 
Champions League, Copa Libertadores. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00933/Argentina_Soccer_933303k.jpg" alt="" border="0"/><span class="caption"><span class="f-img-caption">Eskorte. 
</span>River Plate-træneren Marcelo Gallardo måtte beskyttes af politiet. - Foto: AP.</span></span></p><p><b>Tennis: </b>Caroline Wozniacki spilerl sin kamp i 2. runde i Madrid mod 
amerikaneren Christian McHale kl. 13. Politiken livedækker parti for parti. 
</p><p><b>Fodbold: </b>Mesterskaber kan vindes på mange måder, og den måde, hvorpå 
Jose Mourinho og Chelsea netop har sikret den engelske titel, imponerer ikke 
Manchester Citys manager Manuel Pellegrini. Chileneren mener, at hans eget 
holds præstation sidste år var langt mere imponerende. »Chelsea vandt 
Premier League og Liga Cuppen (i denne sæson, red.). Vi gjorde nøjagtigt det 
samme sidste år – vi scorede bare flere mål og spillede på en anden måde«, 
lyder det spydigt fra Pellegrini ifølge AFP. »Det er vigtigt for Premier 
League, og det er vigtigt for fansene, at der bliver spillet attraktiv 
fodbold. Det er derfor, jeg siger, vi vandt ved at spille en anden form for 
fodbold«, siger Pellegrini. 
</p><p><b>Bordtennis: </b>Efter at have vundet et hav af VM-medaljer i 
holdturneringen og i double er den 26-årige kineser Ma Long for første gang 
verdensmester i single. I VM-finalen på hjemmebane i Suzhou besejrede han 
landsmanden Fang Bo med 4-2 i sæt. 
</p><p><b>Golf:</b> Verdensranglistens nummer et, Rory McIlroy, vandt i overbevisende 
stil WGC World Match Play Championship (WGC), da han i finalen besejrede 
Gary Woodland klart. Dermed strøg nordireren gennem turneringen med lutter 
sejre i først puljespillet og siden i knockout-runden. Men han var presset 
undervejs. »Jeg er virkelig stolt af mig selv, fordi jeg viste meget 
karakter tidligere i turneringen, hvor jeg kom tilbage efter at have været 
bagud flere gange«, siger McIlroy ifølge AFP. 
</p><p class=" bl-elem"><b>Ishockey:</b> Anaheims danske keeper Frederik Andersen er begejstret for 
arbejdsmoralen på holdet, som sikrer vigtige sejre. Anaheim spillede sig 
natten til mandag foran 2-0 i slutspilsserien i NHL mod Calgary Flames. 
Sejren på 3-0 i kamp to blev ikke mindst sikret af Andersen, som præsterede 
30 redninger på lige så mange forsøg i Anaheim-målet, men han mener, at det 
er helheden på holdet, som er den største styrke. »Jeg synes, vi er et 
virkelig godt hold, og vi kæmper hårdt for hinanden«, siger Frederik 
Andersen til nhl.com. 
</p>	
</div>

</div></body></html>
