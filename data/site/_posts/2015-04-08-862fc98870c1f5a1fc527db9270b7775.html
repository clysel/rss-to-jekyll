---
layout:     post
title: 	    "Ingeniøren efterlyser: Hvordan bruger din virksomhed 3D-print?"
post_author:	    Bjørn Godske
post_date:	    Wed, 08 Apr 2015 10:59:00 +0000
post_site:	    ing.dk 
post_link:	    http://ing.dk/artikel/ingenioeren-efterlyser-hvordan-bruger-din-virksomhed-3d-print-175278
---
<html><body><div><section class="body">
			<p>Udviklingen inden for 3D-printere er i fuld gang. De er blevet billigere, fået højere opløsning, de kan printe i flere farver og nye materialer.</p>
			<p>En lang række analyseinstitutter og fremtidforskere har udråbt lige netop 3D-print til en "game-changer", når det gælder fremtidens produktionsvirksomheder.</p>
			<p>Og verdens store virksomheder køber 3D-printere i stor stil, hovedsageligt til at øge hastigheden i produktudviklingen, men også til ren produktion.</p>
			<p>Lige nu arbejder forskere og de store producenter af 3D-printere på at gøre dem hurtigere, med højere opløsning og flere materialer samtidig.</p>
			<p>Men hvor langt er vi egentligt kommet når det gælder de danske virksomheder?</p>
			<p>Vi vil derfor undersøge, hvordan 3D-printere bruges i de danske virksomheder. Hvad bruges de til, og hvor stor en betydning har de for virksomhedernes produktudvikling eller produktion. Resultaterne deler vi med læserne i form af en række artikler til inspiration og overblik.</p>
			<p>Derfor:</p>
			<ul>
			<li><p>Har din virksomhed investeret i 3D-printere?</p></li>
			<li><p>Hvor bruges printeren - produktudvikling, produktion, for at få erfaring eller bare for sjov?</p></li>
			</ul>
			<p>Hvis I har haft en markant oplevelse med 3D-printere, for eksempel at 3D-print har fremskyndet en udviklingsproces - eller at det har gjort jer mere konkurrencedygtige, så skriv meget gerne i kommentarfeltet eller direkte til Ingeniøren på bg@ing.dk.</p>
		</section>
		  </div></body></html>
