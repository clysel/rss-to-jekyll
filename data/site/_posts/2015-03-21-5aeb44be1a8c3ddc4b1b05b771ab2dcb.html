---
layout:     post
title: 	    "Cykelryttere vil have indført regler ved dårligt vejr"
post_author:	    
post_date:	    Sat, 21 Mar 2015 13:04:36 +0100
post_site:	    politiken.dk 
post_link:	    http://politiken.dk/sport/cykling/ECE2598100/cykelryttere-vil-have-indfoert-regler-ved-daarligt-vejr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De professionelle cykelryttere, sammenslutningen af de store cykelhold og 
løbsarrangørerne vil have indført ens og gennemsigtige for, hvordan cykelløb 
skal klares i ekstremt vejr.
</p><p>
Den nu tidligere cykelrytter David Millar mødtes med Luuc Eisenga, der er 
øverste chef for cykelholdenes sammenslutning AIGCP, Jean-Francois Pescheux, 
der er en af de mest indflydelsesrige personer hos Tour de France-arrangøren 
ASO, og Giro d'Italia-direktør Mauro Vegni.
</p><p>
De mødtes i Milano, hvor de store cykelhold er samlet inden årets første 
forårsklassiker, søndagens Milano-San Remo.
</p><p>
Ifølge det franske nyhedsbureau AFP blev parterne enige om et udkast, som nu 
bliver sendt videre til den internationale cykelunion, UCI, med henblik på 
at kunne træde i kraft fra næste sæson.
</p><p><b class="ext-link">ÅRETS VILDESTE ETAPE</b><a class="embeddedlink" href="http://politiken.dk/sport/cykling/ECE2588502/contador-knaekket-af-giro-vinderen-i-sne-og-isnende-kulde/">Contador knækket af 
Giro-vinderen i sne og isnende kulde</a></p><p>
Netop Milano-San Remo var for få år siden udsat for et ekstremt snevejr, hvor 
løbet måtte afbrydes undervejs og rytterne blev fragtet videre i busser til 
et nyt punkt, hvor løbet blev genoptaget
</p><p>
Behovet for regler for cykelløb i ekstremt vejr kommer dog først og fremmest 
efter en etape i sidste års Giro d'Italia, hvor det var uklart, om løbet var 
neutraliseret eller ej.
</p><p class=" bl-elem">
Den senere vinder Nairo Quintana (Movistar) udnyttede tvivlen til at stikke af 
og sikre sin sejr, mens andre troede, at etapen var neutraliseret på grund 
af dårligt vejr.
</p>	
</div>
</div></body></html>
