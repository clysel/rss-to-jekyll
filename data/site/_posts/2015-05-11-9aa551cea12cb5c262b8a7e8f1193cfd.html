---
layout:     post
title: 	    "Aktivister: Valgresultatet understeger behovet for et moderne britisk valgsystem"
post_author:	    
post_date:	    Mon, 11 May 2015 19:07:18 +0200
post_site:	    politiken.dk 
post_link:	    http://politiken.dk/udland/fokus_int/britiskvalg/ECE2664302/aktivister-valgresultatet-understeger-behovet-for-et-moderne-britisk-valgsystem/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Britisk valg 2015</h4>
<div class="fakta-body"><p>
<img src="http://multimedia.pol.dk/archive/00931/Britisk_valg_minifr_931800d.jpg" alt="" border="0"/></p>
<p>
Storbritannien går til valg torsdag 7. maj. Gennem hele valgkampen har <b>de 
konservative og Labour</b> ligget så tæt, at det er umuligt at udråbe en 
klar vinder. 
</p>
<p>
<b>Overblik:</b> <a href="http://politiken.dk/udland/fokus_int/britiskvalg/ECE2652213/lynguide-til-det-britiske-valg/">Lynguide til det britiske valg</a> </p>
<p>
<b>Overblik:</b> <a href="http://politiken.dk/udland/ECE2643400/overblik-her-er-det-britiske-valgs-hovedpersoner/">Her er valgets hovedpersoner</a> 
</p>
</div>
</div>
<p>
Når briterne sætter deres kryds, så er der stor risiko for, at deres politiske 
valg ikke bliver hørt. 
</p><p>
Landet har et system, hvor den kandidat, der får flest stemmer, vinder 
kredsmandatet og får pladsen i parlamentet. 
</p><p>
Metoden medfører imidlertid, at der er et meget stort stemmespild. Problemet 
står meget klart efter torsdagens valg, der gav de konservative et absolut 
flertal i London. 
</p><p>
For ser man på stemmetallene, så ville den konservative valgsejr ikke have 
været så glorværdig og en række mindre partier have vundet langt flere 
pladser i Underhuset. 
</p><h3>
Stor forskel på kravene til et mandat 
</h3><p>
Organisationen Electoral Reform Society, der kæmper for en modernisering af 
det gamle valgsystem, har over for avisen The Observer opgjort prisen for en 
plads i parlamentet efter torsdagens valg. Beregningen illustrerer 
valgsystemets mangler. 
</p><p>
Her er, hvad hvert parti måtte 'betale' i stemmer for et parlamentssæde: 
</p><ul><li><b>Ukip:</b> 3.860.000 stemmer </li><li><b>SNP:</b> 26.000 stemmer</li><li><b>De konservative:</b> 34.000 stemmer</li><li><b>Labour: </b>40.000 stemmer</li><li><b>De Liberale Demokrater:</b> 299.000 stemmer</li><li class=" bl-elem"><b>De Grønne:</b> 1.157.000 stemmer</li></ul><p>
Næsten hver fjerde parlamentariker ville ikke have fået en plads, hvis man i 
stedet brugte et proportionelt system, hvor pladserne fordeles efter den 
samlede mængde af stemmer. Som det er nu, gik i alt 63 procent af stemmerne 
til kandidater, som ikke fik plads i Underhuset. 
</p><p>
Spørgsmålet er, om afstemningsresultatet og de åbenlyse skævheder får briterne 
til at lave om på valgsystemet - om vælgerne vil have en proportional 
fordeling af pladserne sådan, som man blandt andet kender det fra Danmark. 
</p><h3>
Store partier har ingen interesse i valgreform 
</h3><p>
Spørgsmålet har tidligere været oppe til afstemning i 2011, hvor det blev 
stemt ned. Derfor er der næppe udsigt til, at det ændres nu. 
</p><div class="art-quote article-box">
<p class="quote"/>
<blockquote>
<p class="quote-txt">
En ændring har brug for et af de store partiers opbakning. Den får man ikke.
</p>
<p class="sender">
Edward Ashbee 
</p>
</blockquote>
</div><p/><p>
»Nej. Underligt nok. Valget udstillede tydeligvis urimelighed. De største 
tabere blev Ukip og De Grønne. Men en ændring har brug for et af de store 
partiers opbakning. Den får man ikke«, forudser Edward Ashbee, der er lektor 
på CBS, hvor han blandt andet følger britisk politik. 
</p><p>
»Der er en opfattelse af, at Ukip blev ramt, men det er vanskeligt at se, at 
det fører til politiske ændringer«, forklarer han. 
</p><p><b class="ext-link">RESULTAT</b><a class="embeddedlink" href="http://politiken.dk/udland/fokus_int/britiskvalg/ECE2660505/alle-stemmer-talt-op-konservative-generobrer-magten-i-storbritannien/">Alle stemmer talt op: Konservative 
generobrer magten i Storbritannien</a></p><p>
Det tidligere forsøg på at få partierne til at gå ind for ændringer af 
valgsystemet mødte modstand. Fremtrædende politikere fra de store partier 
argumenterede mod ændringer, da der var folkeafstemning om det i 2011. 
</p><p>
Det endte med, at et flertal gik imod at indføre et alternativt system, der 
minder mere om et proportionalt valgsystem. 
</p><h3><span class="img-contimg-fl-right"><img class="image inlineLightBox" src="http://multimedia.pol.dk/archive/00935/Stemmer-britisk-val_935512a.gif" alt="" border="0"/></span>
Begrænset interesse for forandring 
</h3><p>
Torsdagens valg gav mange Underhuspladser til tre store partier: De 
konservative, Labour og det skotske nationalistparti SNP. 
</p><p>
»Du har tre partier, som ser, at de har klaret sig godt. Det er en formidabel 
hindring for ændringer«, vurderer Edward Ashbee. 
</p><p>
Det fastholder systemet, der koncentrerer magten hos de store partier. 
</p><p>
»Inertiens lov gælder«, konstaterer Ashbee. 
</p><p>
Han venter ikke, at skævhederne i valgsystemet - sådan som de blev 
understreget af torsdagens valg - vil optage ret mange uden for The 
Observer/The Guardian-segmentet - en pendant til det, der af nogle kritikere 
herhjemme betegnes som Systemet Politiken. 
</p><p>
»Diskussionerne derovre handler om, hvem Labours næste leder bliver, og hvad 
Cameron nu vil gøre over for EU. Jeg ser ikke nogen større diskussion af 
valgsystemet«, siger CBS' lektor. 
</p><div class="art-quote article-box">
<p class="quote"/>
<blockquote>
<p class="quote-txt">
Set fra et dansk synspunkt forekommer det at være et uretfærdigt system, men 
det er ikke et emne, jeg har hørt omtalt som uretfærdigt herovre
</p>
<p class="sender">
Jacques Hartmann 
</p>
</blockquote>
</div><p/><h3>
Dansk lektor: Man har hørt overraskende lidt om valgreform 
</h3><p>
På universitetet i den skotske by Dundee har den danske lektor i folkeret 
Jacques Hartmann fulgt valgkampen og -udfaldet. Ifølge ham har problemet 
ikke den store bevågenhed blandt vælgerflertallet. 
</p><p>
»Der er ikke den store interesse hos de konservative eller de andre partier 
for at lave det om. Labour har ikke meget at vinde. Og SNP har fået mest ud 
af systemet. Det er overraskende lidt, man har hørt om det. Det er et 
system, de er vant til«, siger han. 
</p><p>
»Premierministeren sagde, at deres system er til for, at en regering kan få et 
flertal bag sig. Det er sjovt nok: Set fra et dansk synspunkt forekommer det 
at være et uretfærdigt system, men det er ikke et emne, jeg har hørt omtalt 
som uretfærdigt herovre«, tilføjer han. 
</p><p><b class="ext-link">REPORTAGE</b><a class="embeddedlink" href="http://politiken.dk/udland/fokus_int/britiskvalg/ECE2650722/selv-arbejderklubben-i-rotherham-stemmer-paa-ukip-frem-for-labour/">Selv arbejderklubben i Rotherham 
stemmer på Ukip frem for Labour</a></p><p>
Ifølge Hartmann gav det ligefrem utilfredshed hos nogle, da det efter sidste 
valg endte med en koalitionsregering mellem de konservative og De Liberale 
Demokrater. 
</p><p>
»Det var mange utilfredse med. Hvorfor? Det er dét, man er vant til«, siger 
han om systemet, der favoriserer de store partier. 
</p><h3>
Ukip fik 12,5 pct. af stemmerne - og en Underhusplads 
</h3><p>
Det EU- og indvandringskritiske Ukip tabte stort på <i>first past the post</i>-valgsystemet, 
hvor kredsvinderen får mandatet og øvrige stemmer ikke giver nogen 
indflydelse. 
</p><p>
Partiet langede efter valget voldsomt ud efter det system, der ikke gav det 
mere end en enkelt parlamentsplads, selv om partiet stemmetalsmæssigt blev 
det tredjestørste. 
</p><p>
Men Ukip har ikke den politiske tyngde, der gør partiet i stand til at få 
ændret valgsystemet. 
</p><p>
»De partier, der har den stærkeste interesse i at ændre det, har ikke den 
store indflydelse«, konstaterer Jaques Hartmann.
</p><p>
Ukips afgående formand Nigel Farage lægger ikke skjul på, at han anser 
systemet for at være kollapset.
</p><p>
»At så mange millioner vælgere blot får en enkelt repræsentant kan simpelt hen 
ikke passe«, siger han og tilføjer, at hans parti fik næsten lige så mange 
stemmer som SNP, De Liberale Demokrater og walisiske Plaid Cymru - 
tilstammen.
</p><h3>
Reformaktivist: Valget afslører manglerne 
</h3><p>
Electoral Reform Societys talsmand Will Brett er enig i, at der er et problem. 
Udfaldet af torsdagens valg understreger behovet for et nyt valgsystem. 
</p><p>
»Det viser én gang for alle, at valgsystemet ikke passer til formålet«, siger 
han og peger på, at noget nær 5 millioner stemmer blot gav to 
parlamentspladser til Ukip og De Grønne. 
</p><div class="art-quote article-box">
<p class="quote"/>
<blockquote>
<p class="quote-txt">
Mindre partier vinder frem. Den udvikling kan ikke rulles tilbage. Vi har i 
dag et multipartisystem. Men det skævvredne system afspejler ikke 
stemmetallene.
</p>
<p class="sender">
Will Brett 
</p>
</blockquote>
</div><p/><p>
»Vi har brug for et mere rimeligt og mere retfærdigt system«. 
</p><p>
Han ser ikke det nej, der blev givet ved folkeafstemningen i 2011 om et nyt 
valgsystem, som en hindring for at gøre et nyt forsøg på at ændre den 
britiske valgmetode. 
</p><p>
»Politikken er ændret siden dengang. Vi har set partier som De Grønne og SNP 
vokse. Mindre partier vinder frem. Den udvikling kan ikke rulles tilbage. Vi 
har i dag et multipartisystem. Men det skævvredne system afspejler ikke 
stemmetallene«, siger Brett. 
</p><p>
»Vi undervurderer ikke udfordringen. Men tiden er på vor side. Efterhånden som 
flere stemmer på mindre partier stiger interessen«. 
</p><h3>
Gammelt valgsystem graver grøfter 
</h3><p>
Han erkender, at det ikke er et spørgsmål, der står højt på de almindelige 
vælgeres dagsorden. De er mere interesserede i spørgsmål som boligpolitik, 
økonomien eller udviklingen på arbejdsmarkedet. 
</p><p>
Men en valgreform kan være afgørende for Storbritannien i en tid, hvor unionen 
mellem skotter, walisere, nordirere og englændere er under pres. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/britiskvalg/ECE2660616/politikere-frygter-skotsk-enegang-i-storbritannien/">Politikere frygter skotsk 
enegang i Storbritannien</a></p><p>
»Valgsystemet forstærker skillelinjer. Det får regionerne til at forekomme at 
være mere forskellige fra hverandre, end de er«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00935/Britain_Election_935502w.jpg" alt="" border="0"/><span class="caption"><span class="f-img-caption">TABER. 
</span>Det britiske valgresultat har bl.a. ført til, at Labourlederen Ed Miliband opgiver sin formandspost. Foto: AP/PA/Chris Radburn</span></span>
Talsmanden forklarer det med de resultater, kortene over de britiske 
valgresultater giver. Skotland blev - på nær en enkelt konservativ 
kreds - fuldstændigt SNP-gul. Men en pæn del af stemmerne nord for grænsen 
gik til konservative kandidater. 
</p><p>
Det sammen ses i stemmeforskellene mellem nord og syd i England. De store 
gamle industribyer blev Labourrøde, selv om der var konservative stemmetal 
der. Og i syd var alt uden for London konservativt blåt uagtet, at der faldt 
mange Labourstemmer. 
</p><p>
»Det skal vi tale alvorligt. Vi har brug for et mere rimeligt 
proportionssystem for at holde sammen«, advarer Will Brett. 
</p><h3>
Afviser, at valget har givet et solidt konservativt flertal 
</h3><p>
Et argument for first past the post-systemet er, at det sikrer et stærkt 
flertal for det parti, der vinder. 
</p><p>
Ved torsdagens valg fik de konservative et absolut flertal på 331 sæder i 
Underhuset. Den magiske grænse ligger ved 326 pladser. Men det er en skrøne, 
at det udmønter sig i en stærk og solid regering, finder Electoral Reform 
Societys repræsentant. 
</p><p>
Etpartiflertallet er skrøbeligt, fordi det udfordres af fraktioner inden for 
det konservative parti, påpeger Brett. 
</p><p>
»Det gør det sværere. Jo mere man i stedet kunne have partier, der arbejdede 
sammen, desto mere stabil ville regeringen være«, konkluderer han. 
</p><p>
Electoral Reform Society er gået igang med en underskriftindsamling for at få 
de britiske politikere til at reagere på manglerne ved valgsystemet. Mandag 
eftermiddag havde over 115.000 skrevet under på kravet om, at »2015 skal 
være det sidste valg, hvor parlamentspladserne ikke svarer til stemmerne«. 
</p><h3><span class="img-contimg-fl-right"><img class="image inlineLightBox" src="http://multimedia.pol.dk/archive/00935/Britain_Election_935506w.jpg" alt="" border="0"/><span class="caption"><span class="f-img-caption">AFGANG. 
</span>Heller ikke De Liberale Demokraters Nick Clegg - her med ægtefællen Miriam Durantez - overlevede politisk partiets kraftige tilbagegang. Han opgav også sin formandspost i partiet efter nederlaget. Foto: AP/PA/Lynne Cameron</span></span>
Oppositionen står forpjusket tilbage 
</h3><p>
Det er netop det problem, David Cameron nu står over for i sit konservative 
parti. Den stoute Winston Chruchill erkendte det allerede i sin tid som 
regeringsleder. En af hans partifæller pegede mod oppositions bænke på den 
anden side af Underhuset og sagde: »Det er modstanderen«. 
</p><p>
»Nej, det er oppositionen«, svarede Churchill og pegede på de to mænds 
partifæller bag deres pladser: »Det er modstanderne«. 
</p><p>
David Cameron får dog hjælp af den krise, hans store valgsejr har udløst hos 
oppositionspartierne, der alle står lederløse tilbage. 
</p><p class=" bl-elem">
Torsdagens valgresultat kostede hele tre partiformænd deres partilederskab. 
Labours Ed Miliband, De Liberale Demokraters Nick Clegg og Ukip's Nigel 
Farage meddelte her og en, at de trak sig, da det stod klart, at deres 
partier havde klaret sig rigtigt dårligt på valgdagen. 
</p>	
</div>

</div></body></html>
