---
layout:     post
title: 	    "Beijing lukker byens sidste store kulkraftværk"
post_author:	    Ulrik Andersen
post_date:	    Thu, 02 Apr 2015 04:00:09 +0000
post_site:	    ing.dk 
post_link:	    http://ing.dk/artikel/beijing-lukker-byens-sidste-store-kulkraftvaerk-175129
---
<html><body><div><section class="body">
			<p>I 2016 lukker det sidste af Beijings store kulkraftværker. Det skriver flere medier, herunder <a href="http://www.bloomberg.com/news/articles/2015-03-24/beijing-to-close-all-major-coal-power-plants-to-curb-pollution">Bloomberg</a>.</p>
			<p>Lukningen er et resultat af stadigt voksende problemer med luftforurening i den kinesiske hovedstad.</p>
			<p>Kulkraftværkerne er ifølge tal fra Kinas Videnskabsakademi ansvarlige for 18 procent af partikelforueningen (PM2,5) i hovedstaden. Ifølge Bloomberg lå koncentrationen af PM2,5, de små partikler, der regnes som de mest sundhedsskadelige, sidste år på 85,9 µm/m3 i gennemsnit. Til sammenligning var der i København, Århus og Aalborg højst 20 µm/m3 (årsmiddelværdier) i 2010.</p>
			
			<p>Lukningen af byens fire største kulkraftværker vil reducere byens kulforbrug med 9,2 mio. ton og vil mindske co2-udledningen med 30 mio. ton. Kulkraftværkerne bliver erstattet med gaskraftværker med en produktionskapacitet, der er 2,6 gange højere end kulkraftværkernes.</p>
			<p>»Størstedelen af forureningen kommer fra afbrændingen af kul, så lukningen vil have reducere udledningerne mærkbart,« siger analytikeren Tian Miao fra North Square Blue Oak Ltd. til Bloomberg.</p>
			
			<p>Spørgsmålet er bare, om lukningen for alvor vil forbedre forholdene i byen. Kulkraftværkerne er nemlig kun en blandt mange kilder til luftforureningen. Byen vokser konstant og huser nu over 21 mio. indbyggere. Ekspanionen betyder, at fabriksområder, der før lå uden for byen, bliver opslugt og grønne områder bebygget. Desuden ligger Beijing i en ‘gryde’, som betyder, at forurening fra byen selv og omgivende byer kan blive fanget over byen i flere dage, hvis vinden ikke blæser.</p>
			<p>Derfor har bystyret også fokus på at lukke forurenende fabrikker og indgå aftaler om at bekæmpe luftforurening med lokalregeringerne i naboregionerne Tianjin og Hebei</p>
			
			<p>Regeringen har ifølge nyhedsbureaet<a href="http://news.xinhuanet.com/english/2015-03/25/c_134096504.htm"> Xinhua</a> planer om at reducere landets kulforbrug med 160 mio. ton fra 2015 til 2020. Samtidig er man i gang med at lukke omkring 2.000 mindre kulminer over hele landet.</p>
		</section>
		  </div></body></html>
