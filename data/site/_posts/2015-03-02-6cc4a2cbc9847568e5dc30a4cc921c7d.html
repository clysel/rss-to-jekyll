---
layout:     post
title: 	    "Her er de 5 store politiske slagsmål om klima og energi"
post_author:	    
post_date:	    Mon, 02 Mar 2015 11:57:39 +0100
post_site:	    politiken.dk 
post_link:	    http://politiken.dk/oekonomi/2050/2050_forklarer/ECE2569223/her-er-de-5-store-politiske-slagsmaal-om-klima-og-energi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den er god nok, og det er ikke kun os her på Politikens nye sektion 2050, der 
siger det: 
</p><p>
Forleden slog spindoktorernes <i>grand old man</i>, Michael Kristiansen, det 
fast med syvtommersøm på en energipolitisk konference på Christiansborg: 
</p><p>
»Energi- og klimapolitik er blevet en tung politisk kampplads«. 
</p><p>
Lars Chr. Lilleholt – klima- og energiordfører for Venstre gennem ti år – 
bekræfter, hvordan det tidligere var nemt nok at få en plads i 
energiudvalget, men nu er det forbeholdt folketingsmedlemmerne med den 
højeste anciennitet på Christiansborg. Der er nemlig gået ideologi, økonomi 
og arbejdspladser i klima- og energipolitikken. 
</p><div class="art-fakta article-box">
<h4 class="">
2050: Ny sektion på Politiken</h4>
<div class="fakta-body" data-buildingblock="embedded_factboxlink">
<p>
Politiken styrker dækningen af klima, energi og grøn omstilling med en ny 
sektion kaldet '2050'.
</p></div>
</div><p>
Bolden blev for alvor givet op til et klimavalg, da Venstre for nylig i 
Politiken <a class="embeddedlink" href="http://politiken.dk/oekonomi/2050/energi/ECE2569215/venstre-vil-droppe-maalet-om-danmark-helt-uden-kul-og-olie/">lancerede et opgør</a> med målet 
om et Danmark helt uden kul, olie og gas i 2050. </p><p>
Helt centralt står spørgsmålet om, hvorvidt klimapolitikken er for dyr – eller 
om Danmarks høje cigarføring tværtimod er en fordel for landet. 
</p><p>
Læs her om de fem tungeste hvæssesten, hvor rød og blå blok vil slibe 
valgknivene i de kommende måneder: 
</p><h2 class="bread-text-header first">
1. Målet for 2050 
</h2><p>
Et fikspunkt i klima- og energipolitikken er 2050-målet, som siger, at Danmark 
skal være helt fri for fossile brændsler som olie, kul og gas i 2050. 
</p><p>
Målet blev opfundet af den tidligere VK-regering, og den nuværende SR-regering 
har gjort målet til sit eget. 
</p><p>
Men kun tre dage efter, at Apple annoncerede en investering på 6 mia. kr. i 
Viborg til et datacenter – og begrundede det med Danmarks grønne profil – 
var Venstre klar til at omformulere det langsigtede 2050-mål. 
</p><p>
Venstre »vil konkret, at Danmark skal være uafhængigt af fossile brændsler i 
2050, hvilket betyder, at Danmark fra 2050 på årsbasis mindst skal producere 
vedvarende energi svarende til det samlede danske energiforbrug«. 
</p><p>
Den store forskel mellem fossilfrihed og fossiluafhængighed er, om der må 
bruges bare en enkelt liter benzin eller et enkelt kilo kul inden for 
kongerigets grænser efter 2050 eller ej. 
</p><p>
Venstre vil tillade fortsat brug af kul, olie og gas, så længe vi producerer 
en tilsvarende mængde grøn energi, som vi så eksporterer. Regeringen mener, 
at det mest ambitiøse er at gå efter total udfasning af alle fossile 
brændsler. 
</p><p>
Venstre taler om en »nødvendig justering af 2050-målet« og mener, at 
klimapolitikken fortsat vil være blandt verdens mest ambitiøse af slagsen. 
Regeringen mener, at det ambitiøse mål om fossilfrihed netop er det, der 
giver Danmark »evnen til at komme først med de nye løsninger, så udenlandske 
virksomheder kommer til Danmark for at se danske virksomheders løsninger i 
fuld skala«. 
</p><h2 class="bread-text-header ">
2. Vejen til 2050 
</h2><p>
Da den nuværende regering kom til, fastlagde den i regeringsgrundlaget en 
række delmål på vejen mod fossilfrihed i 2050. 
</p><p>
Regeringen mener, delmål er helt afgørende for at sikre, at man kommer 
endeligt i mål i 2050 på den mest økonomiske måde. Venstre er til gengæld 
klar til at slette dem alle med et pennestrøg, hvis de kommer til magten: 
</p><p>
I 2020 skal 50 pct. af elforbruget dækkes af vindmøller. 
</p><p>
I 2030 skal kul være helt udfaset fra kraftværkerne. 
</p><p>
I 2030 er det slut med oliefyr i private hjem 
</p><p>
I 2035 skal al el og varme laves af vedvarende energi. 
</p><p>
Venstre vil i stedet nøjes med at lade sig styre af EU’s mål, som er en 
reduktion på 40 pct. CO2 i 2030 målt i forhold til 1990 og 27 pct. 
vedvarende energi i 2030. 
</p><h2 class="bread-text-header ">
3. Energipolitikken efter 2020 
</h2><p>
Energipolitikken frem til 2020 er der ikke så meget tvivl om. Og dog. 
</p><p>
Der er som udgangspunkt indgået et bredt forlig med alle partier i Folketinget 
undtagen Liberal Alliance. Det er derfor, der for eksempel ikke er noget 
kævl om, hvorvidt vi skal have vindmølleparken Horns Rev 3 eller ej. 
</p><p>
Men Dansk Folkeparti bliver stadig mere kritiske over for udbygningen af vind, 
og med krydspres fra Liberal Alliance kan Venstre godt blive trængt i 
defensiven. 
</p><p>
Og allerede i 2018 tager politikerne hul på, hvad energipolitikken efter 2020 
skal være. 
</p><p>
Konkrete emner, der vil fylde efter 2020, er lagring af vindstrøm, mængden af 
biomasse, antallet af kabler til udlandet så vi kan eksportere og importere 
strøm, gasnettets fremtid samt udviklingen af fjernvarmen. 
</p><p>
Dansk energipolitik er traditionelt båret af brede og langsigtede forlig. 
Altså aftaler, der rækker langt frem i tid og som man ved vil holde, selvom 
regeringen måtte skifte farve i en forligsperiode. 
</p><p>
Bredden og det lange sigt i forligene er alfa og omega for alle de 
energipolitiske aktører, hvad enten det er vindmølleproducenter eller 
kulkraftejere, fordi investeringer i energisektoren er meget store målt i 
kroner, og anlæggene har en levetid på 25-30 år, så det varer længe, før de 
er afskrevet. Derfor er sikkerhed om retningen næsten mere vigtig end selve 
retningen. 
</p><h2 class="bread-text-header ">
4. PSO 
</h2><p>
PSO betyder ’Public Service Obligation’ og er et helt uforståeligt udtryk, der 
dækker over en slags skat, som opkræves via elregningen hos både 
virksomheder og private kunder. Pengene går blandt andet til at støtte 
vedvarende energi som vindmøller og solceller og er energipolitikernes egen 
skattebase. 
</p><p>
PSO’en er steget de senere år, hvilket har fået især landbruget og industrien 
til at brokke sig over, at dansk erhvervsliv bliver kørt bagud af dansen i 
forhold til deres udenlandske kolleger. 
</p><p>
Faktum er imidlertid, at PSO’en stiger, fordi elprisen falder. Det skyldes, at 
blandt andet vindmøller er garanteret en mindstepris. Når elprisen falder (i 
øvrigt på grund af de selvsamme møller, som producerer til en meget lav 
pris), så stiger støtten. 
</p><p>
Men PSO’en stiger kun én øre, hver gang elprisen falder to ører. Det vil sige, 
at en højere PSO generelt betyder, at den samlede elregning er faldet. Og 
for langt, langt de fleste virksomheder – og for alle private husstande – er 
det kun dejligt. 
</p><p>
Men det er et problem for de virksomheder, som både er eksportrettede, bruger 
meget energi og samtidig har konkurrenter i eksempelvis Tyskland, Holland og 
Sverige. De lande har nemlig også oplevet fald i elprisen og har samtidig 
mindre PSO. 
</p><p>
Flertallet bag den seneste vækstpakke fra juni 2014 (alle Folketingets partier 
undtagen Liberal Alliance) har dog vedtaget lempelser i PSO’en frem mod 2020 
på over 13 milliarder kroner. 
</p><p>
Den store politiske diskussion bliver, om man skal fjerne PSO’en og i stedet 
finansiere vindmøllerne og solcellerne over skattebilletten, hvor de så skal 
konkurrere med supersygehuse og folkepension. 
</p><h2 class="bread-text-header ">
5. Energiafgifter 
</h2><p>
Danmark har ifølge Oecd de næsthøjeste energiafgifter i EU, kun overgået af 
Luxembourg. 
</p><p>
Regeringen har igangsat en analyse af energiafgifterne, og analysen vil være 
færdig til sommer. Lige nu er det stilhed før storm – for på den ene side 
vil det være fristende at score points på at love at nedsætte 
energiafgifterne af hensyn til erhvervslivet. 
</p><p>
Men her er problemet, at afgifterne faktisk allerede er meget lave for 
erhvervslivet – især den del af erhvervslivet, som bruger allermest energi. 
De betaler nemlig mindst i afgift. Det er altså os private forbrugeresamt 
virksomheder som revisorer, advokater, tandlæger og butikker, som betaler 
broderparten af afgifterne allerede i dag. 
</p><p class=" bl-elem">
Og på den anden side gælder, at energiafgifterne i alt bidrager med ca. 40 
milliarder kroner hvert år i statskassen. De penge kan ingen politikere 
undvære. For at foreslå for 40 milliarder kroner nedskæringer, eller foreslå 
indkomstskatten hævet med 40 milliarder kroner, er begge uhyre upopulære 
forslag. 
</p>	
</div>
</div></body></html>
