---
layout:     post
title: 	    "Microsoft slipper første test af Office 2016 fri"
post_author:	    Jesper Stein Sandal
post_date:	    Mon, 16 Mar 2015 15:00:03 +0000
post_site:	    www.version2.dk 
post_link:	    http://www.version2.dk/artikel/microsoft-slipper-foerste-test-af-office-2016-fri-103700?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Nye sikkerhedsfunktioner bør altid give it-chefen rynker i panden, for sikkerhedsfunktioner har det med at komme i vejen for samarbejdet mellem applikationer. Det er formentligt også derfor, at det netop er erhvervskunderne, som først får mulighed for at teste den kommende version af Microsofts Office-pakke.</p>

<p>Microsoft har netop frigivet en preview-udgave af Office 2016 til erhvervskunderne, som dog skal registrere sig for at deltage i testen.</p>

<p>I <a href="http://blogs.office.com/2015/03/16/announcing-the-office-2016-it-pro-and-developer-preview/">et blogindlæg</a> fremhæver Microsoft de nye sikkerhedsfunktioner i kontorpakken. Det omfatter blandt andet flerfaktor-autentificering i Outlook, ligesom Microsofts funktioner til opstilling af politikker, der kan forhindre læk af fortrolige oplysninger, udvides til Word, Excel og Powerpoint. Tidligere har Microsoft tilføjet data loss prevention til Outlook, Exchange og OneDrive.</p>

<p>Microsoft har også arbejdet på at gøre Outlook-klienten slankere i form af mindre behov for lokal lagring og hurtigere download af nye mails.</p>

<p>Microsoft understreger, at der denne gang ikke er ændret i måden, hvorpå makroer og udvidelser fungerer.</p>
  </section></div></body></html>
