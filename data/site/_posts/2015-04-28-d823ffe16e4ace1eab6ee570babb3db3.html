---
layout:     post
title: 	    "Jordskælvet har lagt landsbyer ned i Nepals bjerge"
post_author:	    
post_date:	    Tue, 28 Apr 2015 13:58:24 +0200
post_site:	    politiken.dk 
post_link:	    http://politiken.dk/udland/ECE2646456/jordskaelvet-har-lagt-landsbyer-ned-i-nepals-bjerge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<h5>
Jordskælv i Nepal</h5>
<div class="fakta-body" data-buildingblock="embedded_factboxlink">
<ul class=" bl-elem"><li>Lørdag middag lokal tid blev Nepal ramt af et jordskælv, der målte 7,8 på 
skalaen. Det havde epicentrum midt mellem landets to største byer, 
Pokhara, og hovedstaden Kathmandu. Cirka 80 km fra hver by.</li><li>4.500 personer har mistet livet, og antallet ventes at stige. 8.000 er meldt 
såret. Værst er det gået ud over hovedstaden, hvor mange bygninger er 
styrtet sammen, og vejene ødelagt.</li><li>Flere templer og andre bygninger på UNESCOs liste over verdensarv er blevet 
beskadiget eller er styrtet helt sammen.</li><li>Jordskælvet kunne også mærkes i Indien, Tibet, Bangladesh og Kina, og det har 
også kostet liv i andre lande end Nepal.</li><li>Skælvet udløste den værste enkeltstående katastrofe ved Mount Everest 
nogensinde. Verdens højeste bjerg ligger cirka 200 km væk fra 
jordskælvets epicentrum. Rystelserne udløste der en serie laviner, der 
dræbte mindst 18 personer og sårede flere end 60.</li><li>Nødhjælp og internationale nødhjælps- og redningsarbejdere i hobetal er 
ankommet til Nepal. En stribe lande har besluttet at yde økonomiske 
bidrag til det fattige land.</li><li class=" bl-elem">På grund af landets dårlige infrastruktur og ødelæggelserne fra jordskælvet er 
det svært at få hjælpen frem til de ramte borgere.</li></ul>
</div>
</div><p>
Mens indbyggerne i hovedstaden Kathmandu må grave efter deres kære med 
hænderne, er helikoptere i fuld gang med at evakuere nødstedte borgere i 
Nepals bjergrige egne tæt på lørdagens jordskælvs epicentrum. 
</p><p>
Blokerede veje, jord- og stenskred samt kraftig regn og vind gør 
redningsarbejdet svært i et område, der i forvejen ligger isoleret med små 
landsbyer strøet ud over de grønne bjergsider, hvor helikoptere må lede 
efter flade områder at lande på. 
</p><p>
Jordskælvet var det værste i Nepal i 80 år og har i skrivende stund kostet 
omkring 4.500 mennesker livet og såret 8.000. Det havde centrum i Gorkha, et 
af 75 politiske distrikter med en beliggenhed midt i landet i bjergområderne 
op mod grænsen til Kina mod nord. 
</p><p>
Indtil videre har det været småt med informationerne om, hvordan jordskælvet 
har påvirket de mange landsbyer i distriktet, hvor der bor omkring 300.000 
mennesker, som primært ernærer sig ved at dyrke jorden og holde dyr. 
</p><h3>
90 procent af husene er styrtet sammen 
</h3><p>
Men nu kommer de første meldinger fra området ud. I de værst ramte landsbyer 
er omkring 90 procent af de små huse styrtet sammen. Ødelæggelserne er 
enorme. Optagelser fra luften viser store dynger at røde mursten og rødlig 
jord, der tårner sig op som små pyramider mellem den grønne bevoksning. 
</p><p>
Omkring 90 procent af indbyggerne i distriktet menes at være påvirket af 
jordskælvet. Mange af byerne kan kun nås fra luften på grund af lukkede 
veje. 
</p><h3 class="tvheader">Se video: Mand overlever 62 timer i nepalesisk ruin</h3>
<p/><p>
»Vi sulter og har intet. Nogle af landsbyerne har intet vand. Der ligger lig 
rundt omkring. Vi kan ikke engang brænde dem«, siger en ældre kvinde til 
BBC's udsendte journalist. 
</p><p>
En redningsarbejder i lufthavnen i Kathmandu står med et barn på tre-fire år i 
armene. Begge hendes ben er brækkede, og hun er først blevet reddet ud fra 
en landsby i Gorkha her tre dage efter, at jorden skælvede. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2646052/nepalesere-graver-selv-efter-deres-kaere-ingen-hjaelper-os/">Nepalesere graver selv efter 
deres kære: Ingen hjælper os</a></p><p>
Helikoptere fra det nepalesiske militær og fra redningstjenesten står midt i 
en omfattende operation, hvor de først skal finde pladser at lande på. Derpå 
skal de flyve sårede til en by i nærheden med hospital, og derpå fylde 
helikopteren op med nødhjælp og flyve tilbage til de små landsbyer. 
</p><p>
Distriktets hovedby, der også hedder Gorkha, fungerer nu som den nærmeste 
forpost for at få hjælpen og redningsarbejderne fem til landsbyerne. Fra 
Kathmandu bliver nødhjælp og medarbejdere fragtet til Gorkha, hvorfra turen 
går videre ud mod bjergområderne i helikopter eller på de konvojer, der kan 
nå igennem. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/Nepal-Jordsk_lv-300_931793a.gif" alt="" border="0"/></span></p><h3>
373 dødsfald på landet er bekræftet 
</h3><p>
Nødhjælpsarbejdere, der er ankommet til kanten af epicentret, beretter over 
for Associated Press, at de har set hele landsbyer reduceret til murbrokker. 
Men samtidig ramte jordskælvet på det bedst tænkelige tidspunkt midt på 
dagen, hvor befolkningen i landsbyerne arbejdede i markerne. Det betød, at 
forholdsvis få opholdt sig indendøre i de huse, der nu er styrtet sammen. 
Dog er der allerede nu bekræftet 373 dødsfald i området. 
</p><p>
En nødhjælpskonvoj ledet af FN's Fødevareprogram var nødt til at opgive at nå 
frem til de nødstedte nepalesere i bjergområdet med mad og rent drikkevand, 
fordi et voldsomt regnskyl medførte endnu et mudderskred, som lukkede vejen 
totalt. Det ville være for risikabelt at fortsætte, vurderer Geoff Pinnock 
fra FN, der ledte konvojen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/Nepal_Earthquake_931762y.jpg" alt="" border="0"/><span class="caption"><span class="f-img-caption">Nepal. 
</span>Veje til de bjergrige områder nær jordskælvets epicentrum er blokeret, og derfor må helikoptere flyve pendulfart for at redde de nødstedte ud. Foto: Wally Santana/AP</span></span></p><p>
Jordskælvet ramte det fattige land i Asien lørdag middag lokal tid. Det havde 
epicentrum i Gorkha-distriktet, der ligger 80 kilometer fra hver af de to 
største byer i Nepal, Pokhara med 200.000 indbyggere og hovedstaden 
Kathmandu, hvor der bor en million mennesker. 
</p><h3>
Dansk katastrofeekspert er tilkaldt 
</h3><p>
Jordskælvet var så kraftigt, at det udløste en stribe laviner 200 kilometer 
væk i Himalayabjergene, hvor der ved Mount Everest blev udløst den værste 
enkeltstående katastrofe nogensinde. Mindst 18 personer - heriblandt flere 
udlændinge - blev dræbt i snemasserne, mens flere end 60 andre blev såret. 
Skælvet kunne også mærkes i en stribe lande omkring Nepal, herunder Indien, 
Kina, Tibet og Bangladesh. 61 omkom i Indien. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2645082/efter-jordskaelvet-gaar-boern-alene-rundt-i-gaderne/">Efter jordskælvet går børn alene 
rundt i gaderne</a></p><p class=" bl-elem">
Redningsarbejdere fra en stribe lande assisterer de nepalesiske myndigheder, 
og FN, EU og en række lande har ydet økonomiske bidrag til indsatsen. EU har 
sendt et katastrofehold af sted til området med blandt andre den danske 
ekspert Per Reppenhagen Grim. Otte millioner nepalesere er ifølge FN ramt af 
jordskælvet. Det svarer til cirka en tredjedel af Nepals samlede befolkning. 
</p>	
</div>

</div></body></html>
