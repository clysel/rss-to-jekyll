---
layout:     post
title: 	    "Nu skal du til at køre i venstre side af vejen"
post_author:	    Ulrik Andersen
post_date:	    Thu, 09 Apr 2015 13:58:00 +0000
post_site:	    ing.dk 
post_link:	    http://ing.dk/artikel/nu-skal-du-til-koere-i-venstre-side-af-vejen-175324
---
<html><body><div><section class="body">
			<p>Fra 2017 skal bilisterne i Odense vænne sig til at køre i venstre side af vejen ved tilslutningsanlæg 52. Det fortæller Vejdirektoratet på <a href="http://vejdirektoratet.dk/DA/om-os/nyheder-og-presse/nyheder/Sider/Vejdirektoratet-lancerer-venstrek%C3%B8rsel---p%C3%A5-motorvejsbro.aspx#.VSZ3X_mKVcY">sin hjemmeside. </a></p>
			
			<p>I dag er der ofte kø ved tilslutningsanlægget på Assensvej. Derfor vil Vejdirektoratet over de kommende to år ombygge krydset til et såkaldt dynamisk ruderanlæg, hvor bilisterne skifter fra højre til venstre bane på strækningen hen over broen. Dermed vil den venstresvingende trafik blive afviklet uden at komme i konflikt med den ligeudkørende.</p>
			<p>»Kapaciteten for afvikling af trafik i et dynamisk ruderanlæg er væsentlig højere end i et traditionelt rampekryds. Med det nye anlæg vil adgangsforholdene til- og fra Fynske Motorvej være fremtidssikret i forhold til den fremtidige udvikling i Odense. Anlægget vil også kunne håndtere en fremtidig udvidelse af motorvejen syd om Odense, som der er vedtaget en anlægslov om,« forklarer Vejdirektoratets anlægs- og driftsdirektør Jens Holmboe på hjemmesiden.</p>
			
			<p>Det er første gang krydstypen bliver taget i brug i Danmark, men den er meget udbredt i USA og flere andre lande.</p>
			<p><strong>Se video der forklarer fordelene ved venstrekørsel <a href="http://publisher.qbrick.com/Embed.aspx?mcid=FDF5B52C23A887EA&amp;width=640&amp;height=360">HER</a></strong></p>
		</section>
		  </div></body></html>
