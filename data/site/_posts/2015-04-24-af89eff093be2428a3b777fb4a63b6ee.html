---
layout:     post
title: 	    "Nokia kommer med en ny telefon til næste år"
post_author:	    
post_date:	    Fri, 24 Apr 2015 14:12:17 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2638747/nokia-kommer-med-en-ny-telefon-til-naeste-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er ingen, der kan bebrejde dig, hvis du glippede med øjnene med en ekstra 
gang, da du så ovenstående overskrift. Men skal man tro en af de mere 
troværdige tech-mediers kilder, vender Nokia tilbage som telefon til næste 
år. 
</p><p><b>Finsk stolthed på vej tibage<br/></b>Hvis du følger med på forbrugerelektronikområdet, er det formentlig ikke 
gået din opmærksomhed forbi, at Microsoft købte Nokias mobiltelefon-division 
sidste år, efter lang tids tilløb. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/fasttrack/article2628356.ece">Telegiganten Nokia køber 
konkurrent. </a></p><p>
Både i dette og alle mulige andre medier kunne man læse om, hvordan den sidste 
smartphone med Nokia-logoet på havde set dagens lys. Men det ser altså ud 
som om, at dette var forkert. 
</p><p>
Ifølge Re/Code, der anses for at være et af de mere troværdige tech-medier på 
nettet, er Nokia nemlig på vej tilbage på smartphone-fronten. Det fortæller 
to uafhængige kilder til websitet. 
</p><p><b>Resterne af Nokia stormer frem<br/></b>Da Microsoft i sin tid købte Nokias mobildivision, var der stadig en del 
Nokia tilbage. For eksempel har Nokias netværksteknologi-division netop købt 
Alcatel-Lucent, hvilken faktisk gør dem til en af verdens største 
netværksteknologi-selskaber. Men derudover var der også den lille 
udviklingsafdeling Nokia Technologies tilbage. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2458406/den-nye-nokia-tablet-ligner-en-ipad/">Den nye Nokia-tablet ligner en 
iPad</a></p><p>
Det var dem, der sidste år overraskede alle ved at lancere en Android-tablet 
med navnet N1, der i nærmest mistænkelig grad lignede en iPad mini. Det 
viser sig nu, at 1-tallet kan have været et symbol på en ny begyndelse, for 
Nokia Technologies udvikler altså lige nu på en smartphone, der vil blive 
lanceret næste år. 
</p><p class=" bl-elem">
Ifølge kilderne arbejder Nokia Technologies også på at blive førende indenfor 
Virtual Reality. Det er alt, hvad vi ved indtil nu. Men sandsynligheden for, 
at Nokias nye smartphone bliver baseret på Android, er ret stor. Der var 
allerede Nokia-folk i gang med at udvikle en Android-smartphone, før 
Microsoft købte firmaet. 
</p>	
</div>

</div></body></html>
