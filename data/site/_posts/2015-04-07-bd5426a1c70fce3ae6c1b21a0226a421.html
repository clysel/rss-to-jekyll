---
layout:     post
title: 	    "Sådan gør du, når jobbet skuffer"
post_author:	    15300
post_date:	    Tue, 07 Apr 2015 12:00:09 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/saadan-goer-du-naar-jobbet-skuffer-2917
---
<html><body><div><section class="body">
			<p>I løbet af det første års tid på din nye arbejdsplads går det gradvist op for dig, at de spændende opgaver, du blev stillet i udsigt, lader vente på sig. I stedet bruger du din tid på at løse problemer, der dybest set ikke interesserer dig  – og som du netop skiftede job for at undgå.</p>
			<p>Genkender du scenariet, er du desværre ikke alene, fortæller Susanne Teglkamp, ledelsesrådgiver i Teglkamp &amp; Co.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Træt af jobbet? Kom videre med Jobfinder.</a></p>
			<p>Hun møder ofte folk, der er frustrerede over, at de arbejder med noget helt andet end det, de blev hyret til. Årsagen er ikke entydig, for der kan være rigtig mange grunde til, at jobbet ikke ligner det, du blev ansat til.</p>
			<p>Problemet kan have rod mange steder og kan vise sig på mange ­forskellige tidspunkter i et ansættelsesforløb, forklarer Susanne Teglkamp, som her giver sine bud på, hvad der går galt, og hvordan både arbejdsgiver og arbejdstager kan sikre, at job og medarbejder følges ad.</p>
			<h2>Før ansættelsen</h2>
			<p>Ofte går det galt, allerede inden den nye medarbejder har skrevet kontrakten under, fordi virksomheden ikke gør sit forarbejde godt nok.</p>
			<p>I stedet for at analysere, hvilke opgaver der reelt skal løses, og hvilken medarbejder virksomheden derfor har brug for, hiver chefen måske blot den annonce frem fra skuffen, som blev brugt sidste gang, stillingen skulle besættes.</p>
			
			<p><figure class="plugin right"><img src="http://karriere.jobfinder.dk/sites/karriere/files/styles/w1120_media_right/public/teglkamp-2.jpg?itok=PY5IN0vu" alt=""/><figcaption>Susanne Teglkamp, ledelsesrådgiver og indehaver af Teglkamp &amp;amp; co., møder ofte folk, der er frustreret over, at jobbet ikke lever op til det, de blev lovet. </figcaption></figure></p>
			<p>Selv om der kun er gået et par år, er det usandsynligt, at organisationen ser ud fuldstændig som dengang. Derfor vil den gamle annonce uvægerligt give om ikke et forkert, så i hvert fald et skævt billede af de krævede kvalifikationer.</p>
			<p>Hele fundamentet for en glad og tilfreds medarbejder er derfor en job­annonce, som bygger på en analyse af virksomhedens aktuelle behov. På den måde har virksomheden de bedste forudsætninger for at finde en kandidat med de rette kompetencer og lyst til at løse opgaverne.</p>
			<h2>Chef: Pas på med at oversælge</h2>
			<p>Som arbejdsgiver skal du passe på med at blive så forhippet på at få en bestemt kandidat, at du oversælger jobbet og giver indtryk af, at de opgaver, han efterspørger, fylder meget mere, end de reelt gør.</p>
			<h2>Kandidat: Bliv ved med at spørge</h2>
			<p>Som ansøger bærer du selv et ansvar for at stille uddybende spørgsmål om jobindholdet.</p>
			<p>Når du gerne vil gøre dig lækker over for en potentiel arbejdsgiver, undlader du måske – bevidst eller ubevidst – at fiske efter uddybende forklaringer eller at spørge ind til ting i jobopslaget, som ser ud til at pege i en forkert retning. Måske fordi du – lidt naivt – regner med at kunne ændre på det, når du først har jobbet.</p>
			
			<p>Netop her skal ingeniører kigge sig grundigt for. Hvis et jobopslag f.eks. både indeholder en teknisk del og en salgsdel, nytter det ikke noget at tale uden om det salgsmæssige, fordi du kun interesserer sig for det tekniske. Tværtimod er det overordentlig vigtigt at spørge grundigt ind til, hvor meget salget reelt fylder.</p>
			<p>I visse tilfælde kan det være særdeles fristende at gøre sig blind over for de dele af jobopslaget, der peger i en gal retning. Måske ligger jobbet i drømmevirksomheden, måske er du led og ked af dit nuværende job, eller måske er du arbejdsløs. Selv i disse tilfælde bør du imidlertid tænke dig om en ekstra gang, inden du underskriver kontrakten.</p>
			<h2>Når du og jobbet vokser fra hinanden</h2>
			<p>Selv ikke de mest ihærdige forsøg på at trænge ind i alle kroge af jobbet, før du siger ja tak, kan gardere mod ændringer, der er forårsaget af nye teknologier og organisationsændringer, der igen kan være dikteret af konjunkturer og konkurrenter.</p>
			
			<p>Selv om ønsker og behov matcher perfekt, den dag du og din arbejdsgiver giver hinanden håndslag, kan du altså ende i et job, der bare er ‘øv’ i forhold til det, du kan og vil.</p>
			<h2>Fokuser på det positive</h2>
			<p>Mange af os har det med at fokusere på den lille del, der ikke interesserer os, frem for at se på helheden.</p>
			<p>Forsøg derfor at skifte fokus. Bliv bevidst om, hvad du er glad for, og tænk over, om du lader det negative fylde for meget.</p>
			<p>Hvis du for det meste er ked af det og føler dig energiforladt, når du går hjem, er det på tide, at der sker noget.</p>
			<p>Er du i øvrigt glad for din arbejdsplads, chefen og kollegerne, kan du forsøge at styre jobbet i retning af de opgaver, du trives bedst med.</p>
			<h2>Put ikke med din utilfredshed</h2>
			<p>Måske er din chef slet ikke opmærksom på, at du er ked af, at kløften mellem det du gerne vil arbejde med, og det du faktisk arbejder med, har vokset sig større. Derfor skal du forklare, hvordan du føler, i stedet for at gå og putte med din utilfredshed, for ofte er der flere muligheder, end du selv kan få øje på.</p>
			
			<p>Chefen kender virksomhedens strategi bedre end du, og sammen kan I lægge en langsigtet strategi, som kan få dig tilbage til de opgaver, du brænder for. Måske skal der i virkeligheden blot nogle justeringer og omfordelinger til for at bringe dig tilbage på sporet.</p>
			<p>Det kræver et vist element af held og god timing i forhold til rette tid og sted, når du skal finde hen til dine ønske­opgaver. Du kan dog hjælpe heldet på vej ved at byde ind på opgaver, du gerne vil have, og fortælle, hvordan dine kompetencer kan sættes i spil til gavn for virksomheden – f.eks. når der dukker nye projekter op.</p>
			<h2>Græsset er ikke altid grønnere</h2>
			<p>Endelig bør du overveje, om græsset nu også er så meget grønnere et andet sted. Du bør tænke over, om du i virkeligheden kan få opfyldt de ønsker på en anden arbejdsplads. Alle job har opgaver, som er kedelige, men nødvendige.</p>
		</section>
		  </div></body></html>
