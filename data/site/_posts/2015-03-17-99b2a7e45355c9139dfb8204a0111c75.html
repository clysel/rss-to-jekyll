---
layout:     post
title: 	    "Regeringsudvalg vil sænke kontanthjælp for at give ledige gulerod til 30 kroner"
post_author:	    
post_date:	    Tue, 17 Mar 2015 15:55:44 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2591143/regeringsudvalg-vil-saenke-kontanthjaelp-for-at-give-ledige-gulerod-til-30-kroner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det skal være mere attraktivt at tage et nyttejob eller søge i 
virksomhedspraktik end at være på kontanthjælp. Derfor vil regeringens 
såkaldte Carsten Koch-udvalg have indført et særligt ugentligt tillæg på 250 
kroner til jobparate kontanthjælpsmodtagere. Efter skat svarer det til 
omkring 30 kroner om dagen. 
</p><p>
Pengene til at finansiere den økonomiske gulerod vil eksperterne finde ved en 
generel sænkning af kontanthjælpen med 110 kroner om måneden, fremgik det, 
da udvalget i dag fremlagde deres 28 forslag til, hvordan indsatsen for de 
svageste ledige kan styrkes. 
</p><div class="art-quote article-box">
<p class="quote"/>
<blockquote>
<p class="quote-txt">
Vi ved, at netop virksomhedsrettede tilbud er det, der virker bedst i forhold 
til at hjælpe borgere i udkanten af arbejdsmarkedet i job
</p>
<p class="sender">
Carsten Koch 
</p>
</blockquote>
</div><p>Det er i mødet med konkrete virksomheder, at der er størst chance for 
at få de svageste arbejdsløse ind på arbejdsmarkedet igen, lyder den 
sammenfattende konklusion. 
</p><p>
»Vi ved, at netop virksomhedsrettede tilbud er det, der virker bedst i forhold 
til at hjælpe borgere i udkanten af arbejdsmarkedet i job. En af vores 
vigtigste anbefalinger er derfor, at en virksomhedsrettet indsats på det 
ordinære arbejdsmarked skal være udgangspunktet for alle borgere«, siger 
formanden for ekspertgruppen, tidligere skatteminister Carsten Koch. 
</p><p>
Ekspertudvalget blev nedsat af SR-regeringen i 2013 og udgav sidste år sine 
første anbefalinger til en ændring af beskæftigelsesindsatsen for de ledige 
på dagpenge. Arbejdsgruppen har i denne omgang set på den gruppe på cirka 
500.000 danskere, der er på sygedagpenge, revalidering, førtidspension eller 
kontanthjælp. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2570687/21-aarige-frederik-er-en-attraktiv-opskrift-paa-job/">21-årige Frederik er en 
attraktiv opskrift på job</a></p><div class="art-fakta article-box">
<h4 class="">
Carsten Koch-udvalgets anbefalinger</h4>
<div class="fakta-body" data-buildingblock="embedded_factboxlink">
<p>
Med dagens rapport foreslår eksperterne en mere virksomhedsrettet indsats for 
de godt 500.000 borgere, der har ringe tilknytning til arbejdsmarkedet.
</p><p>
Her er nogle af de 28 anbefalinger. :
</p><ul><li>Oprettelse af et nyt forberedende virksomhedsforløb til borgere, der forsørgelse 
i mere end to år.</li><li>En fleksibel privat løntilskudsordning, som skal lette overgangen fra privat 
virksomhedspraktik til privat løntilskud.</li><li>Statens refusion af kommunernes driftsudgifter skal målrettes uddannelses- og 
virksomhedsrettede indsatser. </li><li>Jobparate kontanthjælpsmodtagere skal have et tillæg, hvis de går 
virksomhedspraktik eller nyttejob.</li><li>Lettere adgang for virksomheder til jobcentrene</li><li>Opgradering af mentorordninger</li><li> Mulighed for 'smidigere' afdrag på gæld til det offentlige skal styrke 
incitamenterne til at komme i job.</li><li>Støtte til virksomheder, der tager langtidsledige voksenlærlinge på over 25 år</li><li>Mulighed for aktive tilbud til indsatte i fængsler.</li><li class=" bl-elem">Bedre støtte på jobcenteret, når folk ryger fra dagpenge til kontanthjælp.</li></ul><p>
Læs rapporten og se anbefalingerne <a class=" bl-elem" href="http://bm.dk/da/Aktuelt/Pressemeddelelser/Arkiv/2015/03/Regeringen%20har%20modtaget%20Kochudvalgets%20anbefalinger.aspx">her</a></p><p><i class=" bl-elem">Kilder: Ritazau og Ekspertgruppen om udredning af den aktive 
beskæftigelsesindsats</i></p><p class=" bl-elem"/>
</div>
</div><p>
Udvalget foreslår foruden 250 kroners-tilskuddet, at regeringen indfører en ny 
fleksibel ordning for løntilskudsjob for borgere, der har været på offentlig 
forsørgelse i mere end to år. </p><p>
Virksomheder skal have højere tilskud, hvis de ansætter voksenlærlinge over 25 
år, ligesom både private og offentlige arbejdsgivere skal have mulighed for 
at tage flere ind i løntilskud, virksomhedspraktik eller nyttejob, lyder 
nogle af de øvrige anbefalinger. 
</p><p>
Hertil kommer et forslag om, at ledige ikke skal gå direkte i løntilskud eller 
praktik. I stedet skal de gennemgå et forberedende virksomhedsfoløb på op 
til tre måneder, som skal sikre, at de havner det rigtige sted. 
</p><div class="art-quote article-box">
<p class="quote"/>
<blockquote>
<p class="quote-txt">
Vi mener, at der skal følges hurtigt og effektivt op, hvis borgeren ikke gør 
fremskridt, og der er behov for at justere indsatsen
</p>
<p class="sender">
Carsten Koch 
</p>
</blockquote>
</div><p>Blandt eksperternes øvrige anbefalinger findes også forslag om en 
styrket mentorordning og generel opgradering af den tværfaglige indsats, som 
det offentlige tilbyder de svageste ledige, der ofte bøvler med andre 
problemer end blot arbejdsløshed. 
</p><p>
»Vi har derfor lagt vægt på, at den tværfaglige indsats i højere grad bliver 
systematiseret for alle borgere, og at der kommer langt større fokus på 
progression. Vi mener, at der skal følges hurtigt og effektivt op, hvis 
borgeren ikke gør fremskridt, og der er behov for at justere indsatsen«, 
siger Carsten Koch. 
</p><p>
I de seneste år har partierne på Christiansborg indædt diskuteret, hvorvidt 
det kan bringe flere i arbejde, hvis de får et større økonomisk incitament. 
Senest har Venstre f.eks. kørt en opsigtsvækkende kampagne for en lavere 
kontanthjælp. 
</p><p><b>Økonomisk incitament </b></p><p>
Når eksperterne anbefaler et tillæg på 250 kroner til jobparate 
kontanthjælpsmodtagere, så skal det ses som et »lille beskedent incitament«, 
siger Carsten Koch. 
</p><p>
Af rapporten fremgår det, at både borgere og medarbejdere på jobcentrene har 
tilkendegivet, at en økonomisik gevinst i vil styrke borgernes motivation 
for at deltage. 
</p><p>
Tillægget kan have en betydning som »symbolsk tilskyndelse«, supplerer et 
andet medlem af udvalget, professor Per Kongshøj Madsen fra Center for 
Arbejdsmarkedsforskning på Aalborg Universitet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2188555/carsten-koch-afliver-offentligt-loentilskud-som-job-motor/">Carsten Koch afliver 
offentligt løntilskud som job-motor</a></p><p>
Han fremhæver, at det drejer sig om et beløb efter skat i omegnen af halvanden 
hundrede kroner om ugen eller 30 kroner om dagen. 
</p><p>
Men mere vil udvalget ikke sige om de omdiskuterede incitamenter, fastslår 
Carsten Koch. 
</p><p>
»Vi er ikke i kommissoriet blevet bedt om at lave en reform af 
kontanthjælpssystemet. Derfor har vi holdt os helt fra det«, siger Carsten 
Koch. 
</p><h3>
Minister vil ikke botanisere 
</h3><p>
Beskæftigelsesminister Henrik Dam Kristensen (S) tager i bred forstand vel 
imod anbefalingerne: 
</p><p>
»Jeg er enig med eksperterne i, at et vigtigt punkt i det videre arbejde skal 
være et større virksomhedsrettet fokus, hvor vi hjælper udsatte borgere i 
gang med træningsforløb på arbejdspladserne«, siger han. 
</p><p>
Ministeren vil dog ikke komme ind på, om regeringen også tager vel imod 
eksempelvis forslaget om et særtillæg til de jobparate 
kontanthjælpsmodtagere og dermed en generel samtidig sænkning af 
kontanthjælpssatserne. 
</p><p>
Han vil ikke »botanisere« i de enkelte anbefalinger, men bruge anbefalingerne 
som baggrund for kommende forslag, lyder det. 
</p><p>
»Jeg vil ikke forholde mig til nogle af de tal, ligesom jeg ikke vil forholde 
mig specifikt til de andre elementer«, siger Henrik Dam Kristensen, der 
heller ikke vil sætte ord på, præcis hvordan regeringen påtænker at følge op 
på anbefalingerne. 
</p><p><b>Enhedslisten: Hvor er arbejdspladserne? </b></p><p>
Det kan dog blive op ad bakke at finde opbakning i Folketinget. 
</p><p>
Arbejdsmarkedsordfører Finn Sørensen fra det parlamentariske grundlag i 
Enhedslisten er blandt andet skeptisk over for, at regeringen kun har bedt 
eksperterne se på mulighederne inden for de eksisterende økonomiske rammer. 
Konkret vil eksperterne bl.a. skære 2,5 milliarder kroner i vejledning og 
opkvalificering for at få råd til de nye tiltag. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/samfund/ECE2517487/rapport-indvandrere-skal-integreres-hurtigere/">Rapport: Indvandrere skal 
integreres hurtigere</a></p><p>
Hertil kommer, at Finn Sørensen mangler bevis for, at de mange ledige i 
nyttejob, løntilskud og andet ikke blot fortrænger andre fra 
arbejdsmarkedet. 
</p><p>
»Der er ikke nogen ideer til, hvordan man overhovedet kan skabe arbejdspladser 
til alle de her mennesker, 500.000, som skal ind på arbejdsmarkedet. Hvor 
skal de arbejdspladser komme fra? Er det nogen, de skal tage for nogle 
andre? Der er ingen forslag til investeringer eller pligter, som 
virksomhederne skal leve op til for at skabe det rummelige arbejdsmarked«, 
siger han. 
</p><p><b>Skuffelse hos Venstre </b></p><p>
Hos Venstre erklærer arbejdsmarkedsordfører Hans Andersen sig for »skuffet«. 
</p><p>
»Ambitionen er simpelthen ikke stor nok. Vi taler om, at resultaterne af alle 
de her forslag måske kan flytte en procent af de godt 500.000 mennesker, vi 
her har som målgruppe«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2435893/antallet-af-nye-foertidspensioner-styrtdykker/">Antallet af nye 
førtidspensioner styrtdykker</a></p><p>
Det såkaldte Carsten Koch-udvalg har ikke regnet på beskæftigelseseffekten af 
deres forslag, fordi det vil være ren »talmagi«, forklarer formanden. For at 
give et indblik i potentialet fremlægger han dog et eksempel baseret på, at 
forslagene bringer op mod 1 til 3 procent i fuld beskæftigelse.
</p><p>
I så fald er potentialet fra 2.400 til 7.100 personer, hvilket svarer til en 
besparelse på henholdsvis 0,6 og 1,7 milliarder kroner. Hvis indsatsen på 
sigt også reducerer tilgangen til fleksjob og førtidspension kan potentialet 
være omkring dobbelt så stort.
</p><p>
Venstre ønsker at genindføre kontanthjælpsloftet, som blev afskaffet af den 
nuværende regering. 
</p><p>
»Vi synes helt grundlæggende, at det i højere grad skal betale sig at arbejde, 
fordi det gør det mere attraktivt at tage et job«, siger Hans Andersen. 
</p><h3>
Kritisk tilfredshed fra fagbevægelsen 
</h3><p>
Udvalgets forslag om et øget fokus på den virksomhedsrettede indsats møder 
pæne ord i fagbevægelsen. Den kan dog ikke stå alene lyder det fra 3F, som 
peger på, at en stor del af de svageste ledige aldrig haft fast tilknytning 
til arbejdsmarkedet, en stor del har ingen uddannelse. 
</p><p>
Mange har forskellige sundhedsmæssige og sociale forhold, der skal tages 
hensyn til: 
</p><p>
»Vi har at gøre med en gruppe, som står meget langt fra arbejdsmarkedet, og 
derfor vil det være naivt at tro, at vejen til arbejdsmarkedet alene går 
gennem virksomhedsrettet indsats. Vi er nødt til at bringe hele viften af 
redskaber i brug«, siger Ellen Lykkegaard, socialpolitisk ansvarlig i 3F. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2589475/arbejdsskadede-carina-ventede-halvandet-aar-paa-den-lovede-stoette/">Arbejdsskadede Carina ventede 
halvandet år på den lovede støtte</a></p><p>
I hovedforbundene LO og FTF er der glæde over forslaget om en styrkelse af 
samarbejdet mellem de forskellige faggrupper i kommuner og regioner. FTF har 
i dag kritiseret, at mange ledige i såkaldte ressourceforløb ofte får tilbud 
af yderst tvivlsom kvalitet i kommunerne. Koordineringen af de tværfaglige 
indsatser er i dag ofte for dårlig, og der laves for mange fejl i 
sagsbehandlingen: 
</p><p>
»Vi har brug for, at alle faggrupper omkring den arbejdsløse – fra 
jobkonsulenten over socialrådgiveren til læger og fysioterapeuter – får en 
fælles forståelse af de mål og værdier«, siger formand for FTF, Bente 
Sorgenfrey, der opfordrer regeringen til at nedsætte en arbejdsgruppe, som 
kan sætte »skub i processen«. 
</p><p class=" bl-elem">
Ekspertgruppen bestod desuden af Michael Rosholm, professor ved Institut for 
Økonomi på Aarhus Universitet og tidligere vismand, Per Kongshøj Madsen, 
professor ved Center for Arbejdsmarkedsforskning (CARMA) på Institut for 
Statskundskab ved Aalborg Universitet og formand for Arbejderbevægelsens 
Erhvervsråd og Vibeke Jensen, beskæftigelseschef i Aarhus Kommune og 
tidligere medlem af Arbejdsmarkedskommissionen. 
</p>	
</div>
</div></body></html>
