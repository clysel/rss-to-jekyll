---
layout:     post
title: 	    "Partier kræver undersøgelse af voldtægtssager"
post_author:	    
post_date:	    Thu, 16 Apr 2015 09:38:35 +0200
post_site:	    politiken.dk 
post_link:	    http://politiken.dk/indland/ECE2629649/partier-kraever-undersoegelse-af-voldtaegtssager/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>VOLDTÆGTER </p><p>FAKTA </p>
<div class="fakta-body" data-buildingblock="embedded_factboxlink">
<p><b>Godt </b><b>400 voldtægter </b>og voldtægtsforsøg bliver anmeldt hvert år. Det anslås, at der bliver begået 3.600.</p><p><b>7 ud af 10 anmeldte </b>voldtægter</p><p> bliver aldrig til en retssag. Langt</p><p> de fleste afvises af anklagemyndigheden, fordi der ikke er nok beviser.</p><p><b>Man skønner, at </b>omkring 7 procent af de registrerede voldtægts-</p><p class=" bl-elem">anmeldelser er falske. </p>
</div>
</div><p>
Mona var 26 år, da hun blev voldtaget af en bekendt. Vrede, afmagt og 
frustrationer fyldte hende i tiden efter, men hun gik aldrig til politiet. 
Hvad ville de tænke og sige, hvis hun fortalte, at hun selv havde åbnet sit 
hjem for en fyr, der kunne finde på at gøre hende ondt? 
</p><p>
Mona fortalte sin historie i Politiken tidligere på ugen, og hun er langtfra 
den eneste, der har en uanmeldt voldtægt siddende i kroppen. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/ECE2626181/fire-kvinder-fortaeller-derfor-anmeldte-jeg-ikke-min-voldtaegt/">Fire kvinder fortæller: Derfor 
anmeldte jeg ikke min voldtægt</a></p><p>
Ifølge Det Kriminalpræventive Råd bliver der hvert år begået omkring 3.600 
voldtægter eller voldtægtsforsøg i Danmark, mens blot 400 bliver anmeldt og 
kommer til at figurere som reelle sager hos politiet. Et stort problem mener 
en række partier, der kræver handling fra justitsministeren. 
</p><p>
»Når et offer anmelder en voldtægt, er det vigtigt, at han eller hun har en 
oplevelse af at blive taget alvorligt. Det mener jeg, vi kan gøre bedre«, 
siger retsordfører fra SF Karina Lorentzen, der vil forbedre forholdene ved 
afhøring af ofre blandt andet ved at efteruddanne politiet. SF vil desuden 
have de anmeldte sager analyseret for at øge gennemsigtigheden. 
</p><p>
»Vi er nødt til at få kulegravet hele området. Vi har en mistanke om, at der 
er mange henvendelser om voldtægt, der ikke bliver optaget som regulære 
anmeldelser, men hvorfor ved vi ikke. Desuden er det vigtigt at få 
undersøgt, hvordan sagerne bliver behandlet i retssystemet, hvor kun få 
sager når domstolene«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/ECE2623398/politiet-til-voldtaegtsofre-vi-spoerger-ikke-fordi-vi-tvivler-paa-jer/">Politiet til voldtægtsofre: Vi 
spørger ikke, fordi vi tvivler på jer</a></p><p>
Af de voldtægtssager, der kommer for retten, ender knap 90 procent i en dom. 
Syv ud af ti anmeldte voldtægtssager kommer dog aldrig så langt. De bliver 
afvist af anklagemyndigheden, oftest fordi det vurderes, at det vil ende som 
påstand mod påstand, fordi der mangler beviser. 
</p><div class="art-quote article-box">
<p class="quote"/>
<blockquote>
<p class="quote-txt">
Vi ser eksempler på sager, der henlægges, hvor der er tegn på vold i form af 
rifter og blå mærker
</p>
<p class="sender">
Enhedslistens Pernille Skipper 
</p>
</blockquote>
</div><p/><p>
»Vi ser eksempler på sager, der henlægges, hvor der er tegn på vold i form af 
rifter og blå mærker. Det er et problem, at sådanne sager ikke prøves, for 
når det ikke sker, får vi aldrig skubbet til retspraksis«, siger 
Enhedslistens Pernille Skipper, der ligesom SF, Venstre og Dansk Folkeparti 
ønsker en redegørelse fra justitsministeren om årsagen til, at så få 
voldtægter anmeldes og så mange sager henlægges. 
</p><h3>
Minister: Det er aldrig ofrets skyld 
</h3><p>
Dansk Folkepartis Peter Skaarup kaldte i sidste uge justitsminister Mette 
Frederiksen (S) i samråd for at få svar på, hvad hun vil gøre for at sikre 
en optimal behandling af de ofre, der anmelder voldtægter. 
</p><p>
»Vi skal have anmeldt alle de sager, der er. Det kræver, at man er bedre til 
at hjælpe dem, der anmelder, for eksempel ved at lave en bedre vagtordning 
for bistandsadvokater og psykologer, så der altid er en til rådighed, når en 
anmelder kommer ind. Der skal være medfølelse og hjælp at hente også en sen 
fredag aften«, siger Peter Skaarup, som derudover vil kræve strengere 
straffe til voldtægtsforbrydere. 
</p><p>
»Det går ikke, at man kun giver to års fængsel i gennemsnit for voldtægt. Det 
er et signal til ofrene om, at man ikke tager det alvorligt nok, som man kan 
have eftervirkninger af resten af sit liv«. 
</p><p>
En melding, Venstres retsordfører, Karsten Lauritzen, bakker op om: »Det er 
ganske alvorligt, det her. Voldtægt er noget af det mest forfærdelige 
kriminalitet, man kan begå, og derfor synes vi, at straffen skal være 
væsentlig hårdere«, siger han. 
</p><h3>
»En af de værste forbrydelser overhovedet«
</h3><p>
Justitsminister Mette Frederiksen (S) har principielt ikke noget imod en 
strengere straf for det, hun kalder »en af de værste forbrydelser 
overhovedet«. Hun har derfor sat gang i en undersøgelse af, om hårdere domme 
til voldtægtsforbrydere kan have en effekt, fortæller hun. 
</p><p>
Desuden har hun bedt Justitsministeriet og Rigspolitiet om at overveje, 
hvordan man kan undersøge, hvorfor en del af de voldtægter, der kommer til 
politiets kendskab, ikke ender som reelle anmeldelser. Hun har derimod ikke 
konkrete planer om at undersøge, hvorfor mange anmeldte sager henlægges. 
</p><p>
»Det er anklagemyndighedens beslutning, hvilke sager der skal for retten. Det 
er ikke op til os politikere. Men hvis der er viden, vi bør have, som vi 
ikke har, er jeg tilhænger af, at vi skaffer os den«, siger 
justitsministeren. Hun mener, at det mest problematiske er det store 
mørketal i forhold til anmeldelser. 
</p><p class=" bl-elem">
»Jeg er villig til at tage de midler i brug, der er nødvendige for at få ofre 
til at anmelde. Og jeg vil gerne slå fast endnu en gang, at man aldrig selv 
kan være skyld i en voldtægt. Derfor skal man også anmelde det, selv om man 
er gift, kender hinanden eller har haft en god aften i byen«. 
</p>	
</div>

</div></body></html>
