---
layout:     post
title: 	    "Designelever: Seniormøbler skal ikke længere ligne hjælpemidler "
post_author:	    
post_date:	    Sat, 28 Feb 2015 10:00:57 +0100
post_site:	    politiken.dk 
post_link:	    http://politiken.dk/forbrugogliv/boligogdesign/boligdesign/ECE2565123/designelever-seniormoebler-skal-ikke-laengere-ligne-hjaelpemidler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="tjek-product-box guide-box article-box">
<h5>
Se også
</h5>
<p class="clear"/>
<p class="m-top7 m-bottom10"/>
<div class="fakta-body">
<ol class="product-list"><li class="product-list-item clearfix">	
<a class="tjek-btn-layer link-333 active" href="http://politiken.dk/forbrugogliv/boligogdesign/boligdesign/ECE2565123/designelever-seniormoebler-skal-ikke-laengere-ligne-hjaelpemidler/">
»Jeg kan sidde helt rankt. Det er rart, for det er jeg vant til«
</a>	
<div class="naviimg">
<img alt="" src="http://multimedia.pol.dk/archive/00916/spis__ldrestole_2_w_916615w.jpg"/></div>
<p class="product-text">
Signe Haupt har designet en stol i asketræ med gul Hallingdal-uld til 
keramiker Ursula Munch-Petersen på 76 år.
<a class="sec-color tjek-box-link" href="http://politiken.dk/forbrugogliv/boligogdesign/boligdesign/ECE2565135/jeg-kan-sidde-helt-rankt-det-er-rart-for-det-er-jeg-vant-til/">Se flere detaljer</a>
</p>
<p class="caret-guide"/>
</li>
<li class="product-list-item clearfix">	
<a class="tjek-btn-layer link-333 " href="http://politiken.dk/forbrugogliv/boligogdesign/boligdesign/ECE2565123/designelever-seniormoebler-skal-ikke-laengere-ligne-hjaelpemidler/">
»Man kan bruge den som et telefonmøbel, hvor man kan ringe til nevøen i Amerika«
</a>	
<div class="naviimg">
<img alt="" src="http://multimedia.pol.dk/archive/00916/Stagetorn_2_meddesi_916619w.jpg"/></div>
<p class="product-text">
Designer William Potts har designet en stol til Merethe Stagetorn som nærmest 
ligner en skulptur.
<a class="sec-color tjek-box-link" href="http://politiken.dk/forbrugogliv/boligogdesign/boligdesign/ECE2565127/man-kan-bruge-den-som-et-telefonmoebel-hvor-man-kan-ringe-til-nevoeen-i-amerika/">Se flere detaljer</a>
</p>
<p class="caret-guide"/>
</li>
<li class="product-list-item clearfix">	
<a class="tjek-btn-layer link-333 " href="http://politiken.dk/forbrugogliv/boligogdesign/boligdesign/ECE2565123/designelever-seniormoebler-skal-ikke-laengere-ligne-hjaelpemidler/">
»Det bedste ved stolen er, at man kan flytte rundt på den«
</a>	
<div class="naviimg">
<img alt="" src="http://multimedia.pol.dk/archive/00916/spis__ldrestole_1_w_916613w.jpg"/></div>
<p class="product-text">
Anders Kirkebjerg Olesen har designet en stol som bl.a. er inspireret Kaare 
Klints Safaristol, dog mere brugervenlig.
<a class="sec-color tjek-box-link" href="http://politiken.dk/forbrugogliv/boligogdesign/boligdesign/ECE2565136/det-bedste-ved-stolen-er-at-man-kan-flytte-rundt-paa-den/">Se flere detaljer</a>
</p>
<p class="caret-guide"/>
</li>
</ol></div>
</div>
<div class="art-fakta article-box">
<h4 class=""/><p>75+ Stole til ældre </p>
<div class="fakta-body" data-buildingblock="embedded_factboxlink">
<p>
12 bachelorstuderende fra Kunstakademiets Designskole har taget fat på alder 
og tradition og udfordret aldersbegrebet i et intensivt møbelprojekt. De har 
hver skullet designe en stol til en kendt ældre person, der lever et 
aktivt liv og er interesseret i design og æstetik. 
</p><p>
Målgruppen har blandt andre været den internationale modedesigner 
Karl Lagerfeld, forfatteren Dorrit Willumsen, arkitekten Jørgen Bækmark og 
forfatteren Lise Nørgaard. 
</p><p>
De tolv stole, der ikke er sat i produktion, blev præsenteret på 
Stockholm Furniture Fair tidligere på måneden, og de er nu 
udstillet på Det Kongelige Danske Kunstakademis Skoler for Arkitektur, 
Design og Konservering på Holmen i København frem til 10. marts. 
</p><p class=" bl-elem"><b><a class=" bl-elem" target="_blank" href="http://kadk.dk">kadk.dk</a></b></p>
</div>
</div><p>
»Jeg skal ofte bruge mange puder i ryggen for at sidde ordentligt i dag. Det 
behøver jeg heldigvis ikke i den stol, som Signe har lavet til mig«. 
</p><p>
Keramikeren Ursula Munch-Petersen har sat sig godt til rette i den lyse 
træstol med det gule betræk. Stolen er målrettet til en ældre person og 
designet af Signe Haupt, som er studerende på Kunstakademiets Designskole. 
Sammen med 11 andre studerende blev hun for nylig stillet en ret enkel 
opgave: Lav en stol til en person, der er oppe i årene. 
</p><p>
De studerende måbede. Seniormøbler var ikke deres drømmeopgave. Og de måbede 
endnu mere, da de hver fik udleveret navnet på en kendt, som de skulle 
designe deres stol til. En fik filminstruktøren Jørgen Leth. En anden fik 
forfatteren Dorrit Willumsen, og en tredje fik juristen Preben Wilhjelm. I 
alt 12 personer skulle de unge designere formgive en stol til under en 
fælles overskrift 75+, fordi alle personerne er omkring 75 år. 
</p><p>
»Møbelbranchen har meget lidt fokus på ældre brugere«, siger designer og 
lektor Thomas E. Alken fra Møbellinjen på Kunstakademiets Designskole, som 
har ført de studerende gennem projektet. 
</p><p>
»Mange af de møbler, der bliver produceret til ældre, er virkelig ikke 
interessante. Man tager kun hensyn til ergonomien, men glemmer, at ældre 
også vil have pæne møbler, som underbygger, hvem de er, og hvad de står 
for«. 
</p><p>
Både Ældre Sagen og ergoterapeuter har været involveret i projektet, men først 
og fremmest har det handlet om at få de unge møbeldesignere til at forstå, 
at de ikke behøver tage udgangspunkt i sig selv og deres egen generation, 
hver gang de designer et møbel. Og at det at blive ældre ikke er 
ensbetydende med, at ens møbler skal miste glansen – der skal stadig godt 
design til. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/hjemmet/ECE2468701/boligtendens-gulvtaepperne-er-paa-vej-tilbage/">Boligtendens: Gulvtæpperne er 
på vej tilbage</a></p><p>
»Det er i virkeligheden kun få ting, der skal justeres, hvis man skal lave 
godt design til ældre. Det handler om sædehøjde og en form for polstring. 
Det burde ikke være så svært«, siger Thomas E. Alken. 
</p><p>
»Først tænkte vi, at det skulle være handikapmøbler, vi skulle fremstille«, 
fortæller den designstuderende Signe Haupt. 
</p><p>
»Men da vi så kom ud og interviewede de personer, vi skulle designe til, 
opdagede vi, at sådan skulle vi slet ikke tænke. De kan alt. De skal bare 
have lidt mere støtte«, siger hun og tilføjer: 
</p><p>
»Møbler til ældre er det nye, tror jeg. Grå er blevet det nye sort«. 
</p><h3>
Danish Modern er for lav 
</h3><p>
På Arkitektskolen i Aarhus forsker Birgitte Geert Jensen i design til 
seniorer, og i forbindelse med sin forskning har hun besøgt mange ældre for 
at se, hvordan de bor. Mange af dem lever med klassiske designermøbler, som 
med tiden er blevet for lave. 
</p><p>
»Jeg har set ældre, der lægger mange puder i deres Wegner- og Børge 
Mogensen-stole, så de kan sidde i dem. Der er meget prestige forbundet med 
de møbler, så dem vil de ikke skifte ud. Det er også svært at finde pæne 
alternativer«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/boligdesign/ECE2499148/i-2015-bliver-farver-det-nye-sort-i-boligen/">I 2015 bliver farver det nye 
sort i boligen</a></p><p>
I følge Thomas E. Alken fra Kunstakademiets Designskole er nogle af de 
klassiske designermøbler slet ikke egnet til en stor del af befolkningen, 
når de kommer op i årene. 
</p><p>
»Tænk bare på Poul Kjærholms lænestol PK22. Den havde man i mange år stående i 
Københavns Lufthavn som et ventemøbel. Mange ældre kan ikke bruge den stol – 
den er for lav og har ikke noget armlæn«, siger Thomas E. Alken. 
</p><p>
Birgitte Geert Jensen spurgte for nylig sin mor, der selv er pensionist, hvad 
der skulle kendetegne en god stol til ældres behov. 
</p><p>
»Den skulle først og fremmest have et godt armlæn, så man let kan komme op fra 
stolen. Og det måtte gerne være dækket af noget slidstærkt stof, som 
samtidig er rart at røre ved«, fortæller Birgitte Geert Jensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/hjemmet/ECE2403242/bofaellesskab-der-er-et-kaempe-behov/">Bofællesskab: »Der er et kæmpe 
behov«</a></p><p>
»Et materiale som stål skal man helst undgå på armlænene, for med alderen 
bliver ens hud mere følsom på hænderne og underarmen, og nogle udvikler 
gigt, og så er koldt stål decideret ubehageligt at røre ved«. 
</p><p>
Ud over et armlæn er det også vigtigt, at sædet på stolen har en vis højde, og 
at det er polstret – eventuelt med stof. 
</p><p>
»Det er også godt, hvis sædet kan vippe lidt, så man kan komme ud af stolen. 
Eller hvis det kan give lidt massage. Men hun kunne også godt tænke sig en 
stol, hvor der måske var et lille bord, man kunne slå ud, og måske også en 
lampe, så man fik ordentligt læselys«. 
</p><h3>
En grå tsunami 
</h3><p>
Birgitte Geert Jensen er ikke i tvivl om, at markedet for design til ældre vil 
vokse meget i de kommende år, hvor sparsommelige generationer afløses af en 
krævende generation. 
</p><p>
»Om ganske kort tid kommer der en kæmpe grå tsunami rullende«, siger hun. 
</p><p>
Inden for samfundsforskningen opererer man med en generation, man kalder 
Jones, som tæller folk, der er født mellem 1955 og 1965, og når de går på 
pension, vil de stille store krav. 
</p><p>
»Det er en generation, som er karakteriseret ved, at de er kyniske og bevidste 
forbrugere. De er vant til at få det bedste. Altid. Og de er opflasket med 
design og æstetik«. 
</p><p>
Modsat generationen før – altså dem, der er født i årene umiddelbart efter 
Anden Verdenskrig – er Jones-generationen ikke nøjsom. De har gode 
pensioner. De skifter læge, hvis de er utilfredse med den gamle, og de er 
ikke loyale over for den lokale købmand. De gider ikke gå på kompromis. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/hjemmet/ECE2403243/forsker-der-er-god-energi-i-seniorbofaellesskaber/">Forsker: Der er god energi i 
seniorbofællesskaber</a></p><p>
»Nu er det primært dem omkring storbyerne, man betegner på denne måde, men det 
er en gruppe, som ikke ser på seniorlivet som en periode, hvor de skal gå i 
dvale. Tværtimod«. 
</p><p>
Vores levestandard stiger hele tiden, og i følge Birgitte Geert Jensen vil 
vores levestandard i 2029 være steget en fjerdedel i forhold til nu. 
</p><p>
»Det betyder, at de kommende seniorer også vil være rigere. Vi bliver konstant 
tudet ørerne fulde med, at vi bør spare op til vores pension, så det 
betyder, at når vi bliver ældre, har vi faktisk mange penge at leve for«. 
</p><h3>
Møbelbranchen sover 
</h3><p>
Generation Jones vil have komfortable møbler som dem, Birgitte Geert Jensens 
mor efterlyser. Men generationen forlanger også, at møblerne er mindst lige 
så lækre som dem, de har i forvejen. Og her kan de blive udfordret, for de 
møbler, der produceres til ældre i dag, er ikke særlig sexede, siger hun. 
</p><p>
»Der sker jo meget inden for danske møbler i disse år, og firmaer som Muuto og 
Hay gør det rigtig godt. Men de ville gøre det ekstra godt, hvis de også 
tænkte på de lidt ældre kundegrupper og især på funktion«. 
</p><p><i class=" bl-elem">Men var brugerne i centrum, da Wegner og Mogensen designede deres sofaer? 
Har deres møbler ikke altid været for lave?</i></p><p>
»Brugerne var bestemt i centrum, men vores kultur har ændret sig. Før i tiden 
sad man ikke i en sofa en hel aften eller i lænestol. Man sad slet ikke så 
meget, og hvis man gjorde, var det på en almindelig træstol«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/hjemmet/ECE2403198/over-hundrede-droemmer-om-at-bo-i-noerrebros-naeste-seniorbofaellesskab/">Over hundrede drømmer om at bo 
i Nørrebros næste seniorbofællesskab</a></p><p>
Thomas E. Alken fra Kunstakademiets Designskole synes, der mangler mod i den 
etablerede møbelverden. Mod til at se på ældre som potentielle købere med 
relevante ønsker og behov. 
</p><p>
»Hvorfor er der ingen, der laver møbler, der ikke virker gammeldags?«, spørger 
han og fortæller, at da hans egne forældre, som er i 70’erne, skulle have 
nye lænestole, faldt valget til sidst på brugte slædestole af Børge 
Mogensen. 
</p><p>
»Vi kunne ikke finde noget, der var så pænt, at det passede ind i deres hjem. 
Slædestolene fik vi justeret, så de passer bedre i højden, og 
fordi de både har armlæn og er polstrede, er de helt fine. Men de er jo 
designet for mere end 50 år siden«. 
</p><p>
Det kunne være godt, hvis den danske møbelbranche fik den samme indsigt, som 
de unge designstuderende fra Designskolen har fået i løbet af de seneste 
måneder, mener Thomas E. Alken. 
</p><p>
»De unge har indset, at det er den samme krop, vi skal leve med hele livet, og 
at dens behov og formåen ændrer sig med tiden. Man skal hele tiden justere 
på de ting, man bruger, i forhold til sin krop, men det behøver jo ikke 
betyde, at de ikke kan være mindst lige så fede og visuelt stærke som før«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/boligdesign/ECE2410009/dansk-designstol-snoed-auktionshus-med-rekordsalg/">Dansk designstol snød 
auktionshus med rekordsalg</a></p><p>
Der går dog desværre nok noget tid, før der sker nyt på den front, mener 
Birgitte Geert Jensen. Hun har for nylig været med til at arrangere et 
seminar om seniorers behov for den danske møbelbranche, hvor en række unge 
designstuderende skulle byde ind med ideer og arbejdskraft. Seminaret blev 
aldrig til noget. 
</p><p>
»Ingen meldte sig til. Ikke en eneste dansk møbelfabrikant syntes 
tilsyneladende, det var interessant at høre om de kommende generationer af 
ældre, som endog har masser af penge«, fortæller Birgitte Geert Jensen. 
</p><p class=" bl-elem">
»Det synes jeg er mærkeligt. Nu laver vi seminaret i Sverige, og der har vi 
allerede fået flere tilmeldinger«. 
</p>	
</div>
</div></body></html>
