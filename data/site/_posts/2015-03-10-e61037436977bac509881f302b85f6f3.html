---
layout:     post
title: 	    "Danskernes appetit på nye boliglån er eksploderet"
post_author:	    
post_date:	    Tue, 10 Mar 2015 14:12:44 +0100
post_site:	    politiken.dk 
post_link:	    http://politiken.dk/oekonomi/bolig/ECE2581387/danskernes-appetit-paa-nye-boliglaan-er-eksploderet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danskerne er blevet vilde med at omlægge boliglån. Den seneste frist for at 
opsige sit boliglån og erstatte det med et nyt var 31. januar. En sådan 
frist plejer at blive fulgt af en ’død’ periode, men sådan har det ikke 
været denne gang. 
</p><p>
Nye tal fra Realkreditrådet viser, at der i februar måned blev givet det 
højeste antal lånetilbud i 10 år. Hele 54.236 gamle og nye boligejere 
indhentede tilbud i februar, hvilket er næsten en femdobling i forhold til 
samme måned sidste år. 
</p><div class="art-fakta article-box">
<h4 class="">
Serie</h4>
<h5>
Det delte land</h5>
<p class="fakta-body" data-buildingblock="embedded_factboxlink">
Boligfesten er i gang i København og andre store byer. Imens står huspriserne 
i stampe ude på landet, og mange flytter væk. Men ikke alle har givet op. 
Politiken undersøger ugen igennem det skæve Danmark med udgangspunkt i 
København - og Odsherred, der mod alle odds har skabt en positiv udvikling i 
det nordvestlige hjørne af Sjælland. 
</p>
</div><p>»Februar har budt på et usædvanligt højt antal lånetilbud i forhold til 
det, vi normalt ser i februar. Der er tale om en ekstraordinær stor 
interesse for at optage og omlægge lån«, siger Ane Arnth Jensen, direktør i 
Realkreditrådet. 
</p><h3>
Rekord på rekord 
</h3><p>
Op mod 150.000 danske boligejere valgte at opsige deres lån op til den seneste 
konverteringsfrist i januar, hvor der blev opsagt lån for 94 milliarder 
kroner. Det gjorde denne konverteringsbølge til den største i 10 år. 
</p><p>
»Der har den seneste tid været en meget høj aktivitet, og de store rentefald, 
vi oplevede i slutningen af januar og starten af februar har altså fået 
boligejerne til at indhente tilbud, selvom der er lang tid til næste frist«, 
siger Christian Hilligsøe Heinig, cheføkonom I Realkredit Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2576588/nu-slaar-boligpriser-i-koebenhavn-rekord-men-ny-boble-er-ikke-paa-vej/">Nu slår boligpriser i 
København rekord, men ny boble er ikke på vej</a></p><p>
Den næste frist for konvertering af boliglån ligger i slutningen af april. De 
boligejere, der allerede nu vælger at springe på skal derfor betale 
differencerenter, en slags strafrente, og derfor plejer mange at vente med 
at opsige deres lån. Men altså ikke denne gang. 
</p><h3>
En helt speciel situation 
</h3><p>
Selvom vi efterhånden har vænnet os til lave renter, var det rentebillede, vi 
så i slutningen af januar og starten af februar, alligevel helt specielt. 
</p><p>
Det understreger både Realkreditrådet og Realkredit Danmark. 
</p><p>
»Presset på kronen og det deraf følgende rentefald har fastholdt interessen 
for konverteringer i februar. Der har været stor omtale af de lave renter, 
og det kan have medført, at endnu flere har undersøgt muligheden for at opnå 
en lav rent«, siger Ane Arnth Jensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2576595/de-dyre-omraader-bliver-dyrere/">De dyre områder bliver dyrere</a></p><p>
De meget lave renteniveauer i starten af februar resulterede i, at 
realkreditinstitutterne, kun cirka en måned efter at de havde åbnet for et 
trediveårigt lån med en fast rente på 2 procent, åbnede for et trediveårigt 
lån med en fast rente på 1,5 procent. 
</p><p>
Der er dog ikke mange låntagere, der har valgt dette lån – kursen har indtil 
nu været for ringe. Derfor er det stadig 2-procentslånet, der er favoritten 
hos de låntagere, der ønsker fast rente. 
</p><h3>
Aktiviteten er aftaget en smule 
</h3><p>
Hos Realkredit Danmark har man oplevet, at interessen for at indhente nye 
lånetilbud er faldet en smule mod slutningen af februar og her i starten af 
marts. 
</p><p>
»Der er stadig stor interesse, men ikke i samme grad som i starten af februar. 
Det er gnaske naturligt, eftersom renterne er steget en smule på det 
senest«, siger Christian Hilligsøe Heinig. 
</p><p>
Han understreger dog, at selvom rentebunden umiddelbart synes at være nået, er 
der også med de aktuelle renteniveauer mange boligejere, der med fordel kan 
konvertere. 
</p><p>
»Der er lån for cirka 250 milliarder kroner, der med fordel kan konvertere«, 
siger han. 
</p><p>
Det svarer til, at op mod 400.000 boligejere bør overveje et nyt boliglån. 
</p><p class=" bl-elem"><b class="ext-link">GRAFIK: </b><a class="embeddedlink" href="http://politiken.dk/oekonomi/bolig/ECE2578372/grafik-se-prisudviklingen-paa-adresser-i-hovedstaden/">prisudviklingen på adresser i hovedstaden</a></p>	
</div>
</div></body></html>
