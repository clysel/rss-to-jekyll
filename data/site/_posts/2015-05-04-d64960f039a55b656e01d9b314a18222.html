---
layout:     post
title: 	    "The Color Run: Citybois spiller op til farverigt motionsløb"
post_author:	    
post_date:	    Mon, 04 May 2015 11:37:55 +0200
post_site:	    politiken.dk 
post_link:	    http://politiken.dk/ibyen/koncert/ECE2653758/the-color-run-citybois-spiller-op-til-farverigt-motionsloeb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p id="ib-369755"/><p/><p>
Programmet til årets The Color Run i Valbyparken på søndag kan nu 
offentliggøres. 
</p><p>
DJ Jean Eric von Baden optræder før, under og efter motionsløbet, mens 
værterne Karsten Green og Rasmus Schack underholder på scenen med dansere og 
percussionister. 
</p><p>
Ved mållinjen afsluttes løbet med en Finish Line Festival, hvor de populære 'X 
Factor'-deltagere Citybois og dancehall-kunstneren Pharfar (kendt fra 
Bikstok) optræder. 
</p><p>
Citybois og Pharfar får også fornøjelsen af at dirigere det såkaldte <i>color</i><i>throw</i>, hvor 20.000 hænder kaster farvepulver op i luften på samme 
tid. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00933/The_Color_Run_933319y.jpg" alt="" border="0"/><span class="caption"><span class="f-img-caption">Foto: 
</span>Jens Skovgaard</span></span></p><p>
The Color Run er ikke et normalt motionsløb. Det handler ikke om at komme 
først, men om at have det sjovt sammen med vennerne, mens man løber i et 
sandt farveorgie til tonerne af høj musik. 
</p><p>
Der er to grundlæggende regler i løbet. 1) Man skal komme i hvidt tøj. 2) Når 
man krydser mållinjen, skal man ikke længere have hvidt tøj. 
</p><p>
Sidste år deltog 10.000 københavnere i løbet i Valbyparken, hvor de blev 
overhældt med farvepulver i de fem forskellige farvezoner. 
</p><p><b class="ext-link">SE FOTOREPORTAGE FRA SIDSTE ÅR</b><a class="embeddedlink" href="http://politiken.dk/fotografier/reportagefoto/ECE2316858/loebere-oversproejtet-med-maling-udklaedning-og-fem-farvefulde-kilometer/">Løbere 
oversprøjtet med maling, udklædning og fem farvefulde kilometer</a></p><p>
Ved mållinjen afsluttes løbet med en Finish Line Festival med dj, farvekanoner 
og koordinerede farvekast fra deltagerne - og altså Citybois og Pharfar. 
</p><p>
»Det er lige så meget et løb, som det er en fest og et æstetisk fænomen. Der 
er også noget hedonisme i det - det handler om at give slip på hverdagen og 
iscenesætte sig selv. Lidt ligesom, når folk går amok og klæder sig ud i 
dyrekostumer eller gaffatape på Roskilde Festival. Det handler om at træde 
ud af sin normale roller«, forklarer sociolog Bjørn Schiermer Andersen fra 
Københavns Universitet. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00933/The_Color_Run_933318y.jpg" alt="" border="0"/><span class="caption"><span class="f-img-caption">Foto: 
</span>Jens Skovgaard.</span></span></p><p>
The Color Run startede i USA i 2012 og har siden spredt sig til flere end 50 
lande i hele verden. Deltagerne løber fem kilometer, men man behøver ikke 
være løber for at deltage. Faktisk var 56 procent af deltagerne i sidste års 
løb i København folk, der aldrig havde deltaget i et motionsløb før. 
</p><p>
I år er anden gang, løbet holdes i Danmark. Sidste år deltog 19.500 i The 
Color Run i København, Herning og Odense, men i år afvikles løbet også i 
Aarhus, Slagelse, Aalborg og Kolding, og arrangørerne forventer, at 
deltagerantallet bliver fordoblet. 
</p><p>
Årets løb i Valbyparken er tæt på udsolgt, men ruten er blevet ændret en smule 
i forhold til sidste år, så der er plads til flere gæster. Du kan stadig nå 
at købe billet <a target="_blank" href="http://thecolorrun.dk/events/koebenhavn/">via 
thecolorrun.dk</a>. Her kan du også læse nærmere om løbene i de andre byer.
</p><p class=" bl-elem"><b class="ext-link">LÆS REPORTAGE FRA SIDSTE ÅR</b><a class="embeddedlink" href="http://politiken.dk/motion/ECE2316926/color-run-loeber-hanne-du-sveder-groent/">Color 
Run-løber: »Hanne, du sveder grønt«</a></p>	
</div>

</div></body></html>
