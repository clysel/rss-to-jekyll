---
layout:     post
title: 	    "Krimiforfatter Ruth Rendell er død"
post_author:	    
post_date:	    Sat, 02 May 2015 16:07:52 +0200
post_site:	    politiken.dk 
post_link:	    http://politiken.dk/kultur/boger/ECE2652144/krimiforfatter-ruth-rendell-er-doed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den britiske forfatter Ruth Rendell er død, 85 år. Det oplyser hendes 
forlægger ifølge nyhedsbureauerne AFP og Reuters.
</p><p>
I løbet af sin 50 år lange forfatterkarriere nåede Ruth Rendell at skrive 
flere end 60 bøger og krimier, blandt andet med inspector Wexford som en af 
de bærende hovedpersoner.
</p><p>
Hendes bøger har solgt flere hundredtusinder eksemplarer verden over og er 
oversat til 25 sprog.
</p><h3>
Talte dansk og svensk
</h3><p>
Ruth Rendell er datter af briten Arthur Grasemann og svenske Ebba Kruse, som 
voksede op i Danmark. Af den grund tilbragte Ruth Rendell en del tid i 
Skandinavien og lærte både at tale dansk og svensk.
</p><p>
I 1997 udnævnte den britiske dronning Elizabeth på anbefaling fra den 
daværende premierminister, Tony Blair, Ruth Rendell til baronesse. Det 
betød, at hun fik en plads i det britiske overhus.
</p><h3>
'Arbejdende adel'
</h3><p>
Rendell tilhørte venstrefløjen og betegnede sig selv som 'arbejdende 
adel'. Hun sad hjemme og skrev på sine romaner fire timer hver morgen, 
hvorpå hun om eftermiddagen tog til Overhuset for at gennemgå lovforslag og 
debattere regeringens politik, skriver AFP.
</p><p>
Ruth Rendell er født Ruth Barbara Grasemann, men giftede sig i en alder af 20 
år med Don Rendell.
</p><p class=" bl-elem">
Flere af hendes bøger er skrevet under forfatternavnet Barbara Vine.
</p>	
</div>

</div></body></html>
