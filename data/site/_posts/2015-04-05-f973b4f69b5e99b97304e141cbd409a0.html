---
layout:     post
title: 	    "Guide: Her er Rifbjerg-bøgerne, du bør læse "
post_author:	    
post_date:	    Sun, 05 Apr 2015 21:33:14 +0200
post_site:	    politiken.dk 
post_link:	    http://politiken.dk/kultur/boger/ECE2616693/guide-her-er-rifbjerg-boegerne-du-boer-laese/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Klaus Rifbjerg efterlader sig et omfangsrigt forfatterskab. 
</p><p>
Men hvor skal man begynde i et forfatterskab, der tæller mere end 120 
udgivelser? 
</p><p><b class="ext-link">Se hele forfatterskabet her</b><a class="embeddedlink">Overblik: Her er 
Klaus Rifbjergs samlede forfatterskab</a></p><p>
Politikens litteraturredaktør, Jes Stein Pedersen, har udvalgt otte værker, og 
giver her sine anbefalinger til både nybegynderen og til den øvede 
Rifbjerg-læser. 
</p><p/><ul><li class=" bl-elem"><b>Den første: 'Under vejr med mig selv'</b> (1956) </li></ul><p>
Det var med den selvbiografiske digtsamlingen 'Under vejr med mig selv', det 
hele begyndte. 
</p><p>
Her debuterede den kun 26-årige Rifbjerg med en morsom samling digte, der 
beskriver forfatterens liv fra undfangelse til voksenlivets borgerlige 
forpligtelser. 
</p><p>
Vi er med »Danmarks roterende dreng nummer eet«, som han kaldte sig i et af 
digtene, med på damejagt og til de første kys under lygtepælene, og 
digtsamlingen er i litteraturhistorien kendt som den digtsamling, der 
genindførte humoren og selvironien i dansk poesi efter mange års alvorsfulde 
toner. 
</p><p>
»Her er han i højt humør. Det er en ung mand, der debuterer med en selvbevidst 
og meget morsom digtsamling«, siger Jes Stein Pedersen om debuten, der 
allerede i undertitlen, 'En utidig selvbiografi', tager fat på det 
paradoksale i at udgive en selvbiografi så tidligt i livet. 
</p><p>
Men utidig kan her også forstås som at være fræk. 
</p><p>
»Den er festlig, fornøjelig og fræk. Han er Ballademager-Rifbjerg lige fra 
starten af«, tilføjer Jes Stein Pedersen om forfatterskabets startskud. 
</p><p/><ul><li class=" bl-elem"><b>Romanen: 'Den kroniske uskyld' </b>(1958)</li></ul><p>
Selvom Rifbjerg er mest kendt og respekteret for sit digt-forfatterskab, står 
romandebuten 'Den kroniske uskyld' i dag som forfatterskabets absolutte 
hovedværk. 
</p><p>
Det er historien om en ungdommelig trekant og dens fortrængte seksualitet. Her 
møder vi drengen Janus, og følger hans problematiske udvikling gennem 
puberteten til voksenlivet i en psykologisk roman om ungdom, venskab, 
spirende kærlighed og bristede illusioner og ikke mindst om den ældre Fru 
Junkersen, der forfører hovedpersonen. 
</p><p>
Romanen blev hurtigt en nyklassisker i dansk litteratur og pryder den dag i 
dag de fleste gymnaisers pensumliste, ligesom bogen i 1985 blev filmatiseret 
med Susse Wold i den legendariske rolle som Fru Junkersen. 
</p><p>
»Første gang, han skriver om kønsdriften, er i 'Den kroniske uskyld'. Her 
handler det om teenage-kønsdrift«, siger Jes Stein Pedersen om romanbraget, 
der blev årtiers mest læste ungdomsroman. 
</p><p>
»Klaus Rifbjerg kan i den grad skrive om kønsdriften. Også den kvindelige 
kønsdrift. På den måde er Klaus Rifbjerg overmodig«, forklarer Jes Stein 
Pedersen om en af Rifbjergs andre bøger, der også behandler kønsdriften, 
'Anna (jeg) Anna', hvor den mandlige forfatter skriver i jeg-person om den 
kvindelige kønsdrift. 
</p><p/><ul><li class=" bl-elem"><b>Den væsentligste: 'Konfrontation' </b>(1960)</li></ul><p>
Digtsamlingen 'Konfrontation' er ifølge Jes Stein Pedersen den væsentligste 
udgivelse i Rifbjergs forfatterskab. 
</p><p>
Med den blev dansk litteratur moderne. 
</p><p>
Værket blev epokegørende og det placerede Klaus Rifbjerg som bannerfører for 
en ny bølge af modernistisk poesi, der endda tog navn af værket, 
konfrontationsmodernismen, der slog ind over 60'erne og brød med 
hereticanernes kulturkonservatisme og sentimentalitet, som havde præget 
dansk lyrik siden 2. verdenskrig. 
</p><p>
Klaus Rifbjergs digtsamling om den moderne tilværelse var det direkte 
modsatte. 
</p><p>
»Det er et ætsende syrebad«, siger Jes Stein Pedersen. 
</p><p>
»Der er ikke noget, der får lov til bare at ligge. Han gennemskuer det moderne 
vilkår, som mennesker har for at leve. Og han gør det i et moderne sprog og 
med en kraft og en vilje til at tale direkte«, fortsætter Pedersen. 
</p><p/><ul><li class=" bl-elem"><b>Den sjove: Trilogien 'Karakterbogen' (1992), 'Synderegistret' (1994) og 
'Facitlisten' </b>(1994)</li></ul><p>
I tre bind og på mere end tusind sider polemiserer Rifbjerg i trilogien 
'Karakterbogen', 'Synderegistret' og 'Facitlisten' mod alt mellem himmel og 
jord. Mod sex og krig i medierne. Mod vejrets betydning for humøret. Mod 
overklassens charme, kunstens væsen og anmeldernes magt. 
</p><p>
Som en sur, gammel og vrissen overlærer uddeler Rifbjerg, i hvad der mest 
minder om en essayistisk trilogi, med undertitler som 'Et virrehoveds 
citater' og 'En gammel snyders bekendelser', karakterer, og fortæller, hvad 
facitlisten er. 
</p><p>
»Det er den polemiske Rifbjerg vi ser her«, siger Jes Stein Pedersen om den 
instans, som både Rifbjerg selv, og samfundet opfattede ham som. 
</p><p>
Eller, »Store Klaus« som han også blev kaldt og som ligefrem blev et begreb. 
</p><p>
»Det er så hans domme, vi hører her. Men det er også hans egne idiosynkrasier, 
som bliver udstillet på en humoristisk måde«, forklarer Pedersen om den 
humoristiske og selvironiske trilogi. 
</p><p/><ul><li class=" bl-elem"><b>Den frække: 'Og andre historier' </b>(1964)</li></ul><p>
'Og andre historier' er en novellesamling, der gennem 18 noveller og 
forskellige synsvinkler viser udviklingsstadier fra barn til voksen. 
</p><p>
Det altoverskyggende tema i novellerne er seksualitet, og flere af novellerne, 
blandt andet historien med titlen 'Frække Jensen', handler på forskellig vis 
om det mandlige kønsorgan. 
</p><p>
»Frække Rifbjerg skriver her om det, som ingen andre, havde skrevet om før«, 
siger Jes Stein Pedersen om den frisindede novellesamling, der, inden 
pornoens frigivelse, brød med den tabuiseringen af de nedre regioner, der 
stadig fandtes i midten af tresserne. 
</p><p>
»Han skriver på en pragtfuld, direkte måde om seksualitet. På sin tid var der 
endelig en der åbent talte om, hvad der rører sig i mennesket – også 
seksuelt«, tilføjer han om værket, som han kalder ». 
</p><p/><ul><li class=" bl-elem"><b>Den skelsættende: Amagerdigte</b> (1965) </li></ul><p>
Digtsamlingen 'Amagerdigte' er Rifbjergs mere personlige minder fra 
barndommens Amager. 
</p><p>
Barndomserindringer gennemsyrer store dele af Rifbjergs forfatterskab, hvor 
han ofte bruger egne minder og erindringer fra sin barndom og ungdom. 
</p><p>
Og første gang han åbner op for sit mere personlige liv er i 'Amagerdigte '. 
</p><p>
»Hele følelsesregistret i en drengs liv får man forbundet til steder på 
Amager«, siger Jes Stein Pedersen om digtene, der tager læseren med til 
Øresund, til broklapperne på Langebro, til lufthavnen og på tur i 
sporvognene på Amagerbrogade. 
</p><p>
»Det er en hyldest til det sted, som man er vokset op. Til de minder man tager 
med fra barndommen« forklarer Pedersen. 
</p><p>
»Her har han fundet en tone, der er hans egen. Det er sprogligt kraftfuldt«, 
siger Jes Stein Pedersen om digtsamlingen, som han kalder »et stående værk« 
og »et af de væsentligste«. 
</p><p/><ul><li class=" bl-elem"><b>Den modne: 'Nøleren'</b> (2012)</li></ul><p>
Rifbjerg skrev til det sidste, og er man interesseret i at læse den mere modne 
Rifbjerg, er romanen af den dengang 80-årige Rifbjerg, 'Nøleren', et godt 
bud. 
</p><p>
Her har vi at gøre med et modent alderdomsværk, hvor han viser, at han selv 
til det allersidste var en stor forfatter, forklarer Jes Stein Pedersen om 
det, som han kalder »en livsopsamlende bog« 
</p><p>
Romanen handler om et forlist venskab, og der er efter alt at dømme tale om en 
nøglerom om hans forhold til vennen og forfatteren Niels Barfoed. 
</p><p>
»Niels Barfoed er en skikkelse i Rifbjergs liv, som kaster lange skygger ind i 
hans forfatterskab«, siger Jes Stein Pedersen om det offentligt kendte 
venskab, der blev brudt, fordi Niels Barfoed ikke længere ville lade sig 
afbillede i Rifbjergs bøger. Har Barfoeds anke ihvertfald lydt i et 
personligt essay om forholdet til forfatteren, der angiveligt også også 
skildrede selvsamme venskab i romanbraget 'Den kroniske uskyld'. 
</p><p>
»Romanen er også interessant, for her er vi så i 2012. 54 år 
efter. Og Rifbjerg henter satdig inspiration fra forholdet«, siger Pedersen. 
</p><p/><ul><li class=" bl-elem"><b>Den uforståelige: 'Camouflage'</b> (1961)</li></ul><p>
Derimod er anbefalingen til den øvede Rifbjerg-læser det modernistiske digt 
'Camouflage'. 
</p><p>
Digtet er er et såkladt langdigt, hvor der hverken er punktummer eller 
kommaer. 
</p><p>
Her viser Rifbjerg sig som avantgardist. 
</p><p>
»Jeg vil næsten sige, at man ikke skal læse det. I hvert fald skal man vente 
med at læse det« , siger Jes Stein Pedersen om digtet, der er berygtet for 
sin sværhed. 
</p><p class=" bl-elem">
»Her viser han, for alvor hvad han kan. Han vil vise, at han også kan det 
samme som store, internationale forfattere som James Joyce. Det er en 
afprøvende Rifbjerg«, fortsætter han om den mere eksperimenterende del af 
det omfattende forfatterskab. 
</p>	
</div>

</div></body></html>
