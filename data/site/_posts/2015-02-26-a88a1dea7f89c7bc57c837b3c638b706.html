---
layout:     post
title: 	    "Erik Clausens nye film slår et slag for det solidariske hjerte "
post_author:	    
post_date:	    Thu, 26 Feb 2015 15:48:19 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2564396/erik-clausens-nye-film-slaar-et-slag-for-det-solidariske-hjerte/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
</div>
</div><p>
Man kan vælge at være kærlig mod Erik Clausens nye film, ’Mennesker bliver 
spist’. 
</p><p>
Det er vel også bare det, Clausen gerne vil appellere til, at vi skal være: 
omsorgsfulde og opmærksomme, solidariske med hinanden. Vi skal ikke æde 
hinanden råt, men se det bedste i hverandre. Tralalulalej. 
</p><p>
Man kan også vælge at være hård ved Erik Clausens nye film. Begge dele er på 
sin plads. 
</p><p>
’Mennesker bliver spist’ handler om automekanikeren Herluf, som alle kalder 
Luffe. Han er gået i hak i fortiden og nostalgien, føler sig intimideret af 
nutiden og kan ikke overskue fremtiden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2499955/saadan-ser-2015-ud-paa-film-superhjerner-superhelte-og-en-tur-i-kollektiv/">Sådan ser 2015 ud på film: 
Superhjerner, superhelte og en tur i kollektiv</a></p><p>
Luffe lugter af mug, synes hans kone, Ingelise (Bodil Jørgensen), der efter et 
langt liv med stædige holdninger og et fortidsnostalgisk ’tralalulalej’ er 
træt af sin lille rygbehårede brokkenisse af en sengemakker. 
</p><p>
Til gengæld er Ingelise blevet erotisk genvakt af en muskuløs tantrasex-type 
på sit arbejde på kommunen og er blomstret op som forstadslækker 
parcelhusfrækkert med cremefarvede læderbukser og nyfarvet hår: Ingelises 
underliv har fået nyt køkken. Det får Luffe til at se så desto mere ynkeligt 
sammenbrændt ud. 
</p><h3>
Mangler overblik 
</h3><p>
Og pludselig begynder den plade, der for længst er gået i hak hos Luffe, helt 
at smelte sammen. 
</p><p>
Han glemmer navne og sangtekster – selv yndlingssangen, John Mogensens 
’Mennesker bliver spist i Polynesien’. Han fejlmonterer håndbremserne i en 
bil og bliver suspenderet fra arbejdet. Og han forsvinder en dag sporløst 
til Polen – Clausens kække spejl på de danske forhold for polakker. Og her 
reduceres hans hjerne på meget, meget kort tid til det rene plidderpludder 
og ’okker gokker gummiklokker’. 
</p><p>
’Mennesker bliver spist’ handler altså om en hjertensgod mand, der langsomt 
mister overblikket over sit selv og sit liv. 
</p><p>
Men den kommer ironisk nok også til parallelt at handle om en instruktør, der 
insisterer på sammenhold og solidaritet og old school socialdemokratisme, 
men som selv har mistet noget af sit overblik. 
</p><p>
I en scene, hvor Ingelise og Herluf fejrer (tredje) bryllup for deres datter 
ved et langbord hjemme i privaten, skiftes der for hvert krydsklip mellem 
forret og hovedret: Så er der laks, så er der roastbeef, så er der laks igen 
på tallerknerne. Det er ikke et ekspressionistisk udtryk for den mentale 
forvirring, som Herluf i tiltagende grad oplever, men tydeligt udtryk for et 
manglende overblik over filminstruktionen. 
</p><h3>
Gammelmandsbavlede kritik 
</h3><p>
Som hovedrolleindehaver skifter Clausen tilfældigt mellem intenst velspil og 
stivnakket (selv)parodi. Og som samfundsrevser har han mistet lidt af 
fornemmelsen for den moderne verden, som han spiller sin velmenende, 
reaktionære brokkerøv op imod. 
</p><p>
Ungdommens fordummelse og respektløshed er repræsenteret ved larmende 
umtji-umtji-musik på fuldt brøl. I en helt gal scene til teltfest i 
ejerforeningen står en flok unge og danser med vug i knæene – som ingen vist 
nogensinde har danset i den virkelige verden – til technomusik anno 1995, 
indtil Herluf må afbryde og synge Mogensen. »Tralalulalej ...«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2513914/der-er-gaaet-kendis-only-show-i-de-danske-dramafilm/">Der er gået 'kendis 
only'-show i de danske dramafilm</a></p><div class="art-quote article-box">
<p class="quote"/>
<blockquote>
<p class="quote-txt">
?Mennesker bliver spist? handler altså om en hjertensgod mand, der langsomt 
mister overblikket over sit selv og sit liv. Men den kommer ironisk nok også 
til parallelt at handle om en instruktør, der insisterer på sammenhold og 
solidaritet og old school socialdemokratisme, men som selv har mistet noget 
af sit overblik.
</p>
</blockquote>
</div><p>
Den samme, lidt gammelmandsbavlede kritik i armslængde sker med den 
karikerede, designeruddannede datter Gitte (Lærke Winther), der er fin på 
den, selv om hun intet job har. Hun går rundt i en sær håndsyet rød 
kappejakke, som filmen vil have til at signalere modesmart, men som mest 
ligner et modekostume fra udklædningskassen.</p><p>
Og når Gitte bliver ringet op af sin mor, sidder hun naturligvis på kanten af 
sin smarte sofa og læser i et designblad, som om hun selv var en statist i 
selvsamme katalog. For så stift lever folk, der er fine på den, jo nemlig. 
Not. 
</p><h3>
Parodier og revselser 
</h3><p>
Derimod er der noget rammende i at se Gitte og hendes nye mand (Rasmus Botoft) 
sidde i lotusstilling og meditere på stuegulvet for at eskapere fra Gittes 
(begrundede) frygt for at være en dårlig mor, alt imens hendes søn, Patrick 
(fine Oliver Methling Søndergaard med dunskæg), har låst sig inde på 
værelset. 
</p><p>
Men så er det også nærmest for nemme point at give sin egen politiske 
dagsorden, når Clausen får Herlufs bror (Steen Stig Lommer) til at 
reflektere over sin fortid som medlem af Dansk Folkeparti sådan her: 
</p><p>
»Det der politik, jeg var med i, var jo bare en stor ophobning af 
mindreværdskomplekser«. 
</p><p>
Clausen rammer således skiftevis sine parodier og revselser helt præcist og 
helt galt. 
</p><p><b>Rørende elementer </b></p><p>
Til gengæld er der altså varmen og inderligheden. Det er i Bodil Jørgensens 
fantastisk fine balance mellem ægteskabstristesse og ømhed for den gamle 
Luffe, at filmen får ægte nærvær. Og det er i Clausens mentale 
plidderpludder, i den måde, som hjernen æder sig selv på, at der er noget 
eksistentielt skrøbeligt på spil. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2493385/hella-joofs-nye-film-er-hendes-mest-vellykkede-til-dato/">Hella Joofs nye film er hendes 
mest vellykkede til dato</a></p><p>
Og så insisterer Clausen på at lade alle filmens karikerede karakterer afsløre 
sig som sårbare mennesker. Det bliver idylliseret og ganske sentimentalt, 
men det virker også rørende: at der hos Clausen er denne lyst til 
solidaritet. Og den er befriende at overgive sig til. 
</p><p class=" bl-elem">
Filmens allersidste scene er i øvrigt hjerteskærende hård frem for naivt 
håbefuld. Mennesker bliver spist. Uanset hvad vi gør for at forhindre det. 
</p>	
</div>
</div></body></html>
