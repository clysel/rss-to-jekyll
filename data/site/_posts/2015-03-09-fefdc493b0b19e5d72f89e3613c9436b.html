---
layout:     post
title: 	    "Hyperskala-datacentre giver vækst i storage-salget"
post_author:	    Christian Loiborg
post_date:	    Mon, 09 Mar 2015 12:04:03 +0000
post_site:	    www.version2.dk 
post_link:	    http://www.version2.dk/artikel/hyperskala-datacentre-giver-vaekst-i-storage-salget-95642?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>I 2014 blev der samlet brugt omkring 250 milliarder kroner på storage, skriver <a href="http://www.eweek.com/storage/growth-of-hyperscale-data-centers-spurs-storage-spending.html">eWeek</a> på baggrund af tal fra IDC.</p>

<p>Den kvarte billion blev brugt til at købe i alt 99,2 exabytes storage - svarende til 100 milliarder gigabyte. Det er en stigning på 43 procent i forhold til 2013.</p>

<p>De såkaldte hyperskala-datacentre har evnen til at kunne skaleres for at imødekomme en øget efterspørgsel. Med andre ord er det en infrastruktur, der gør det muligt at udvide systemet med yderligere regnekraft, hukommelse, storage og lignende kapaciteter. Arkitekturen bruges bl.a. af Amazon, Google, Facebook og Microsoft.</p>

<p>Salget af storage har været faldende i årets første halvår, men i fjerde kvartal steg omsætningen. Med mere end 72 milliarder kroner i omsætning, stod fjerde kvartal for næsten en tredjedel af omsætningen for 2014.</p>

<p>Dell og IBM står hver for ni procent af den samlede investering i storage. Salg direkte til hyperskala-datacentre stod i 2014 for 12,8 procent af det samlede salg.</p>

<p>I fjerde kvartal stod stod amerikanske EMC for en tredjedel af salgene af eksterne disksystemer, mens IBM, NetApp og HP stod for henholdsvis 11,7, 10,7 og 9,6 procent af den samlede omsætning.</p>

<p>Markedet for netværkstilsluttet datalagring, steg med 6,1 procent på årsbasis til en samlet omsætning på godt 43 milliarder kroner. Også her var EMC størst med 35,7 procent af markedet, mens NetApp og IBM stod for 12,1 og 11,1 procent.</p>
  </section></div></body></html>
