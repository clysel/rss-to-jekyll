---
layout:     post
title: 	    "Rolling Stone Magazine trækker opdigtet historie tilbage"
post_author:	    
post_date:	    Mon, 06 Apr 2015 17:27:05 +0200
post_site:	    politiken.dk 
post_link:	    http://politiken.dk/kultur/medier/ECE2617491/rolling-stone-magazine-traekker-opdigtet-historie-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Magasinartiklen 'A Rape on Campus', som blev bragt af Rolling Stone i december 
måned, er fuld af løgn. 
</p><p>
Den er opdigtet, den er ikke til at stole på og dens udsagn om, at en ung 
kvinde blev voldtaget af syv mænd under en fest på University of Virginia 
passer ikke. 
</p><p>
Det skriver magasinets direktør Will Dana i en artikel på magasinets <a href="http://www.rollingstone.com/culture/features/a-rape-on-campus-what-went-wrong-20150405?page=22" target="_blank">hjemmeside</a>. </p><p>
Forud for den konklusion ligger en sagsgang, der har strakt sig siden artiklen 
udkom, og som har vakte furore. 
</p><p>
Det var nemlig opsigtsvækkende ting, som den annonyme kilde, der gik under 
navnet Jackie, kunne fortælle i artiklen. 
</p><p>
I historien fremgår det, at den dengang 18-årige Jackie var til fest i 
klubhuset for universitetsbroderskabet Phi Kappa Psi, hvor hun i beruset 
tilstand blev lokket op i et mørkt rum og voldtaget af syv forskellige mænd 
over tre timer som en del af et optagelsesritual. 
</p><h3>
Strammede regler for broderskaber 
</h3><p>
Historien rejste verden rundt og vi tog den også op her på avisen, hvor vi 
berettede om, hvordan de amerikanske politikere kiggede ekstra på 
eliteuniversiteterne og deres broderskaber. Allerede dengang kørte historien 
i to spor: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2465351/sag-om-gruppevoldtaegt-faar-kritikken-til-at-hagle-ned-over-amerikansk-universitet/">Sag om gruppevoldtægt får 
kritikken til at hagle ned over amerikansk universitet</a></p><p>
Borgere, der demonstrerede mod universitetet og deres måde at negligere 
seksuelle overgreb på, politikere, der talte dunder og universiteterne selv, 
der satte forbud mod den voldsomme broderskabskultur og deres 
druktraditioner ind. 
</p><p>
Det andet spor var aviser som <a href="http://www.washingtonpost.com/local/education/u-va-students-challenge-rolling-stone-account-of-attack/2014/12/10/ef345e42-7fcb-11e4-81fd-8c4814dfa9d7_story.html" target="_blank">Washington 
Post</a>, der stillede spørgsmålstegn ved soliditeten af det journalistiske 
arbejde i Rolling Stone. Ikke ved, om det var et problem med nogle 
broderskaber og universiteter, men ved udsagnet i den konkrete historie. 
Flere og flere tidligere studerende fra Virginia, som aviserne talte med, 
kunne ikke genkende billedet fra artiklen i Rolling Stone, og til sidst 
resulterede det i, at bladet bad lederen af Columbia School of Journalism, 
den Pulitzer-prisvindende journalist Steve Coll, undersøge artiklen. 
</p><p>
Han er nu kommet med sin <a href="http://www.rollingstone.com/culture/features/a-rape-on-campus-what-went-wrong-20150405?page=7/" target="_blank">redegørelse</a>, 
der er længere end den oprindelige artikel, og det er nedslående læsning. 
Han skriver, at havde Rolling Stones fulgt »bare rutinemæssig journalistisk 
praksis«, havde der aldrig været problemer. 
</p><h3>
Begår helt elementære fejl 
</h3><p>
Coll peger på, at journalisten begår den helt grundlæggende fejl ikke at 
forsøge at få bekræftet sine oplysninger andre steder end hos hovedkilden 
selv. Jackie er blevet interviewet syv gange til artiklen, altså ikke så 
lidt, men hendes udsagn om vennerne Ryan, Kathryn og Alex, er ikke blevet 
præsenteret for de tre. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00926/Steve_Coll_926172y.jpg" alt="" border="0"/><span class="caption"><span class="f-img-caption">Snushane. 
</span>Steve Coll har undersøgt artiklen 'A Rape on Campus', som viser sig ikke at passe. Rolling Stone trækker den nu tilbage. Foto: Jonas Pryner Andersen (arkiv)</span></span></p><p>
Ifølge båndoptagelserne af journalistens interview med Jackie, siger den 
interviewede, at hun har spurgt, og at de tre ikke vil være med. I stedet 
for at kontakte de tre, skriver journalisten, det som Jackie fortæller, var 
deres svar til at skulle medvirke. 
</p><p>
Konkluderende siger Coll, at »redaktørerne har investeret hele Rolling Stones 
ry i én enkelt kilde«. Ifølge Coll er det ry nu skadet. 
</p><p>
I modsætning til berygtede sager, som dem hvor Stephen Glass og Jayson Blair i 
henholdsvis The New Republic og New York Times decideret opdigtede 
historier, er der her tale om, at hovedkilden talte usandt og at 
journalisten hoppede på limpinden. 
</p><p>
Ikke at journalisten selv bevidst løj. 
</p><p>
I det kommende nummer af Rolling Stone kommer der en undskyldning til 
University of Virginia, til Phi Kappa Psi og til alle de ægte voldtægtsofre, 
som historien måske har skadet. Samtidig bringer bladet en lang opsummering 
af undersøgelsen. 
</p><p class=" bl-elem">
Journalisten, der skrev artiklen, bliver ved med at arbejde for Rolling Stone, 
slår direktøren fast over for New York Times. 
</p>	
</div>

</div></body></html>
