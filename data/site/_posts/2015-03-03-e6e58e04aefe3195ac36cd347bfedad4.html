---
layout:     post
title: 	    "Selskab overrækker Lars Vilks pris på Christiansborg"
post_author:	    
post_date:	    Tue, 03 Mar 2015 14:20:09 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2571752/selskab-overraekker-lars-vilks-pris-paa-christiansborg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under <b>det værste angreb</b> 
på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og tre 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Et af målene ved sidste måneds terrorangreb i København, den svenske tegner 
Lars Vilks, vender nu tilbage til hjertet af København, nærmere betegnet 
Christiansborg.
</p><p>
Det sker, når han 14. marts skal modtage Trykkefrihedsselskabets 
ytringsfrihedspris, Sappho-prisen, oplyser selskabet i en pressemeddelelse.
</p><p>
Christiansborg slår dørene op for Lars Vilks en måned efter, at en 
gerningsmand åbnede ild mod et debatarrangement i Krudttønden på Østerbro, 
hvor den svenske tegner befandt sig.
</p><h3>
Formand: Stålsat uforfærdethed
</h3><p>
Som bekendt ramte gerningsmanden ikke Lars Vilks, der i den brede offentlighed 
er mest kendt for at tegne profeten Muhammed som en hund.
</p><p>
I stedet blev en tilfældig tilhører skudt ned og dræbt som den første af de i 
alt to ofre for gerningsmandens forskellige væbnede angreb i hovedstaden.
</p><p>
Ved prisoverrækkelsen på Christiansborg vil De Konservatives nye 
folketingskandidat Naser Khader holde tale.
</p><p>
Ifølge Trykkefrihedsselskabets formand, Katrine Winkel Holm, er det Vilks' »stålsatte 
uforfærdethed«, der er den primære grund til, at netop han skal 
modtage årets Sappho-pris:
</p><p>
»I syv år har Lars Vilks levet med dødstrusler, og to gange er han blevet 
forsøgt myrdet, alene på grund af en enkelt blæktegning«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2570779/lars-vilks-er-klar-til-nyt-debatmoede-efter-skudangreb/">Lars Vilks er klar til nyt 
debatmøde efter skudangreb</a></p><p>
»Det enorme pres, han lever under, ville få mange andre til hurtigt at mumle 
nogle undskyldninger eller bøje nakken. Dén fristelse er Lars Vilks aldrig 
faldet for«, siger hun.
</p><p class=" bl-elem">
»Tværtimod har han stille og roligt fortsat med at forklare og forsvare sin 
kunst og det frie ord. Det fortjener han at blive hædret for - ikke mindst 
efter begivenhederne 14. februar«, mener selskabets formand.
</p>	
</div>
</div></body></html>
