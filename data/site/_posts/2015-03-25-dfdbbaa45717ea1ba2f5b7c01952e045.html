---
layout:     post
title: 	    "Hvad mænd tænkte, mens kvinder hørte Trille"
post_author:	    
post_date:	    Wed, 25 Mar 2015 10:33:42 +0100
post_site:	    politiken.dk 
post_link:	    http://politiken.dk/kultur/musik/ECE2602147/hvad-maend-taenkte-mens-kvinder-hoerte-trille/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En hel generation af kvinder – og piger på vej til at blive det – tilbragte en 
stor del af 1970’erne med at drikke te, høre Trillesange og tale om sig selv 
og deres køn. Hvad der imens gik for sig i mændene, har hidtil været en 
gåde. Men ifølge en rundspørge, Politiken har foretaget blandt fire 
repræsentative og forholdsvis kendte herrer i den rette alder, kan svaret 
koges ned til følgende: 
</p><p>
De drak også te, hørte Trillesange - og håbede på sex. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg var sindssygt stor fan af Trille 
</p>
<p class="sender">
Anders Lund Madsen, tv-vært 
</p>
</blockquote>
</div><p/><p>
Det sidste dog i tavshed. Trille, der netop har udgivet sine erindringer, blev 
kaldt rødstrømpernes trubadur og hendes melankolske, ind imellem stærkt 
venstreorienterede og altid kønsbevidste sange var især i perioden fra 
albummet ’Hej søster’ i 1975 til og med ’Altid har jeg længsel’ fra 1979 en 
lige så naturlig del af bylivets horisont som hønsestrik og vige bukseben. 
Og i den periode gjorde man som repræsentant for det undertrykkende køn 
klogt i undtagelsesvis at holde sig selv lidt nede. 
</p><p><b class="ext-link">LÆS ANMELDELSE </b><a class="embeddedlink" href="http://politiken.dk/kultur/boger/ECE2602685/trille-deler-ud-af-oplevelserne-med-gavmild-haand-i-ny-erindringsbog/">Trille deler ud af 
oplevelserne med gavmild hånd i ny erindringsbog</a></p><p>
»Jeg voksede op i 1970’erne, hvor det med at komme i kontakt med piger bestod 
meget i at lytte til det, de sagde, og så sige nogle små ord engang imellem, 
når det passede ind«, husker Anders Lund Madsen, der er født i 1963, voksede 
op i Sorgenfri nord for København og anslår at have udtalt »fire-fem hele 
sætninger i tiden fra 1976 til 1983«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/Anders_Lund_Madsen__923414w.jpg" alt="" border="0"/><span class="caption"><span class="f-img-caption">Trille-fan. 
</span>Anders Lund Madsen. Arkivfoto: Jacob Ehrbahn</span></span></p><p>
»Kvinder havde længe haft behov for at tale om sig selv, fordi mænd havde talt 
meget. Og der kom vi jo så bare lidt uheldigt ind på den måde, at vi ikke 
havde nogen plads i den samtale. Så jeg lyttede bare. Eller også var jeg 
nede at lave te«, siger Anders Lund Madsen, der fremhæver albummet ’En lille 
bunke krummer’ fra 1978 som »et hovedværk« i hans opvækst. 
</p><h3>
Mand kend din kvindes krop 
</h3><p>
Albummet havde dengang en lige så fast plads i enhver yngre kvindes 
pladesamling som opslagsværket 'Kvinde kend din krop' havde i reolen. Og 
Anders Lund Madsen opdagede hurtigt, fortæller han, at det ved døde punkter 
i samtalen altid var godt at citere noget Trille »eller bare at snakke om 
hende«, som han siger. Og allerbedst at tale om sangen ’Storebælt’, hvor 
Trille sang om en togtur, hvor hun i en flok ænder på himlen fik øje på to, 
der fløj den modsatte vej af resten. Og tydeligt kunne se, at det var 
hunner. 
</p><p>
»Jeg var sindssygt stor fan af Trille. Jeg hørte hende spille nogle gange, og 
syntes, hun var fantastisk. Både fordi hun synger enormt godt, og fordi hun 
var god at bruge til at komme i gang med piger«, siger Anders Lund Madsen, 
der udmærket var klar over, at man skulle gå uhyre stille med romantiske for 
slet ikke at tale om erotiske tilnærmelser i de år, da kvinderne gjorde op 
med ældgammel udnyttelse. 
</p><p class="art-ext-other">

</p><p/><p>
I stedet fandt han sin egen teknik. 
</p><p>
»Det var ikke sådan, at jeg led og tænkte: Årh, hvornår skal vi tale om mig? 
For på et eller andet tidspunkt i talestrømmen – og det er et trick, jeg 
gerne vil give videre – sagde jeg: »Hvad om vi giver hinanden noget 
massage?«. Og sagde hun »nej«, og vi snakkede bare videre om Trille og om 
’Kvinde kend din krop’, som jeg faktisk havde læst for at få nogle fif. Og 
på rigtig gode dage også Leonard Cohen«. 
</p><h3>
Skandale i sofaen 
</h3><p>
Adskillige år forinden, i 1970, havde forfatteren og radiomanden Knud Romer 
sit første og sidste Trille-øjeblik. Ni år gammel, siddende i sofaen i stuen 
på Falster, mens Trille på fjernsynet til landsdækkende forargelse fremførte 
Jesper Jensens sang ’Øjet’ om den erotiske lyst, som Gud ikke måtte se. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er ikke sikker på andet end, at vi også selv købte Trille-plader
</p>
<p class="sender">
Peter Øvig Knudsen, forfatter 
</p>
</blockquote>
</div><p>
»Mine forældre var fuldstændig ude af sig selv. Hvordan kunne Danmarks Radio 
tillade sig det her? Vi havde slet ikke forudsætninger for at kunne kapere 
det. Vi vidste ikke, hvad det var. Det lignede en blanding af en forbryder 
og en pornoinstruktør. Det kunne lige så godt have været Rote Arme 
Fraktion«, siger Knud Romer, der ikke mindes, at et eneste ord blev sagt i 
stuen. </p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00923/Knud_Romer_923423w.jpg" alt="" border="0"/><span class="caption"><span class="f-img-caption">Forlegen. 
</span>Knud Romer. Arkivfoto: Astrid Dalum</span></span></p><p>
»Jeg er vokset op i en 1800-tals moral. Bare det at tale om sex var 
utænkeligt. Og det her var sådan antiautoritær seksualfrigørelse«. 
</p><p>
Der boede én hippie i Nykøbing. Ole Viggo, som havde langt hår, gik med bare 
tæer og var militærnægter. Og han blev anset for kriminel, fortæller Knud 
Romer, som således helt gik glip af Trilleepoken, for da han 10 år senere, 
omkring 1980, flyttede til København, var man gået over til punk og 
symfonisk rock. 
</p><h3>
Røg i blomsterbutikken 
</h3><p>
Imens arbejdede forfatteren Kim Leine, 19 år gammel, som bydreng i en 
blomsterbutik i København for en stor, kærlig, lesbisk, Cecil-rygende kvinde 
ved navn Vita. 
</p><p>
»I butikken kom der mange kvinder, der var, eller forsøgte at være, lesbiske«, 
fortæller Kim Leine, der husker, hvordan der blev røget pibe, drukket øl og 
diskuteret på et lydtæppe, som Trille var en del af. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/Kim_Leine_edit_923553w.jpg" alt="" border="0"/><span class="caption"><span class="f-img-caption">ABBA-FAN. 
</span> Forfatteren Kim Leine. Arkivfoto: Katinka Husted</span></span></p><p>
»Halvfjerdserne var et frygtsomt og frygteligt årti, hvor man var fascist, 
hvis man, som jeg, kunne lide Abba. Så dem turde jeg ikke lytte til, og 
heller ikke The Osmonds, hvis plakat jeg have revet ned af væggen«, 
fortæller Kim Leine, der i dag synes, at Trille er virkelig god, men husker 
hendes musik fra dengang som »lyden af ængstelse og dårlig samvittighed«. 
</p><h3>
Snakkemetoden 
</h3><p>
Omtrent samtidig i Aarhus var den senere journalist og forfatter Peter Øvig 
Knudsen, født i 1961, netop flyttet hjemmefra og sammen med en ven. Og i den 
lejlighed blev der »eddermaneme spillet meget Trille«, som han siger. 
</p><p>
»Fra slutningen af gymnasiet og i årene efter var der en trend bland de piger, 
jeg gerne ville i seng med. De var rødstrømper. Jeg blev også på et 
tidspunkt tvunget til at læse noget Suzanne Giese for ligesom at kunne 
forstå kvindekampen«, fortæller Peter Øvig Knudsen, der i sin og kammeratens 
lejlighed plejede omgang med de piger, de havde gået i gymnasiet med. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00923/Peter__vig_Knudsen_923415w.JPG" alt="" border="0"/><span class="caption"><span class="f-img-caption">Kliche-fan. 
</span>Peter Øvig Knudsen. Arkivfoto: Joachim Adrian</span></span></p><p>
»Og når vi var sammen med dem, var det simpelthen i den grad Trille, vi 
hørte«, siger forfatteren, der selv i sine tilnærmelser brugte 
»snakkemetoden«, men husker, at andre kunne »noget andet« og betydelig mere 
effektivt. 
</p><p>
»Og det havde intet med Trille at gøre«, siger han. 
</p><p>
Når ikke der var piger på besøg, hørte drengene Kliché og den slags, fortæller 
Peter Øvig Knudsen, som fra sin tid som maoist husker, at der sideløbende 
med det bløde, feminine hos Trille dengang kørte »en maskulin strøm om, at 
man gerne måtte smadre kapitalismen og, hvis man var fuld, også ruderne til 
de forkerte butikker«, som han siger. 
</p><p>
»Men jeg er ikke sikker på andet end, at vi også selv købte Trille-plader. 
Senere kom så kom de her bøger af Herdis Møllehave, som plæderede for det 
åbne ægteskab, og der kom vi ind i en blødere malstrøm, for så kunne man 
have flere kærester og bolle med flere piger. Faktisk var mange piger i de 
år også af den overbevisning, at det var meget småborgerligt kun at have en 
kæreste«. 
</p><h3>
Det absolutte Trille-øjeblik 
</h3><p>
Anders Lund Madsens absolutte Trille-øjeblik indtraf, da han i forbindelse med 
et kursus i journalistik fik chancen for at interviewe sangerinden selv i 
hendes hus på Sydsjælland. Men på kurset havde han lært, at et 
interview meget går ud på at tage, og at det var vigtigt, at man som 
journalist også gav noget. 
</p><div class="art-quote article-box">
<p class="quote"/>
<blockquote>
<p class="quote-txt">
Den sang formede jo vores skæbne
</p>
<p class="sender">
Anders Lund Madsen, tv-vært 
</p>
</blockquote>
</div><p/><p>
»Så da jeg kom ind hos Trille, og vi fik noget te, sagde jeg, at jeg gerne 
ville læse en novelle op, som jeg havde skrevet. Den hed ’Den blinde 
sigøjner’. Den var måske også lidt lang. Men da jeg var færdig, sagde hun, 
at hvis vi kørte nu, kunne jeg faktisk nå et tidligere tog hjem, og så kørte 
hun mig til stationen«. 
</p><p>
På vej til toget fik han stillet et par spørgsmål. Dengang var det imidlertid 
moderne at lade interview dreje sig meget om intervieweren selv, forklarer 
han. Så resultatet »handlede kun marginalt om Trille«. Og han fik aldrig 
svar på det spørgsmål, han så længe havde brændt efter at stille. 
</p><p>
»Hvis nu de to ænder, som hun i den der sang havde set flyve den anden vej der 
ved Storebælt, nu ikke havde været hunner, havde hun så ladet være med at 
skrive sangen? Det havde jo ændret verden. Den sang formede jo vores skæbne. 
Så det havde jo ændret verden, hvis nu det havde været to andrikker eller – 
Gud forbyde det – en han og en hun, hvor hun fløj bagefter«. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00923/_____Intet_navn_____923424y.jpg" alt="" border="0"/><span class="caption"><span class="f-img-caption">Sangskriver. 
</span>Billede fra de tidlige år som sangskriver, fra Trille Nielsens erindringer 'Altid har jeg længsel'</span></span></p>	
</div>
</div></body></html>
