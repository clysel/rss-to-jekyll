---
layout:     post
title: 	    "Caitlin Moran-roman går lige i hjertet og i lattermusklerne"
post_author:	    
post_date:	    Sun, 03 May 2015 13:10:44 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2652809/caitlin-moran-roman-gaar-lige-i-hjertet-og-i-lattermusklerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Caitlin Moran: How to build a Girl</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/B_ger_How_to_933183t.jpg" alt="" border="0"/></span>
Roman. 
</p><p>
Ebury Press. 
</p><p class=" bl-elem">
356 sider. 
</p>
</div>
</div><p>
»Når kynisme bliver det foretrukne sprog, bliver legesyghed og opfindsomhed 
umuligt. Kynisme skyller gennem kultturen som blegemiddel og udvasker 
millioner af små spirende ideer. Kynisme betyder, at dit automatsvar bliver 
’nej’. Kynisme betyder, at du antager, at alt vil ende med skuffelse«. 
</p><p>
Sådan siger hovedpersonen, Johanna, i Caitlin Morans letfodede og ømme ’How to 
Build a Girl’, da hun gør sit journalistiske virke under pseudonymet Dolly 
Wilde (Oscar Wildes promiskuøse lesbiske niece) op. 
</p><p>
»Kynisme går i forbindelse med din hud, og et tykt sort skjold begynder at 
vokse – som insektskjold« (ja, pigen kan sin Kafka). »Skjoldet vil beskytte 
dit hjerte mod skuffelse – men det gør dig næsten ude af stand til at gå«. 
</p><h3>
Ikke meget at grine af i Wolverhampton 
</h3><p>
Det er ellers nemt at blive kynisk, når man som Johanna vokser op i 
Wolverhampton (som forfatteren selv) i 1980’erne med fire søskende og 
forældre, der forsørges af staten – og snyder på vægten med sociale ydelser. 
</p><p>
Englands gamle arbejderfamilier stemmer Labour og bander af Thacther, og 
pengene er små. Så små, at en nedskæring på 11 procent kan betyde, at man må 
sælge tv’et, opgive den ugentlige kasse frugt og grønt og leve af chapati 
(en slags indisk pandekage af hvedemel, vand og margarine). 
</p><p>
Her spises lillebror af med vingummier, da han har fået fjernet fem rådne 
tænder hos tandlægen. Og Johanna må spise hele sit fødselsdagsgilde alene, 
da faderens alkoholmisbrug forhindrer, at hun inviterer sin veninde med til 
festlighederne. Ingen kan lave ’working class’ som briterne. 
</p><p><b class="ext-link">LÆS ANMELDELSE</b><a class="embeddedlink" href="http://politiken.dk/kultur/boger/faglitteratur_boger/ECE2076758/fisseflokken-moeder-bridget-jones-i-nyt-bud-paa-kvindens-udfordringer/">Fisseflokken møder Bridget 
Jones i nyt bud på kvindens udfordringer</a></p><p>
Dolly er den pige, Johanna bygger – hun vil være en ’self-made woman’; hun 
iklæder sig slidte Dr. Martens og sort slør for at klare sig i Wolverhampton 
– og for at slippe væk. 
</p><p>
For der er ikke meget at grine af i Wolverhamptom, men heldigvis er der 
rigeligt i Morans roman. Som selvbiografien ’How to be a woman’ fra 2011 er 
’How to build a girl’ beskidt ærlig, især hvad sexscenerne (og dem er der en 
del af) angår: 
</p><p>
»Når du skubber en pik for dybt ind i nogens mund, vil de, næsten uundgåeligt, 
få kvalme. Det er ren refleks. Overrasket kaster jeg diskret op i min mund – 
og i samme øjeblik kommer han. På mange måder – dog oprindeligt uvelkomment 
– gør opkastet den efterfølgende sexafvikling let: I det mindste bliver jeg 
fri for en sidsteøjebliksovervejelse om, hvorvidt jeg faktisk er den slags 
person, der spytter eller sluger – for høfligheds skyld bliver jeg nødt til 
at sluge mit opkast alligevel«. 
</p><p>
Men hvor selvbiografien til tider kammede over i bryskhed, er romanen sart og 
følsom. Den 14-årige Johanna, der lever sit liv i bøgerne og skriver sin 
dagbog som breve til Gilberth Blythe fra ’Anne fra Grønnebakken’, er 
simpelthen skøn. Hvordan kan man andet end blive lidt forelsket i den 
småtykke pige fra underklassen, der citerer ’Annie’ og ’Grease’ til sin 
jobsamtale på et tjekket (og mandsdomineret) musikmagasin? 
</p><p>
Det er befriende, når hun til trods for sin stolte arbejderattitude indrømmer 
at være fascineret af og misundelig på overklassen; det er ikke nok at være 
en mands ’little bit of rough’ (som er den eneste kontakt med overklassen, 
en buttet pige fra Wolverhampton får). 
</p><h3>
Lige i hjertet
</h3><p>
Johanna er ærlig, nogle gange også med sig selv. Bogens svageste øjeblikke er 
dem, hvor afstanden mellem fortæller og hovedperson er størst. 
Efterrationalisering og moralisering filtrerer den strøm af følelser og 
forventninger, der bralrer ud af den løsslupne teenage-kæft. For den er 
temmelig ’rough’. 
</p><p>
Hvordan slipper man ud af Wolverhampton? Johanna skriver: »Indtil videre er 
den eneste plan, jeg er kommet på, at skrive. Jeg kan skrive, fordi det at 
skrive – i modsætning til koreografi, arkitektur eller at erobre kongeriger 
– er en ting, du kan gøre, når du er ensom og fattig og ikke har nogen 
infrastruktur, dvs.: en ballettrup eller nogle kanoner. Fattige kan skrive. 
Det er en af de få ting, fattigdom, og mangel på netværk, ikke kan stoppe 
dig i«. 
</p><p>
Klasseskel er et bærende tema i romanen. Som nu problemet med at have opnået 
al sin viden fra bøger på et kommunalt bibliotek: selv om Johanna har læst 
Rimbaud, er han svær at tale om, når hun ikke kan udtale navnet. 
</p><p class=" bl-elem">
Heldigvis beslutter Johanna sig for at skrive. For hendes fortælling sidder 
lige i hjertet og i lattermusklerne. 
</p>	
</div>

</div></body></html>
