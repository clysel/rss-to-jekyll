---
layout:     post
title: 	    "Dansk landsholdsspiller er tæt på 3. klasse"
post_author:	    
post_date:	    Sat, 25 Apr 2015 18:41:09 +0200
post_site:	    politiken.dk 
post_link:	    http://politiken.dk/sport/fodbold/ECE2643287/dansk-landsholdsspiller-er-taet-paa-3-klasse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En elendig sæson er på vej til at kulminere for Wigan, der har den danske 
landsholdsspiller William Kvist på holdet.
</p><p>
Den engelske fodboldklub tabte lørdag 0-1 hjemme til Wolverhampton, og Wigan 
er dermed meget tæt på at rykke ned i den tredjebedste række.
</p><p>
Fem minutter før tid lå Wigan til at rykke ned, men da Derby udlignede til 
slutresultatet 3-3 i udekampen mod Millwall, fik Wigan et lille håb.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/ECE2617661/fyring-william-kvist-skal-igen-have-ny-manager-i-wigan/">Fyring: William Kvist skal 
igen have ny manager i Wigan</a></p><p>
Wigan ligger næstsidst i Championship med 39 point for 45 kampe, mens 
Rotherham ligger lige over nedrykningsstregen med 42 point for en kamp færre.
</p><p>
Millwall er tredjesidst med 41 point for 45 kampe, så holdet havde været uden 
for Wigans rækkevidde, hvis det var blevet til sejr over Derby.
</p><p>
William Kvist spillede de første 56 minutter af kampen mod Wolverhampton for 
Wigan, der har oplevet flere turbulente sæsoner.
</p><p>
I 2013 rykkede Wigan ud af Premier League, samtidig med at holdet sensationelt 
vandt FA Cuppen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2601601/dansk-landsholdsspiller-frygter-den-tredjebedste-raekke/">Dansk landsholdsspiller 
frygter den tredjebedste række</a></p><p>
Klubben har to gange i denne sæson fyret sin manager.
</p><p>
I november sidste år røg Uwe Rösler ud, og for knapt tre uger siden led hans 
afløser, Malky Mackay, samme skæbne.
</p><p>
Den 33-årige Gary Caldwell, som for et par måneder siden indstillede sin 
aktive karriere hos Wigan, skulle forsøge at samle stumperne op, men det ser 
ikke ud til at lykkes.
</p><p><b class="ext-link">LÆS OGSÅ <a class="embeddedlink" href="http://politiken.dk/sport/fodbold/ECE2515778/dansk-landsholdsspiller-har-givet-wigan-et-nyt-vaaben/">D</a></b><a class="embeddedlink" href="http://politiken.dk/sport/fodbold/ECE2515778/dansk-landsholdsspiller-har-givet-wigan-et-nyt-vaaben/">ansk 
landsholdsspiller har givet Wigan et nyt våben</a></p><p>
William Kvist kom til Wigan før denne sæson, og hans kontrakt udløber efter 
sæsonen.
</p><p>
I den modsatte ende af tabellen blev det lørdag klart, at Watford vender 
tilbage til Premier League.
</p><p>
Watford vandt 2-0 ude over Brighton og topper Championship med 88 point for 45 
kampe.
</p><p class=" bl-elem">
Watford var senest med i Premier League i 2006/07-sæsonen.
</p>	
</div>

</div></body></html>
