---
layout:     post
title: 	    "Syriens børn har fået klippet to årtier af deres levealder"
post_author:	    
post_date:	    Fri, 20 Mar 2015 15:29:02 +0100
post_site:	    politiken.dk 
post_link:	    http://politiken.dk/udland/int_mellemoesten/ECE2596460/syriens-boern-har-faaet-klippet-to-aartier-af-deres-levealder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kig godt på fotografiet over denne artikel. Det forestiller en gruppe børn på 
en gade i Aleppo, som er en af de byer, der er hårdest ramt af borgerkrigen 
i Syrien. 
</p><p>
I årevis har kampene mellem oprørsgrupper og præsident Assads regime bølget 
frem og tilbage i gaderne. Store dele af byen ligger totalt i ruiner og er 
omdannet til bombekratere. Tusindvis er flygtet, og de tilbageværende 
mennesker har svært ved at skaffe basale fornødenheder som mad og rent vand. 
</p><p>
Inden krigen kunne unger som dem på billedet forvente at blive omkring 76 år 
gamle. En høj levealder på niveau med en del europæiske lande. Men gennem de 
seneste fire års blodsudgydelser og ødelæggelser er den forventede levealder 
raslet ned. En baby, som bliver født i Syrien i dag, kan kun regne med at 
leve i 56 år. Altså er der under borgerkrigen, som har udløst den værste 
humanitære katastrofe siden anden verdenskrig, sket et dramatisk fald i den 
forventede levealder på hele 20 år. Dermed er levealderen nede på niveau med 
afrikanske lande, der også har været ramt af katastrofer. 
</p><p><b class="ext-link">LÆS FORTÆLLING</b><a class="embeddedlink" href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/">Fire år. 220.000 dræbte. 
En million sårede. 11 millioner på flugt. Hvorfor?</a></p><p>
Tallene fremgår af en ny rapport, som Syrian Center for Policy Research har 
lavet i samarbejde med FN. Forfatterne beskriver udvikingen som »en tavs 
katastrofe«, og de gør rede for, at levealderen skal ses i sammenhæng med, 
at seks procent af Syriens befolkning enten er blevet dræbt, lemlæstet eller 
såret i løbet af borgerkrigen. Rapporten opregner det samlede dødstal til 
210.000, mens 840.000 er blevet såret. Andre rapporter peger på lidt højere 
tal, men uanset hvad er katastrofens omfang næsten ubegribeligt, lyder det 
fra generalsekretær i Dansk Røde Kors, Anders Ladekarl. 
</p><p class="art-ext-other">

</p><p/><p>
»Udviklingen i den forventede levealder afspejler et samfund i totalt 
sammenbrud«, siger han. 
</p><h3>
Hospitaler uden læger 
</h3><p>
Rapporten beskriver, hvordan sundhedsssystemet i Syrien er i opløsning. De 
fleste hospitaler mangler personale. I særlig grad mangler de traumelæger, 
der kan behandle hårdt sårede patienter. 
</p><div class="art-fakta article-box">
<h4 class="">
Fakta</h4>
<h5>
Syrien i kollaps</h5>
<div class="fakta-body" data-buildingblock="embedded_factboxlink">
<ul><li>Økonomien i Syrien er ramt af en historisk rustjetur. Landets økonomiske 
tab beløber sig til det svimlende beløb 1.413 milliarder 
kroner. Eller næsten halvanden million millioner.</li><li>Det private forbrug er faldet med 41,7 procent.</li><li>Arbejdsløsheden er steget fra 14,9 procent ved borgerkrigens begyndelse 
til nu 57,7 procent. 3,72 millioner syrere har intet job. Til gengæld 
finder mange af dem beskæftigelse i illegale aktiviteter, der har 
skabt en helt ny økonomi med udgangspunkt i krigen og volden.</li><li>Fire ud af fem syrere lever i fattigdom. 64,7 procent af befolkningen lever i ekstrem 
fattigdom, hvor de ikke er i stand til selv at sikre basale fornødenheder 
som mad. For 30 procents vedkommende gælder, at de er sunket ned i 
total fattigdom, hvilket betyder, at mange af dem oplever sult og fejlernæring. 
Nogle dør af sult.</li><li>Udannelsessystemet er faldet fra hinanden. 50,8 procent af alle børn i skolealderen 
går ikke i skole.</li><li>Seks procent af befolkningen er enten blevet dræbt, såret eller lemlæstet.</li><li class=" bl-elem">Rapporten omtaler følgende faktum som »en tavs katastrofe«: Den 
forventede levealder i Syrien er i løbet af borgerkrigen faldet med 
20 år. En baby født i Syrien kan nu forvente at blive 55,7 år 
gammel. I 2010 - inden borgerkrigen - var tallet 75,9 år.</li></ul><p class=" bl-elem"><i class=" bl-elem">Kilde: Rapporten 'Alienation and Violence', udgivet i marts 2015 af Syrian 
Center for Policy Research i samarbejde med FN</i></p>
</div>
</div><p>
I Idleb-regionen er der for eksempel ikke en eneste traumelæge på nogle af 
hospitalerne. I Aleppo mangler otte ud af 11 hospitaler de læger, som er 
uddannet til at redde liv. I hovedstaden Damaskus står 10 ud af 13 
hospitaler uden den nødvendige ekspertise, når ofre for kampene og civile 
bliver bragt ind. </p><p>
Manglen skyldes, at lægerne er flygtet ud af landet eller er blevet fordrevet. 
Konsekvensen er, at mange ofre dør af skader, som læger med de rette 
kvalifikationer kunne have behandlet og dermed reddet deres liv. 
</p><p>
Samtidig er den generelle sundhedstilstand i befolkningen faldet drastisk 
under borgerkrigen. Der er mangel på fødevarer og rent vand. Medicin er der 
heller ikke nok af, og meget af det, som kan købes på det sorte marked, er 
enten for gammelt eller af ukendt oprindelse. Ringe sanitære forhold og 
forurenet drikkevand betyder en øget risiko for sygdom, som især rammer børn 
og ældre. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Aleppo6_922411y.jpg" alt="" border="0"/><span class="caption"><span class="f-img-caption">Ramt. 
</span>Mens borgerkrigen i Syrien går ind i sit femte år, så er der umiddelbar ingen udsigt til, at blodsudgydelserne stopper. Dette billede er taget efter et angreb i landets næststørste by, Aleppo. Foto: Aleppo Media Center</span></span></p><p>
Anders Ladekarl nævner som eksempel, at Syrien har en af verdens højeste 
forekomster af sukkersyge, men landet mangler insulin, som Røde Kors nu er 
begyndt at levere. Det har organisationen aldrig gjort for, fortæller han 
for at illustrere, hvor ekstrem situationen er i Syrien. 
</p><p>
»100.000 med sukkersyge får ingen eller utilstrækkelig behandling. Det øger 
dødeligheden. Halvdelen af hospitalerne er ødelagte eller fungerer ikke. Det 
er udtryk for en degeneration og en ødelæggelse af samfundet«, siger 
generalsekretæren i Dansk Røde Kors. 
</p><h3>
Større behov end nogensinde 
</h3><p>
Han peger på, at behovet for nødhjælp i Syrien er større end nogensinde før 
under den fire år lange borgerkrig. Folk har opbrugt de ressourcer, de havde 
ved begyndelsen af konflikten, og Røde Kors er kun i stand til at dække 
omkring en tredjedel af behovet, så »to-tredjedele må klare sig fra hånd til 
mund«, siger Ladekarl, der har været i Syrien flere gange, siden 
borgerkrigen begyndte. 
</p><p>
»Det fortvivlende er tidshorisonten. Vi går nu ind i det femte år, og 
håbløsheden er markant. I det første år regnede syrerne med, at det ville 
være hurtigt overstået, og at præsident Bashar al-Assad ville falde. Men da 
jeg sidste gang var dernede - for et halvt år siden - mærkede jeg blot 
håbløsheden. Folk har opgivet at fokusere på deres egen fremtid. Nu tænker 
de kun på, hvordan deres børn kan overleve. De ser ingen fremtid for deres 
børn i Syrien. De prøver kun på at komme ud af landet. De forsøger at sikre 
den næste generation«, siger han og fortsætter: 
</p><div class="art-quote article-box">
<p class="quote"/>
<blockquote>
<p class="quote-txt">
Folk har opgivet at fokusere på deres egen fremtid. Nu tænker de kun på, 
hvordan deres børn kan overleve
</p>
<p class="sender">
Anders Ladekarl 
</p>
</blockquote>
</div><p/><p>
»Selv dem, der egentlig har besluttet sig for at blive i Syrien, flygter nu. 
Det skyldes, at alt det, der skal skabe et samfund fremadrettet, er brudt 
sammen. Skolerne er brudt sammen. Folk har ikke gået på universiteterne i 
årevis. De har ingen forhåbning om en normalitet inden for en overskuelig 
fremtid«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2529135/rapport-borgerkrigen-i-syrien-er-blevet-mere-blodig/">Borgerkrigen i Syrien er blevet 
mere blodig</a></p><p>
Ifølge rapporten går hvert andet barn i Syrien ikke i skole. Skoler er 
ødelagt, og forældre tør ikke sende deres børn afsted. For Anders Ladekarl - 
som for så mange andre - er det svært at se en løsning på konflikten. 
Syrerne kan ikke selv finde ud af det, så hvis der skal komme en løsning, så 
skal den komme fra verdenssamfundet. Men klodens stormagter, militser i 
Mellemøsten og landene i regionen har vidt forskellige dagsordener, siger 
Dansk Røde Kors' generalsekretær. 
</p><p class=" bl-elem">
»Det eneste, vi realistisk set kan håbe på, er, at der kommer en form for 
stabilitet midt i ustabiliteten, hvor de væbnede parter holder hinanden i 
skak. Men det ser heller for godt ud og er næppe realistisk«, siger han. 
</p>	
</div>
</div></body></html>
