---
layout:     post
title: 	    "Minister og Skat skal redegøre for skattesager"
post_author:	    
post_date:	    Sun, 12 Apr 2015 22:30:28 +0200
post_site:	    politiken.dk 
post_link:	    http://politiken.dk/indland/ECE2625333/minister-og-skat-skal-redegoere-for-skattesager/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sagerne om Skats omstridte ejendomsvurderinger, får nu Folketingets Ombudsmand 
på banen. 
</p><p>
Ombudsmanden har indledt en undersøgelse af, om Skat overtræder lovens 
grundregel om lige behandling af borgerne i sager, hvor Skats 
ejendomsvurderinger er blevet underkendt af et ankenævn eller 
Landsskatteretten. 
</p><div class="art-quote article-box">
<p class="quote"/>
<blockquote>
<p class="quote-txt">
Det er dybest set et spørgsmål om ligelig behandling af borgerne
</p>
<p class="sender">
Jørgen Steen Sørensen, ombudsmand 
</p>
</blockquote>
</div><p>
Ombudsmanden har valgt at bruge sin mulighed for at tage sager op af egen 
drift og sendt et åbningsbrev til Skatteministeriet, hvori han beder om en 
redegørelse for Skats praksis. </p><p>
Det sker med henvisning til Politikens omtale af, at Skat har undladt – og i 
nogle tilfælde direkte afvist – at ændre grundvurderinger, selv om Skat har 
fået dem underkendt af Landsskatteretten eller et ankenævn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2623281/skatteklager-slaar-alle-rekorder---ny-klageinstans-kaemper-for-at-foelge-med/">Skatteklager slår alle 
rekorder - ny klageinstans kæmper for at følge med</a></p><p>
»Vi synes, at de spørgsmål, som Politiken har afdækket, er meget relevante, og 
derfor har vi valgt at gå ind i en nærmere undersøgelse af dem«, siger 
ombudsmand Jørgen Steen Sørensen. 
</p><p>
Dermed er der lagt pres på skatteminister Benny Engelbrecht (S) for at få 
ryddet op i de tusindvis af sager, som har fået lektor i skatteret på Aarhus 
Universitet, Liselotte Madsen, til at tale om et »systemsammenbrud« i Skat. 
</p><p>
Boligejerne, der har følt sig magtesløse over for Skat, er lettede over, at 
ombudsmanden nu går ind i sagen. De håber, at det vil presse 
Skatteministeriet og Skat til at få ekspederet deres sager. 
</p><h3>
Urigtig forklaring fra Skat 
</h3><p>
Blandt de mange boligejere er Steffen Meyer fra Hørsholm, som for nylig fik 
afslag fra Skat på at få sin vurdering genoptaget, selv om 
Vurderingsankenævn Nordsjælland i november 2013 fastslog, at Skat havde sat 
grundværdierne i et område med 916 ejendomme 43 procent for højt. Alligevel 
konkluderede Skat, at »betingelserne for at få genoptaget vurderingen ikke 
er opfyldt«. 
</p><p>
»Det, der har gjort mig mest harm, er, at man har en skattemyndighed, som 
blæser på lands lov og ret. Skat er blevet underkendt i 2013, men ignorerer 
det fuldstændigt«, siger Steffen Meyer. 
</p><p>
»Ombudsmanden er Folketingets politibetjent, så det lyder helt rigtigt, at han 
går ind i det«. 
</p><p>
Boligejerne fra Hørsholm havde over for Skat direkte henvist til ankenævnets 
afgørelse fra 2013, der i en konkret sag fastslog, at »prisen pr. m2 for det 
område, hvor klagers ejendom er beliggende, er ansat for højt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2624175/politikere-skat-sjofler-borgerne-og-retssikkerheden/">Politikere: Skat sjofler 
borgerne og retssikkerheden</a></p><p>
Når en ankeinstans fastslår, at Skat har sat prisniveauet i et område for 
højt, er Skat forpligtet til at nedsætte vurderingerne for alle ejendomme i 
området. Men Skats medarbejder undlod at læse afgørelsen fra ankenævnet, 
fremgår det af Skats afslag. 
</p><p>
I stedet fandt medarbejderen på en urigtig forklaring om, at det kunne være 
ejendommens placering tæt på en jernbane, der havde ført til nævnets 
nedslag. Det fik borgerne i Hørsholm til at tale om tilstande som i en 
»bananrepublik«. 
</p><p>
Underdirektør i Skat, Sanne Kjær, fastholdt, at afslaget til boligejerne 
»isoleret set er korrekt«, fordi Skat endnu ikke har behandlet ankenævnets 
afgørelse fra 2013. Men hun erkendte, at det ikke var hensigtsmæssigt, at 
borgerne bare fik et blankt afslag. 
</p><h3>
To forhold skal belyses 
</h3><p>
Ombudsmanden har i sit brev til Skatteministeriet bedt om at få en redegørelse 
for to forhold fra både ministeriet og fra Skat. For det første vil han have 
en beskrivelse af Skats »generelle procedurer« i den slags sager. For det 
andet anmoder han om at få oplysninger om Skats sagsbehandlingstid i 
sagerne. 
</p><p>
»Artiklerne rejser spørgsmålet om, hvorvidt Skat har gjort det, man skal efter 
almindelig forvaltningsret, nemlig følge op i relevant omfang på konkrete 
enkeltsager i forhold til alle andre berørte«, siger Jørgen Steen Sørensen. 
</p><p>
»Det er dybest set et spørgsmål om ligelig behandling af borgerne«. 
</p><p>
Skat har oplyst, at Landsskatteretten eller ankenævn i 120 konkrete sager har 
truffet afgørelser »om generelle forhold, som berører andre ejendomme i 
området«. Sagerne vedrører cirka 8.000 grundejere. 
</p><p><b class="ext-link">LEDER </b><a class="embeddedlink" href="http://politiken.dk/debat/ledere/ECE2619137/der-er-gaaet-kafka-i-boligskatten/">Der er gået Kafka i boligskatten</a></p><p>
Skatteminister Benny Engelbrecht (S) skriver i en mail, at han »vil sikre, at 
Ombudsmanden får en fyldestgørende besvarelse«. 
</p><p>
Ifølge ministeren er det ikke korrekt, at Skat »ikke vil genoptage sager, som 
boligejere har ret til at få genoptaget«, men det er »rigtigt, at Skats 
procedurer ikke har været gode nok, og at sagsbehandlingstiderne er for 
lange«. 
</p><p class=" bl-elem">
»Derfor er der behov for at kigge på området. Det er Skat i gang med, og jeg 
kan ikke understrege vigtigheden heraf nok«, skriver ministeren. 
</p>	
</div>

</div></body></html>
