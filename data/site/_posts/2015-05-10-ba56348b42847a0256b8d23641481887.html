---
layout:     post
title: 	    "Minister: »Vi kan i den grad være vores indsats bekendt«"
post_author:	    
post_date:	    Sun, 10 May 2015 10:32:16 +0200
post_site:	    politiken.dk 
post_link:	    http://politiken.dk/udland/fokus_int/Ebola/ECE2663357/minister-vi-kan-i-den-grad-vaere-vores-indsats-bekendt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Ebola-epidemi</h4>
<div class="fakta-body"><p>
Ebola er navnet på en dødelig infektionssygdom, som er opkaldt efter floden 
Ebola i Congo, hvor den første gang blev konstateret i 1976. 
</p>
<p>
En stribe vestafrikanske lande som Liberia, Sierra Leone og Guinea er hårdt 
ramt af sygdommen. 
</p>


</div>
</div>
<p>
Der var ingen moralske grunde til, at Danmark skulle have sagt ja, da 
Verdenssundhedsorganisationen, WHO, og flere andre FN-organisationer bad 
Danmark om at evakuere og behandle deres ebolasmittede sundhedsarbejdere fra 
epidemien i Vestafrika. 
</p><p>
Det fastslår sundhedsminister Nick Hækkerup (S) med henvisning til den store 
danske indsats på andre områder i bekæmpelsen af den dødelige sygdom.
</p><h3>
Andre hjalp
</h3><p>
Han afviser, at Danmark har spillet en slags kynisk sorteper, ved hver gang 
enten at undlade at svare eller i et tilfælde direkte sige nej, når der var 
brug for hjælp. 
</p><p>
Andre lande valgte også ’at sidde på hænderne’ og vente på, at en i kredsen 
meldte sig. Det fremgår også af Politikens aktindsigt, at andre lande bare 
sagde nej.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/Ebola/ECE2663067/danmark-sagde-nej-til-ebolasyge/">Danmark sagde nej til ebolasyge</a></p><p>
Frankrig, Tyskland, Schweiz og Holland gjorde det modsatte. Landene tog deres 
del – nølende og efter tidsfristerne var udløbet, men ingen af de seks 
patienter, som FN bad om assistance til, blev efterladt til at dø i 
Vestafrika – heller ikke selv om det var lokalt personale, som ikke var 
omfattet af EU’s aftale med FN om hjælp. 
</p><h3>
»Det er svært at isolere det ene fra det andet«
</h3><p><i class=" bl-elem">Nick Hækkerup, vores nabolande ville godt hjælpe dem?</i></p><p>
»Det var det rigtige sted at stille sig for Danmark, vi valgte at prioritere 
en lang række andre former for hjælp«.
</p><p><i class=" bl-elem">Men derfor var der jo alligevel ledige senge i Hvidovre og Skejby?</i></p><p>
»Det er rigtigt, men i det samlede billede spillede det ind, at vi i meget 
stort omfang hjalp med sundhedspersonale, økonomisk støtte og andre ting. 
Det er svært at isolere det ene fra det andet«.
</p><div class="art-quote article-box">
<p class="quote"/>
<blockquote>
<p class="quote-txt">
Havde der været en syg dansker, så havde vi selvfølgelig taget vedkommende hjem
</p>
<p class="sender">
Nick Hækkerup, sundhedsminister 
</p>
</blockquote>
</div><p><i>Har det noget at gøre med, at det ville være politisk ubekvemt at modtage 
patienter, som vi ikke var tvunget til at tage os af?</i><br/><br/>
»For mig er det afgørende det, der er aftalt i EU«.</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/ECE2662035/hbfgnfg/">10 slides: Sådan vendte 
Danmark ryggen til ebolapatienter</a></p><p><i class=" bl-elem">Andre lande tænkte ikke sådan?</i></p><p>
»De kan have haft andre overvejelser«. 
</p><p><i class=" bl-elem">Og du føler ikke et moralsk ansvar, når WHO og FN – som vi ellers er stærke 
støtter af – beder om hjælp til deres syge ansatte?</i></p><p>
»Jeg synes, at det er fornuftigt, at vi inden for EU laver et system, som 
omfatter sundhedspersonale fra EU-lande og internationale medarbejdere i FN, 
WHO og andre organisationer«.
</p><h3>
»Vi er i topfem«
</h3><p><i class=" bl-elem">Så Tyskland, Holland og Frankrig var pladderhumanister og hjalp alligevel?</i></p><p>
»Nej, bestemt ikke«.
</p><p><i class=" bl-elem">Hvorfor gjorde I så ikke det samme?</i></p><p>
»Man må vælge sin indsats, og vi kan i den grad være vores bekendt. Det er et 
samlet billede«.
</p><p><i class=" bl-elem">Var I bange for, at smitten kunne sprede sig, og ville I derfor kun 
behandle det højst nødvendige?</i></p><p>
»Nej, det kan jeg garantere dig for. Havde der været en syg dansker, så havde 
vi selvfølgelig taget vedkommende hjem«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/Ebola/ECE2661191/i-dag-er-liberia-ebola-frit/">I dag er Liberia ebola-frit</a></p><p><i class=" bl-elem">Det er klart, men her er det ikke danskere?</i></p><p>
»Det er bare for at sige, at vi kunne håndtere behandling af ebolasyge«.
</p><p><i class=" bl-elem">Løber vi så ikke fra et moralsk ansvar?</i></p><p>
»Jo, hvis vi var ligeglade, men vi sender læger og sygeplejersker, vi giver 
penge, vi er i topfem med hjælpen mod ebola relativt set«. 
</p><p><i class=" bl-elem">Man kunne tro, at regeringen købte aflad for ikke at tage andre landes syge 
herop?</i></p><p class=" bl-elem">
»Hvis det var begrundelsen, så havde vi jo ikke sendt danskerne derned eller 
stillet med hjælp til evakuering«.
</p>	
</div>

</div></body></html>
