---
layout:     post
title: 	    "Tragisk Danmark-Ekspedition var også en vild kærlighedshistorie viser nyt bogværk"
post_author:	    
post_date:	    Sun, 10 May 2015 12:42:44 +0200
post_site:	    politiken.dk 
post_link:	    http://politiken.dk/kultur/boger/ECE2662419/tragisk-danmark-ekspedition-var-ogsaa-en-vild-kaerlighedshistorie-viser-nyt-bogvaerk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Vi kommer hjem igen! Dagligliv og drama - Danmark-Ekspeditionen til 
Nordøstgrønland 1906-08</h4>
<h5>
Søren Frandsen og Mette Karlsson</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Gyldendal, 456 sider.
</p></div>
</div><p>
Det var både et socialt eksperiment, en vovelig opdagerfærd og en mandedrøm om 
udødelighed, da Ludvig Mylius-Erichsen i 1906 stævnede mod Nordøstgrønland. 
</p><p>
Sammen med ham var 27 besætningsmedlemmer i alderen fra 17 til 39 år og 
opgaven var klar: At kortlægge de sidste hvide pletter på landkortet over 
den store ø. 
</p><p>
Det hele endte i en tragedie, som for længst er blevet en heroisk og national 
myte, men Danmark-Ekspeditionen bliver ved med at fascinere. Ganske ofte 
kommer nye udgivelser, som føjer endnu nogle facetter til forståelsen af, 
hvad der førte til døden for de tre mænd på Mylius-Erichsens slædehold i 
’79-Fjorden’. Men også graver sig dybere ind i selve det univers, som 
deltagerne etablerede. 
</p><p>
Og nu viser det sig minsandten, at Danmark-Ekspeditionen også var en vild 
kærlighedshistorie. Det afslører en af de kunstnerdagbøger, som 
offentliggøres i et nyt bogværk om den dramatiske polarfærd. 
</p><h3>
En skat åbenbares 
</h3><p>
Mylius-Erichsens første ekspedition til Grønland i 1902-04, hvor Knud 
Rasmussen og Peter Freuchen var med, havde været ’litterær’. 
</p><p>
Ekspedition nummer 2, den på det gode skib ’Danmark’, som havde nationens 
fulde bevågenhed, havde vigtige kartografiske opgaver, men havde også et 
stort kunstnerisk islæt. 
</p><p>
Mylius-Erichsen, der var meget interesseret i malerkunst, havde hyret malerne 
Aage Bertelsen og Achton Friis til at udødeliggøre ekspeditionen gennem 
deres tegne- og malerkunst. 
</p><p>
Hidtil har indholdet i Bertelsens og Friis’ dagbøger ikke været offentligt 
kendt, men takket være Søren Frandsen og Mette Karlsson, som står bag 
bogværket med titlen, der blev gjort så frygteligt til skamme, ’Vi kommer 
hjem igen!’, er det nu muligt at læse betydelige uddrag af dem, og det er en 
skat, der i mere end én forstand bliver åbenbaret. 
</p><h3>
En nær, men fjern samtalepartner 
</h3><p>
Achton Friis endte, efter Mylius-Erichsens død, med at skrive det store 
officielle værk om Danmark-Ekspeditionen bl.a. med udgangspunkt i sine egne 
dagbøger. 
</p><p>
Nu træder han frem som forelsket, og det viser sig, at alt, hvad han skriver 
om langturens malerarbejde, jagt, kulde og strabadser, er henvendt til hans 
elskede hjemme i Danmark. Hun har givet ham et brev og et digt med på 
rejsen, og her er en bid af Achtons første svar: 
</p><div class="art-quote article-box">
<p class="quote"/>
<blockquote>
<p class="quote-txt">
Gud hjælpe mig - elendige stakkel er jeg
</p>
<p class="sender">
</p><p class=" bl-elem">Achton Friis</p> 

</blockquote>
</div><p/><p>
»Hvorfor er jeg rejst fra jer? Jeg tænkte mig ikke, at længslen ville blive så 
stærk. Jeg har ingen anden tanke i mig, end den om den lange tid, der skal 
gå. Og det går nu op for mig, at jeg har det ligesom fyrst Aaran: først i 
tredje akt forstår jeg, hvad der foregik i anden akt. Altså ligger jeg her 
og tænker på dig. 
</p><p>
Før kendte jeg dig som de andre. Jeg så, hvor smukke I var alle sammen, og jeg 
gik uden om jer. Vi forstod ikke helt hinandens sprog; men når jeg rørte ved 
mit spil, så dansede I derefter, uden sans for hvor spillet kom fra. Vi gik 
uden om jer – for I var pigerne, der dansede på græsset, og jeg var trolden, 
der spillede i højen under jer. Men nu er du brudt ud af rækken, du har talt 
til mig. Gud hjælpe mig – elendige stakkel er jeg. Og du har digtet om mig 
og sagt, at livet kun er, hvor hjerterne brænder«. 
</p><p>
Friis skriver hele turen igennem til sin elskede hjemme i Danmark. Hun bliver 
hans nære, men dog fjerne samtalepartner, og kærlighedserklæringerne blander 
sig med alt det, han oplever. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00935/side_159_friis_tegn_935106w.jpg" alt="" border="0"/><span class="caption"><span class="f-img-caption">Skildring. 
</span>Achton Friis skrev flere Kroniker om Danmark-Ekspeditionen i Politiken efter hjemkomsten. Her tegner han i messen. Foto fra bogen.</span></span></p><p>
Mandskabet på Danmark kom fra mange sociale lag og bestod ud over af diverse 
videnskabeligt uddannede, intellektuelle og kunstnere af søfolk og 
håndværkere. 
</p><p>
Alle skulle i princippet være lige, men Mylius-Erichsen var ikke desto mindre 
og helt indiskutabelt lederen, indtil andre efter hans død måtte tage over, 
og han var virkelig savnet i den lange periode af uvished, før det kom for 
en dag, at han var omkommet i slutningen af november 1907. 
</p><p>
Aage Bertelsen, der efter grønlandsfærden slog sig ned som landskabsmaler i 
Birkerød, var dog ikke helt tilfreds med hans lederskab: 
</p><p>
19. februar 1907: »... på skibet er den forfærdeligste uorden og det 
utroligste svineri. Ingen orden, ingen kommando – lederne elsker svineriet, 
sømændene og adskillige andre tager, hvad de har brug for, af alt, ødsler 
med det og bestiller ellers ikke meget, men det er ikke deres skyld; det er 
kommando, der mangler; og dog går det meste ganske godt (...) der skal noget 
held til, at turen skal lykkes, men vistnok meget uheld til, for at vi ikke 
skulle komme hjem«. 
</p><h3>
Fra et bankende hjerte 
</h3><p>
Der er skrevet meget om Danmark-Ekspeditionen, men dette charmerende værk 
udmærker sig ud over dagbogsuddragene ved det elementært fascinerende 
illustrationsmateriale, herunder mange malerier og tegninger af Bertelsen og 
Friis, hvoraf en del ikke har været vist før. 
</p><p>
Arktisk Institut har bidraget med fantastiske arkivalier, herunder 
fotografier, og bogen er spækket med uddrag fra breve, avisartikler og 
lister med oplysninger om planlægningen af turen, anskaffelser etc. 
</p><p>
Et brev, hvori Johannes V. Jensen roser Achton Friis for dennes færdige bog om 
ekspeditionen, er også medtaget, og mon ikke den store forfatters ord må 
have ansporet Friis ganske til at kaste sig ud i sin store præstation: ’De 
danskes øer’ og de andre pragtværker om Danmark, han skrev og tegnede til 
sammen med Johannes Larsen. 
</p><p><b class="ext-link">LÆS OSGÅ</b><a class="embeddedlink" href="http://politiken.dk/kultur/boger/ECE1113916/polarhistoriens-stoerste-hippie-passede-paa-knud-rasmussen/">Polarhistoriens største hippie 
passede på Knud Rasmussen</a></p><p>
For både kendere og nytilkomne til dette danske eventyr med fatal udgang i det 
høje Nord, er der således masser af gods i bogen, som føres helt op til vore 
dage ved at runde af med akvareller og grønlandsindtryk fra Per Kirkeby. 
</p><p>
Men det er Achton Friis’ bankende varme hjerte, som går stærkest igennem. Det 
har altid undret denne anmelder, at fortidens gæve opdagelsesrejsende, altid 
mænd, bare sådan kunne smutte af sted fra deres kæreste i årevis. Friis’ 
dagbøger viser, hvor svært det faktisk kunne være. 
</p><p class=" bl-elem">
Men også hvilket indtryk det gjorde på ham, at tre af rejsekammeraterne, 
Mylius-Erichsen, Høeg Hagen og Brønlund, aldrig skulle komme hjem til deres 
kære igen. 
</p>	
</div>

</div></body></html>
