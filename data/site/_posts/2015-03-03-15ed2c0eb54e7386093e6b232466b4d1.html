---
layout:     post
title: 	    "Irans atomprogram: Så langt er forhandlingerne nået"
post_author:	    
post_date:	    Tue, 03 Mar 2015 21:31:29 +0100
post_site:	    politiken.dk 
post_link:	    http://politiken.dk/udland/ECE2571052/irans-atomprogram-saa-langt-er-forhandlingerne-naaet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forhandlingerne om Irans atomprogram foregår mellem Iran på den ene side og de 
fem permanente medlemmer af FN's Sikkerhedsråd - USA, Frankrig, Kina, 
Rusland og Storbritannien - plus Tyskland - på den anden side. 
</p><p>
Især det seneste år har parterne forhandlet intenst for at nå en aftale. 
Forhandlingerne tog således for alvor fart, da Iran fik en ny præsident - 
Hassan Rohani - i 2013. <span class="img-contimg-fl-right"><img class="image inlineLightBox" src="http://multimedia.pol.dk/archive/00917/Mideast_Iran_Nuclea_917741v.jpg" alt="" border="0"/><span class="caption"><span class="f-img-caption">præsident. 
</span>Irans præsident Hassan Rohani. Foto: AP</span></span></p><p>
Atomaftalen, der oprindeligt havde deadline i juli 2014, er trods tilnærmelser 
fra parterne ikke faldet på plads. Den seneste deadline hedder 31. marts 
2015 for det politiske indhold af aftalen. Den samlede aftale skal ligge 
færdig senest 30. juni 2015. 
</p><p>
To centrale punkter skiller parterne: 
</p><p><b>1. Hvor meget uran skal Iran have lov til at centrifugere?</b> Iran står 
hårdt på sit krav om retten til at have et atomprogram. Landet ønsker at 
være på omgangshøjde med den teknologiske udvikling, og særligt i den 
reformkritiske del af Iran er der et ideologisk ønske om, at Iran skal være 
uafhængig af Vesten. I løbet af de igangværende forhandlinger er parterne 
nået til enighed om, at Iran har ret til at have et atomprogram, så længe 
intentionerne med programmet er fredelige. 
</p><p><b>2. Hvor hurtigt skal de internationale, økonomiske sanktioner mod Iran 
ophæves?</b> De første amerikanske sanktioner mod Iran går tilbage til 
1979. I seks omgange har FN's Sikkerhedsråd vedtaget sanktioner, ligesom EU 
har vedtaget økonomiske sanktioner. Sanktionerne har særligt i de seneste 
tre år påvirket den iranske økonomi i mærkbar grad.
</p><p>
Irans store middelklasse har således mærket en tydelig nedgang i 
levestandarden, og den fattigste del af iranerne har fået mærkbart sværere 
ved at klare sig. De vestlige land har gentagne gange slået fast, at det er 
sanktionerne, der har tvunget Iran til forhandlingsbordet - et argument, som 
Iran afviser. 
</p><p class=" bl-elem">
Ophævelse af sanktionerne er ikke uproblematisk. Mange af de amerikanske 
sanktioner er inkorporeret i amerikansk lovgivning og kræver derfor 
Kongressens medvirken for at blive ophævet. Også FN-sanktionerne er 
besværlige at ophæve fra den ene dag til den anden. De sanktioner, der 
lettest kan ophæves, er EU's sanktioner. Det forlyder derfor fra de 
igangværende forhandlinger, at det i første omgang hovedsageligt er de 
europæiske sanktioner, der forhandles om at ophæve. 
</p>	
</div>
</div></body></html>
