---
layout:     post
title: 	    "Undren på rådhuset: Lad Titanic gå ned, Morten Kabell"
post_author:	    
post_date:	    Thu, 30 Apr 2015 14:13:59 +0200
post_site:	    politiken.dk 
post_link:	    http://politiken.dk/indland/ECE2649563/undren-paa-raadhuset-lad-titanic-gaa-ned-morten-kabell/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Det virker til at være en tilfældig omgang med borgernes penge
</p>
<p class="sender">
Mette Annelie Rasmussen, Radikale Venstre 
</p>
</blockquote>
</div><p>
Det er højst besynderligt og meget bekymrende, når Enhedslistens teknik- og 
miljøborgmester i Københavns Kommune Morten Kabell gør klar til at genoplive 
de københavnske bycykler. Det mener Radikale Venstres teknik- og 
miljøordfører i Københavns Borgerrepræsentation, Mette Annelie Rasmussen. 
</p><p>
»Jeg har ikke længere tillid til GoBike og forstår ikke, at forvaltningen og 
borgmesteren har det. Det ene øjeblik kan de ikke levere, det næste kan de 
helt sikkert. Det bekymrer mig rigtig meget, når Kabell siger, at alt er 
fint igen. Det virker til at være en tilfældig omgang med borgernes penge«, 
siger teknik- og miljøordføreren. 
</p><p>
I midten af april <a href="http://politiken.dk/indland/ECE2629473/koebenhavn-dropper-prestigeprojekt-bycyklerne-laegges-i-graven/" target="_blank">dødsdømte 
Morten Kabell projektet</a>, fordi firmaet GoBike ikke har været i stand til 
at levere de nye, moderne bycykler efter aftalen. 1.860 bycykler skulle den 
1. april være på gaden, men kun 424 cykler er blevet leveret. Samtidig 
mangler der op mod 80 af de ladestationer, hvor kunderne kan hente og 
aflevere cyklerne. 
</p><p><b class="ext-link">NYHED</b><a class="embeddedlink" href="http://politiken.dk/indland/ECE2649672/borgmester-vil-ikke-bremse-prestigeprojekt-vi-gambler-ikke-med-kommunens-penge/">Borgmester vil køre prestigeprojekt videre: 
Der kommer 1.000 cykler på gaden til sommer</a></p><p>
By- og Pendlercykelfonden bag el-bycyklerne stillede derfor et ultimatum til 
GoBike, der fik besked på at levere samtlige 1.860 aftalte cykler inden 1. 
maj, hvis ikke projektet skulle erklæres konkurs. 
</p><p>
Men ultimatummet er nu trukket i land, da GoBike ifølge Morten Kabell har 
leveret de nødvendige garantier. Firmaet vil derfor få forlænget 
leveringsfristen, så den første leverance af cyklerne først skal stå klar 
over sommeren. Det er den beslutning, Radikale Venstre i København reagerer 
skarpt på. 
</p><p>
»Aftalen er, at GoBike skal levere alle bycyklerne i morgen. Det er vi blevet 
orienteret om af forvaltningen. Hvis cyklerne først kommer over sommeren, 
giver det meget lidt mening. Vi troede på borgmesteren optimisme og lod 
derfor projektet køre, men det gør vi efterhånden ikke længere. Vi er ved at 
være der, hvor tålmodigheden er opbrugt«, siger Mette Annelie Rasmussen. 
</p><h3>
Konservative: Lad Titanic gå ned 
</h3><p>
I aften samles Københavns Borgerrepræsentation til det, der forventes at blive 
et maratonmøde om el-bycyklerne. Borgmester Morten Kabell skal redegøre for 
hele forløbet, og samtidig har Venstre og Konservative stillet et forslag om 
at bryde kontrakten med GoBike, »hvis kommunen kontraktfrit kan stoppe 
anskaffelsen af yderligere cykler«. 
</p><div class="art-quote article-box">
<p class="quote"/>
<blockquote>
<p class="quote-txt">
Morten Kabell skal trække vejret dybt og tænke sig godt om
</p>
<p class="sender">
Jakob Næsager, Konservative 
</p>
</blockquote>
</div><p/><p>
Konservatives medlem af Københavns Borgerrepræsentation Jakob Næsager er 
ligesom Mette Annelie Rasmussen fra Radikale Venstre stærkt kritisk over for 
borgmesterens pludselige kovending og beslutningen om at fortsætte projektet 
med moderne el-bycykler trods dødsdommen for to uger siden. 
</p><p>
»Det virker krampagtigt, når han for alt i verden vil have det op at stå. Jeg 
synes, Morten Kabell skal trække vejret dybt og tænke sig godt om, inden han 
går videre med projektet«, siger han: 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2630140/konkurstruet-firma-naegter-at-opgive-bycyklerne/">Konkurstruet firma nægter at 
opgive bycyklerne</a></p><p>
»Det er et latterligt prestigeprojekt, og derfor vil borgmesteren gøre alt for 
at rede projektet, men virkeligheden er bare, at det er håbløst og dødfødt. 
Lad Titanic gå ned. Hotellerne har masser af cykler til udlejning til 
turisterne«. 
</p><p>
Morten Kabell forsvarer sin beslutning: 
</p><p>
»De borgerlige partier på kommunen siger igen og igen, at vi gambler med 
kommunens penge. Det gør vi netop ikke ved at fortsætte her. Ved at få disse 
bankgarantier er vi sikret, hvis GoBike går konkurs inden for den otteårige 
periode, der er aftalt omkring de nye bycykler«, siger borgmesteren: 
</p><p>
»Hvis vi accepterer den nye aftale, så har vi sikkerhed for vores penge, også 
hvis GoBike går konkurs«. 
</p><h3>
1000 el-bycykler på gaden til sommer 
</h3><p>
Morten Kabell forklarer til Politiken, at der ifølge den nye leveranceplan vil 
være 1.000 el-bycykler på gaderne i København og på Frederiksberg til 
sommer. Resten kommer inden 1. oktober. Men den går ikke, siger Jakob 
Næsager. 
</p><p>
»GoBike er i forvejen bagud med leveringen af både cykler og standere. Hvis vi 
både mangler cykler og standere, bør vi stoppe projektet. I aften skal der 
være 1.860 bycykler på gaden, ellers skal vi ophæve kontrakten«, mener han. 
</p><p>
Konservative har fra starten været store kritikere af projektet, som de mener, 
er ideologisk drevet. Problemet er, at der ganske enkelt ikke er marked for 
turistcykler, og samtidig er cykelmodellen med tablet og el-motor oven i 
købet alt for kompliceret, lyder kritikken. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2633417/venstre-om-forliste-bycykler-et-ekstravagant-fantasiprojekt-som-var-doedsdoemt/">Venstre om forliste bycykler: 
Et ekstravagant fantasiprojekt, som var dødsdømt</a></p><p>
Over otte år har Københavns og Frederiksberg Kommune afsat 88 millioner kroner 
til projektet. Københavns Kommune har på nuværende tidspunkt lagt 5,26 
millioner i bycykelfonden, samt 1,5 million til en prøveperiode. Nu har 
GoBike altså umiddelbart stillet de garantier, som gør politikerne og By- og 
Pendlercykelfonden i stand til at tro på projektet igen. 
</p><p>
Mette Annelie Rasmussen går alligevel så langt som til at kalde Kabells 
slingrekurs for et »demokratisk problem«. 
</p><p>
»En helt almindelig københavner må tænke, at vi ikke ved, hvad vi laver på 
rådhuset. Slingrekursen er et demokratisk problem og får os til at tvivle på 
Morten Kabells dømmekraft i denne sag. Det gør os utrygge ved og usikre på 
beslutningerne i forvaltningen. Man det virker som om, at man ikke har taget 
sagen alvorligt nok. Der må være en stringens håndtering af borgernes 
penge«, siger hun. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00915/gobikeJH-620px-MFC-_915572a.jpg" alt="" border="0"/></span></p>	
</div>

</div></body></html>
