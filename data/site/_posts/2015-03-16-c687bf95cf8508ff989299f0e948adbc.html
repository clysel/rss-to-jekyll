---
layout:     post
title: 	    "280.000 domæneejeres hemmelige kontaktoplysninger offentliggjort i stort Google-læk"
post_author:	    Martin Bernth
post_date:	    Mon, 16 Mar 2015 08:04:59 +0000
post_site:	    www.version2.dk 
post_link:	    http://www.version2.dk/artikel/280000-domaeneejeres-hemmelige-kontaktoplysninger-offentliggjort-i-stort-google-laek-103256?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>En kæmpelækage af personlige oplysninger på langt over en kvart million domænejere, kan få store konsekvenser for både velmenende domæneejere samt de mere lyssky af slagsen, som ellers troede, at deres kontaktoplysninger var gemt sikkert fra offentligheden. <a href="http://arstechnica.com/security/2015/03/epic-google-snafu-leaks-hidden-whois-data-for-280000-domains/">Det skriver Ars Technica.</a></p>

<p>Lækket er gået ud over den professionelle cloud-tjeneste ‘Google Apps for Work’, som i samarbejde med domæneregitratoren eNom tilbød kunder at få hemmeligholdt deres kontaktoplysninger - de såkaldte ‘whois’-data - medmindre en decideret dommerkendelse forlangte dem udleveret.</p>

<p>Men en fejl i softwaren, som angiveligt ligger i integrationen mellem de to virksomheders platforme, bevirkede, at systemet ændrede oplysningernes klassifikation fra ‘hemmelig’ til ‘offentlig’, så snart kunderne skulle forny deres domæne-registrering.</p>

<p>Fejlen har stået på siden midten af 2013 og blev opdaget i sidste måned, hvorefter hullet blev lukket fem dage efter.</p>

<p>Selvom mange ikke opgiver de rigtige oplysninger i forbindelse med oprettelsen af et domænenavn vil omfanget af lækket formentlig alligevel betyde, at handel med de lækkede kontaktoplysninger i internettets mørke afkroge snart vil opstå, skriver Ars Technica.</p>
  </section></div></body></html>
