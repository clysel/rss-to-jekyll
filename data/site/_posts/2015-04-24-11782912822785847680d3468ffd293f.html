---
layout:     post
title: 	    "Finsk fastfoodbiks serverer lækre, arabiske hakkedrenge "
post_author:	    
post_date:	    Fri, 24 Apr 2015 09:41:19 +0200
post_site:	    politiken.dk 
post_link:	    http://politiken.dk/mad/anmeldelser/restaurantanmeldelser/ECE2639650/finsk-fastfoodbiks-serverer-laekre-arabiske-hakkedrenge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fafa’s</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Store Kongensgade 18, Kbh K
</p><p>
Vi betalte 200 kr. for to
</p><p class=" bl-elem"><a class=" bl-elem" href="http://www.fafas.dk" target="_blank">www.fafas.dk</a></p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
Brødene bliver bagt hver dag i Fafa?s ovne, og den hjemmebagte friskhed 
kunne smages ved første bid af de bløde, luftige hvedepuder
</p>
</blockquote>
</div><p>
Antallet af dårlige shawarmaer, jeg har spist klokken 4 om morgenen i 
København, kan ikke tælles på to hænder. 
</p><p>
Tørt masseproduceret pitabrød, halvgamle strimler fra den evigt roterende 
kødklump og et sprøjt industriel creme fraiche-dressing fra Inco er ofte 
det, man får i hånden, når man er sulten efter klokken 24. Hvad enten det er 
pizzeriaer, shawarmahuse eller burgerkæder, er niveauet for natmad 
ufatteligt lavt her i byen. 
</p><p>
Det virker, som om nogen kollektivt har besluttet, at de, der spiser om 
natten, enten er så fulde eller så søvnige, at de ikke fortjener mad, man 
ville have lyst til at spise, mens solen var oppe. 
</p><h3>
Fafa lever ikke op til fordommene 
</h3><p>
Det forsøger nogle finner nu at lave om på. De har åbnet Fafa’s i Indre By, 
der serverer retter fra det mellemøstlige og israelske mezzekøkken og har 
åbent både fredag og lørdag til klokken 4 om morgenen. Fafa’s er en del af 
en finsk fastfoodkæde, der allerede har fire steder i Helsinki. 
</p><p>
Fastfood, kæderestaurant og en placering tæt på Boltens Gårds fulde masser er 
ikke noget, der plejer at udløse et sted, hvor man har lyst til at spise. 
Men Fafa’s lever absolut ikke op til fordommene. 
</p><p>
I stedet er Fafa’s en fastfoodrestaurant, der laver alting selv, og maden er 
kun ’fast’ i den betydning, at den bliver lavet med det samme foran dig. 
</p><p><b class="ext-link">ANMELDELSE</b><a class="embeddedlink" href="http://politiken.dk/mad/anmeldelser/restaurantanmeldelser/ECE2413569/billigt-gadekoekken-imponerer-med-usaedvanlige-retter/">Billigt gadekøkken imponerer med 
usædvanlige retter</a></p><h3 class="fotoheader">Fafa's</h3>
<div class="slider-container article-foto-gallery-container desk" data-ga-main-section="mad" data-mode="inline" data-ga-section="Restaurantanmeldelser" data-gallery-id="2639698">
<div class="slider">
<div class="slide">
<div class="image landscape">
<img src="http://multimedia.pol.dk/archive/00930/Madanmeldelse_-_Faf_930352y.jpg" alt=""/>
</div>
<p class="caption">
<b>1 af 8.</b>
<span>Foto: Finn Frandsen</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00930/Madanmeldelse_-_Faf_930351y.jpg" alt=""/>
</div>
<p class="caption">
<b>2 af 8.</b>
<span>Foto: Finn Frandsen</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00930/Madanmeldelse_-_Faf_930349y.jpg" alt=""/>
</div>
<p class="caption">
<b>3 af 8.</b>
<span>Foto: Finn Frandsen</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00930/Madanmeldelse_-_Faf_930348y.jpg" alt=""/>
</div>
<p class="caption">
<b>4 af 8.</b>
<span>Foto: Finn Frandsen</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00930/Madanmeldelse_-_Faf_930347y.jpg" alt=""/>
</div>
<p class="caption">
<b>5 af 8.</b>
<span>Foto: Finn Frandsen</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00930/Madanmeldelse_-_Faf_930346y.jpg" alt=""/>
</div>
<p class="caption">
<b>6 af 8.</b>
<span>Foto: Finn Frandsen</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00930/Madanmeldelse_-_Faf_930345y.jpg" alt=""/>
</div>
<p class="caption">
<b>7 af 8.</b>
<span>Foto: Finn Frandsen</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00930/Madanmeldelse_-_Faf_930344y.jpg" alt=""/>
</div>
<p class="caption">
<b>8 af 8.</b>
<span>Foto: Finn Frandsen</span>
</p>
</div>
</div>
<a class="show-full-screen" href="http://politiken.dk/2639698">Se i fuld skærm</a>
<span class="prev"/>
<span class="next"/>
</div><p/><h3>
Ingen bordbetjening og lugt af friture 
</h3><p>
Allerede ved disken kan man se, at Fafa’s kan og vil noget mere end din 
normale natmadspusher. Her er grønne spicy oliven og flasker med postevand 
til fri afbenyttelse. Bestik og tykke servietter står klar ved de høje 
borde, hvor der er plads til 10-12 gæster. 
</p><p>
Fafa’s lyse omgivelser er helt klart hyggeligere end en grillbar, men forvent 
ikke en restaurant. Fafa’s har ikke noget toilet, der er ingen 
bordbetjening, og når du går ud derfra, lugter alt, hvad du har på, af 
friture. Det er maden snarere end omgivelserne, som værd at komme igen 
efter. 
</p><p>
Størstedelen af menuen er pitabrød med forskellig slags fyld. Særligt de 
friskbagte pitabrød hæver Fafa’s langt over mange af konkurrenterne. 
</p><p>
Brødene bliver bagt hver dag i Fafa’s ovne, og den hjemmebagte friskhed kunne 
smages ved første bid af de bløde og luftige hvedepuder. Indersiden af 
pitaens luftlomme var smurt med den sødligt stærke sauce matbuha, som er en 
slags eksotisk ketchup lavet af tomater, chili og peberfrugter. Endnu en 
hjemmelavet detalje, man sjældent ser herhjemme. 
</p><p><b class="ext-link">TENDENS</b><a class="embeddedlink" href="http://politiken.dk/mad/madnyt/ECE2402378/den-mexicanske-taco-buldrer-frem-i-koebenhavn/">Den mexicanske taco buldrer frem i 
København</a></p><h3>
Arabisk hakkebøf havde god stegeskorpe
</h3><p>
Men det bedste var næsten kødet. Fafa’s serverer kabab, noget ganske andet end 
döner kebab, den vertikalt drejede kødklump, som er den version af den 
mellemøstlige klassiker, man ser mest af herhjemme. 
</p><p>
Fafa’s kabab er i stedet en lille bøf af hakkekød med masser af krydderier. 
Kødet havde en god grillsmagende stegeskorpe og var fuldt af krydret 
kødsmag, en mellemøstlig udgave af hakkebøffen. 
</p><p>
Denne version blev serveret med en cremet, helt blød fetaost med masser af 
fåremælkesmag, grøn koriander og en hjemmelavet chiliolie. En 
appetitvækkende trikolore af grønt, hvidt og rødt. Salt manglede der, men 
det kunne man selv drysse på fra saltbøsserne på bordene. Har man lyst, og 
det har man, kan man også få mere af den sindssygt stærke og gode chiliolie, 
hvis man spørger personalet. 
</p><h3>
Fremragende betjening fra flinke finnere
</h3><p>
De flinke finske folk, der har stedet, er endnu et aktiv, der får Fafa’s til 
at fjerne sig fra kæderestaurantens normale konventioner. Finnerne ved, hvad 
de serverer, og uddyber gerne for de nysgerrige. 
</p><p>
De giver gode anbefalinger til, hvad man skal vælge, og de er oprigtigt 
interesserede i bagefter at høre, hvordan det smager. 
</p><h3>
Hæver niveauet for natmad i København 
</h3><p>
Ærgerligt er det dog, at jeg flere gange har oplevet, at de selv tidligt på 
aftenen måtte melde om udsolgt af flere ting på menuen. Én aften var pommes 
fritterne udgået. Det viste sig dog at være held i uheld, at de derfor kun 
havde dem lavet på søde kartofler tilbage. De glow stick-orange fritter var 
helt nyfritterede, velgørende sprøde og smagte af sødmefyldt stivelse. 
Virkelig vellavet. 
</p><p>
Også en mezzetallerken med et farverigt udbud af auberginer, hummus, falafel, 
tabule og matbuha viste gode takter. 
</p><p>
Igen manglede et skud salt, men hummusen havde den rigtige cremede konsistens 
og smag, og særligt falaflerne er værd at nævne. De små brune bolde havde et 
godt sprødt ydre med et flot persillegrønt indre og eksploderede i 
spidskommensmag, når man tog en bid. 
</p><p>
Ud over vand serverer Fafa’s kun sodavand. Til gengæld er der et godt opbud af 
økologiske flasker fra Naturfrisk, hvor den med ingefær smager så meget af 
roden, at man næsten foranlediges til at tro, det er sundt. 
</p><p class=" bl-elem">
Fafa’s ambitiøse fastfood løfter niveauet for den københavnske natmad, og det 
smager så godt, at man også får lyst til at spise det i dagslys helt uden 
promiller. 
</p>	
</div>

</div></body></html>
