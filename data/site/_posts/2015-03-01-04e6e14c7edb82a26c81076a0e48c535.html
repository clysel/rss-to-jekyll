---
layout:     post
title: 	    "Silkeborg vinder i 19. forsøg. På udebane. Over nummer tre."
post_author:	    
post_date:	    Sun, 01 Mar 2015 16:26:06 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2568832/silkeborg-vinder-i-19-forsoeg-paa-udebane-over-nummer-tre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Superligaens absolutte bundprop Silkeborg vandt sin første kamp i sæsonen i 
19. spillerunde. 
</p><p>
Randers blev besejret 2-1 på sin egen bane søndag eftermiddag i en kamp, hvor 
silkeborgenserne var bedre, end de har været hidtil i sæsonen. 
</p><p>
Nicolai Agger scorede for Silkeborg i første halvleg. Djiby Fall udlignede for 
hjemmeholdet i anden halvleg, mens Daniel A. Pedersen igen bragte Silkeborg 
foran, da Adeole Runsewe straffede en Randers-fejl og snuppede bolden. 
</p><p>
Hjemme på egen bane burde Superligaens nummer tre ikke have været i problemer 
mod ligaens absolutte bundhold, som i 18 kampe kun har hentet fire point for 
fire uafgjorte kampe. 
</p><p>
Men det kom Randers altså. 
</p><h3>
Et par fejl effektivt udnyttet 
</h3><p>
Det var ikke, fordi Silkeborg skabte et hav af chancer, men gæsterne forstod 
denne søndag at udnytte de fejl, som Randers-spillerne begik. 
</p><p>
Randers havde været tæt på et par gange, først og fremmest da Djiby Fall ramte 
stolpen med et hovedstød efter ni minutter, og Nicolai Brock-Madsen sparkede 
returbolden lige forbi mål. 
</p><p>
Så det var stik imod spil og chancer, da Nicolai Agger bragte gæsterne foran 
1-0 efter en halv time. 
</p><p>
Randers skabte en masse i første halvleg, men havde langt sværere ved at holde 
kursen efter pausen. 
</p><p>
Alligevel udlignede Djiby Fall til 1-1 efter 57 minutter. Et skud langt udefra 
af Nicolai Poulsen rettede Fall af, så det snød Silkeborg-spillerne helt og 
aldeles. 
</p><p>
Nu troede man igen på sejr til hjemmeholdet, men Silkeborgs spillere var slet 
ikke så modløse, som de ofte er set i modgang. 
</p><h3>
1-2 og et skud på stolpen 
</h3><p>
Et kvarter efter udligningen var Adeola Runsewe hurtigt over bolden, da 
Randers' Jeppe Tverskov fejlede i en ellers ufarlig situation. Hurtigt 
sikrede Runsewe sig kontrol over bolden og sendte den ind mod midten, hvor 
Daniel A. Pedersen konsekvent huggede til den. 
</p><p>
2-1 og Silkeborg var igen på kurs mod sæsonens første sejr. En fejl af 
Randers-målmand Karl-Johan Johnsson kunne have givet endnu en 
Silkeborg-scoring i overtiden. Et skud på stolpen blev det også til kort før 
slutfløjt. 
</p><p>
Bundproppen havde tabt sine seneste ni kampe i træk. 
</p><p class=" bl-elem">
For Silkeborg får sejren ingen væsentlig betydning i bunden af Superligaen. 
For Randers blev det derimod et dyrt pointtab i kampen mod FC København om 
andenpladsen i Superligaen. 
</p>	
</div>
</div></body></html>
