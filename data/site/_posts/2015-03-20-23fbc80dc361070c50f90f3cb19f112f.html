---
layout:     post
title: 	    "En af kunstens tunge drenge udstiller flot og råt i København"
post_author:	    
post_date:	    Fri, 20 Mar 2015 15:31:05 +0100
post_site:	    politiken.dk 
post_link:	    http://politiken.dk/kultur/kunst/ECE2596159/en-af-kunstens-tunge-drenge-udstiller-flot-og-raat-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse: Jannis Kounellis. New Works. </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Galleri Bo Bjerggaard, Flæsketorvet 85 A, København. 
</p><p class=" bl-elem">
Til 11. april.
</p>
</div>
</div><p>
De flyttemænd, der har båret kasserne med Jannis Kounellis’ ting op til 
Galleri Bo Bjerggaard, kan ikke være i tvivl om, at denne 78-årige 
græskitalienske kunstner er en af kunstens tunge drenge. For han bruger 
gerne store formater, i materialer, der vejer til. 
</p><p>
At han også er tung i overført forstand, kan temmelig mange kunsthistorikere 
og museumsfolk skrive under på, bl.a. Holger Reenberg, lederen af Heart, 
Herning Museum of Contemporary Art. Reenberg har begået den velskrevne 
introduktion til den store udstillings lille katalog.
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/ibyenprisen/ECE2594304/tillykke-med-prisen-smk-er-aarets-kunstoplevelse/">Tillykke med prisen: SMK er 
årets kunstoplevelse</a></p><p>
Det er til en opmuntrende afveksling ikke en skarpsindig analyse af en 
international kunstners ’praksis’ (som det hedder i fagsproget), men en 
underholdende og meget letlæst historie om Kounellis’ forhold til Danmark og 
om hans udstillinger i 2003, i et klokketårn i Herning og i samme galleri, 
Bo Bjerggaaard, da det havde adresse under langt snævrere forhold i 
Pilestræde. 
</p><p>
Nu er der blevet langt bedre plads til de typiske Kounellis-skulpturer, der 
også i den grad kræver plads. De er ikke bare store og tunge, men også 
voldsomme og grove, og det prisniveau, Kounellis’ værker svæver i på dagens 
internationale kunstmarked, står i et umiddelbart modsætningsforhold til de 
materialer, han anvender. For han er efterspurgt. 
</p><h3>
Farvel til bronze, granit og marmor 
</h3><p>
Det er disse billige eller fattige materialer og den rå, ligefremme og 
usentimentale måde, han kombinerer dem på, der i slutningen af 60’erne 
gjorde ham til medlem af den italienske gruppe af kunstnere, der døbte sig 
selv Arte Povera (Den fattige kunst). 
</p><p>
Ligesom med Eks-Skolen var Arte Povera et frontalt opgør med den herskende 
finæstetiske tradition i kunsten, derunder de ’fine’ materialer, som 
akademiske konventioner nærmest havde gjort til synonymer for kunstnerisk 
kvalitet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2595209/anmelderne-hader-bjrks-udstilling-paa-moma/">Anmelderne hader Björks 
udstilling på MoMA</a></p><p>
Det var nødvendigt at tænke nyt, hvis kunsten skulle flytte sig, og 
stofligheden stod foran en revision. 
</p><p>
Man kunne heller ikke blive hængende inden for maleriet, hvis muligheder man 
anså for at være definitivt udtømte. 
</p><p>
Med andre ord: farvel til bronze, granit, marmor etc. Og velkommen til bl.a. 
jernskinner, sækkelærred, gamle frakker, stålvirer og andre semi-abrikerede 
materialer, som nærmest så ud til at være enten kasserede eller kassable. 
</p><h3>
Råstyrke
</h3><p>
Kunstnerne fra Arte Povera følte, at de måtte sige nej til det gamle for med 
større overbevisning at kunne sige ja til det nye. Og det nye, der blev 
bekræftet, var et kunstnerisk udtryk, der vendte ryggen til den herskende 
modernismes forfinede artisteri. 
</p><p>
Brugen af materialer, som knytter sig til storbyen og de industrielle 
affaldsstoffer, var dog ikke et forsøg på at hylde det tilfældige og 
lemfældige i kunsten.
</p><div class="art-quote article-box">
<p class="quote"/>
<blockquote>
<p class="quote-txt">
På paradoksal vis er det netop det enkle, grove, rustikke og rå, der understreger 
den æstetiske helhed
</p>
<p class="sender">
Peter Michael Hornung 
</p>
</blockquote>
</div><p>
For netop tilfældigheden har ikke noget stort spillerum i dimensioneringen af 
Kounellis’ værker eller i en ophængning af dem. På paradoksal vis er det 
netop det enkle, grove, rustikke og rå, der understreger den æstetiske 
helhed.</p><p>
Det er en minimalisme, som ikke bare går på form og udformning, men – 
økonomisk og socialt set – også på de materialer og stoffer, som kunstneren 
vælger at udtrykke sig med. 
</p><p>
Tegningerne er udført med sort oilstick på hvidt papir, og uden at det er 
deres bevidste hensigt, mimer de den råstyrke, der allerede er til stede i 
de skulpturelle objekter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2594778/museer-afviser-lav-selvtillid-efter-ipad-og-farvekridt-kritik/">Museer afviser lav selvtillid 
efter iPad og farvekridt-kritik</a></p><p>
Det er en flot, men rå udstilling, der ikke mindst overbeviser gennem den 
virkning, som værkerne skaber i flok, altså som en samlet ophængning. Det 
vil være svært at vælge noget ud, som inden for sin egen begrænsning rummer 
en essens af udstillingens totale virkning. 
</p><p class=" bl-elem">
Det er også sådan, man reagerer på Kounellis’ værker, når man møder dem på 
museer i udlandet: Man opfatter dem aldrig enkeltvis, som særskilte og 
adskilte værker, men som hele installationer, der lægger omgivelserne ind 
under sig. 
</p>	
</div>
</div></body></html>
