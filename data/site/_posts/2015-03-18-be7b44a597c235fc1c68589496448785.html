---
layout:     post
title: 	    "Netanyahu triumferer ved valget i Israel"
post_author:	    
post_date:	    Wed, 18 Mar 2015 08:11:39 +0100
post_site:	    politiken.dk 
post_link:	    http://politiken.dk/udland/ECE2592549/netanyahu-triumferer-ved-valget-i-israel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den israelske ministerpræsident, Benjamin Netanyahu, og hans konservative 
Likud-parti har vundet det israelske parlamentsvalg. 
</p><p>
Selv om de allersidste stemmesedler endnu mangler at blive talt op, står det 
klart, at Netanyahus parti får 30 af parlamentets i alt 120 sæder. 
Netanyahus udfordrer, lederen af landets gamle arbejderparti, Isaac Herzog, 
og den tidligere justitsminister Tzipi Livnis fra Hatnua-partiet, kan 
tilsammen sætte sig på 24 sæder i Knesset. Det skriver den israelske avis <a href="http://www.haaretz.com/news/israel-election-2015/1.647304" target="_blank">Haaretz</a>. </p><p>
De seneste meningsmålinger op til valget havde ellers spået, at Isaac Herzog 
stod til sejr med 24 mandater mod 20 til Netanyahu. Dermed har Netanyahu 
haft held til at lykkes med en sand valgspurt i valgkampens sidste dage. 
</p><p>
På valgets tredjeplads lander en sammenslutning af landets arabiske partier 
med 14 mandater. 
</p><p>
Selv om den sidste halve procent af stemmerne fortsat mangler at blive talt 
op, tøver Netanyahu ikke med at slå sejren fast. 
</p><p>
»Mod alle odds har vi opnået en stor sejr til Likud. Jeg er stolt af det 
israelske folk, som i sandhedens øjeblik var parat til at skelne mellem det, 
der er vigtigt, og det, der er perifert, og insistere på det, der er 
vigtigt«, siger han. 
</p><p><b class="ext-link">ANALYSE</b><a class="embeddedlink" href="http://politiken.dk/udland/ECE2592476/israel-et-splittet-land-bekender-kuloer/">Israel: Et splittet land bekender kulør</a></p><p>
Isaac Herzog og Tzipi Livnis erkender valgnederlaget til Netanyahu, og Herzog 
har været i telefonisk kontakt med Netanyahu her til morgen for at lykønske 
ham med sejren, oplyser han. 
</p><p>
»Denne morgen er ikke let for os og alle dem, der er overbeviste om, at vores 
vej er den rigtige. Vi vil stille os i front og kæmpe sammen med vores 
partnere i Knesset for de værdier, som vi tror på. På vegne af indbyggerne i 
Israel vil vi kæmpe for social retfærdighed, diplomatisk udsyn, lighed og 
demokrati i håb om, at vi kan fastholde en retfærdig, sikker jødisk og 
demokratisk stat. Af hjertet tak til alle, der tror på os og vores vej 
frem«, skriver Herzog og Livnis i en kommentar til valgets resultat. 
</p><p>
Ifølge Haaretz ønsker Herzog på nuværende tidspunkt ikke fuldstændigt at 
afvise, at hans parti vil tage del i et regeringssamarbejde ledet af 
Netanyahu. 
</p><p>
Under særligt den sidste del af valgkampen har Netanyahu fokuseret benhårdt på 
Israels sikkerhed i sin kampagne. Netanyahu har på det kraftigste afvist, at 
der kan blive tale om egentlig palæstinensisk stat - et punkt, som ellers 
har været et af de helt centrale omdrejningspunkter i den kuldsejlede 
fredsproces mellem jøder og palæstinensere. 
</p><p>
Som vinder af det israelske valg kan Netanyahu tage hul på sin fjerde periode 
i spidsen for landet. Forinden skal han dog danne en regering - Netanyahu 
siger, at han regner med at kunne have sin regering på plads i løbet af de 
kommende to eller tre uger. Netanyahu skal mønstre 61 stemmer ud af 
parlamentets 120 mandater for at have det fornødne flertal. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00921/Mideast_Israel_Elec_921658y.jpg" alt="" border="0"/><span class="caption"><span class="f-img-caption">taberne. 
</span>Arbejderpartiets Isaac Herzog og Hatnua-partiets Tzipi LIvnis, der var gået sammen i Zionistisk Union, hævede armene i vejret, da exitpolls viste dødt løb mellem Netanyahus parti og Zionistisk Union. Herzog og livnis har dog her til morgen erkendt valgnederlaget. Foto: AP</span></span></p>	
</div>
</div></body></html>
