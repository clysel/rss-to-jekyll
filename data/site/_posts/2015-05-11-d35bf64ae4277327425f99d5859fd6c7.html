---
layout:     post
title: 	    "Hvert andet par bliver skilt, men 7 ud af 10 har ikke en ægtepagt"
post_author:	    
post_date:	    Mon, 11 May 2015 08:16:46 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2660992/hvert-andet-par-bliver-skilt-men-7-ud-af-10-har-ikke-en-aegtepagt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sidste år blev flere par skilt i Danmark end nogensinde før. Hele 19.435 par 
måtte ifølge Danmarks Statistik kaste håndklædet i ringen og lade sig skille 
fra hinanden, og som om det i sig selv ikke var nok at skulle forholde sig 
til den ødelagte kærlighed, skulle langt de fleste par også forholde sig til 
en helt anden praktikalitet. 
</p><p>
Kun cirka 30 procent af gifte par har nemlig lavet en ægtepagt. Det er en 
kontrakt, hvor man på forhånd definerer, hvem der får hvad, hvis ægteskabet 
viser sig ikke at holde, og på den måde kan man undgå voldsomme konflikter, 
når boet skal tælles op. 
</p><p><b class="ext-link">BREVKASSE </b><a class="embeddedlink" href="http://politiken.dk/oekonomi/ECE2641882/brevkasse-saadan-skal-i-dele-pensionen-ved-skilsmisse/">Sådan skal I dele pensionen ved 
skilsmisse</a></p><div class="art-quote article-box">
<p class="quote"/>
<blockquote>
<p class="quote-txt">
Der er statistisk set 43-44 procents risiko for, at det ikke går, og når det 
først går galt og tingene eksploderer, er det sindssygt svært at snakke om
</p>
<p class="sender">
Mette Hinnerskov, skilsmisserådgiver 
</p>
</blockquote>
</div><p/><p>
For de 7 ud af 10 skilte par, som ikke har indgået en ægtepagt, skal et hjem 
pludselig måles i kroner og øre, pensioner skal deles og gæld fordeles. Og 
det kan kaste sin skygge over en ellers rolig skilsmisse, siger advokat 
Søren Bang Monrad, som er tilknyttet portalen agera.dk, der formidler 
kontakt til advokater og revisorer. 
</p><p>
»Så længe man er gift, er der god stemning. Men når man bliver skilt, kan man 
ikke vide, om man kan dele tingene fredeligt, eller om den anden part bliver 
grådig eller måske bare vil have det, vedkommende har krav på i henhold til 
loven. Og det er ikke altid lige kønt«, siger han. 
</p><h3>
Ekstra svært når der er penge involveret 
</h3><p>
Sidste år blev 28.331 par gift, men kun 8.415 indgik en ægtepagt. Og det er 
bekymrende få, siger skilsmisserådgiver Mette Hinnerskov, der driver 
virksomheden Institut for Krisehåndtering. Hun møder i sit arbejde de 
skilsmissepar, hvor bodelingen er blevet til et slagsmål, og hvor det for 
mange handler om at »straffe« eksmanden eller -konen. 
</p><p>
»Jeg er principielt modstander af, at der skal være et hav af regler, der gør, 
at vi ikke kan træffe egne beslutninger. Men omvendt så ville en ægtepagt 
virkelig hjælpe mange mennesker i skilsmisser. Der er ikke ret mange af de 
par, som jeg har med at gøre, som ikke kunne tænke sig at have haft en 
ægtepagt«, siger hun. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/indland/ECE1993735/christian-kjaer-skal-betale-35-millioner-kroner-til-janni-spies/">Christian Kjær skal betale 35 
millioner kroner til Janni Spies</a></p><p>
Mette Hinnerskov oplever ofte, at nyskilte par lige efter skilsmissen er gode 
til at adskille følelser og praktiske ting. I starten har de fleste den 
tilgang, at de skal passe på hinanden, men så snart der går 6-8 uger efter 
skilsmissen, er der løbet vand under broen, og så tænker man i højere grad 
på sig selv, fortæller hun. 
</p><p>
»Når skilsmissepar kommer til mig, oplever jeg ofte, at de vil passe på, at de 
ikke bliver snydt. Og efter noget tid kommer det hurtigt til at handle om, 
at ’det skal han eller hun bare ikke slippe af sted med’. Det er bare ekstra 
svært, når der er mange penge involveret – og jo flere forpligtelser der er, 
jo sværere er det«, siger hun. 
</p><div class="art-fakta article-box">
<h4 class="">
Gode råd</h4>
<h5>
Ægtepagt er en god idé, hvis...</h5>
<div class="fakta-body" data-buildingblock="embedded_factboxlink">
<p><b>1.Den ene ægtefælle har arvet</b></p><p>
Hvis den ene part har arvet en større sum penge, kan man sikre sig, at den arv 
ikke skal deles med ægtefællen, hvis man bliver skilt. Det kan særligt være 
et problem i de situationer, hvor den ene ægtefælle har været utro og stadig 
kan gøre krav på den andens arv. 
</p><p><b>2.Den ene ægtefælle har en virksomhed</b></p><p>
Hvis den ene ægtefælle ejer en virksomhed eller flere, er det vigtigt at sikre 
sig virksomhedens overlevelse i tilfælde af skilsmisse. Det kan i værste 
tilfælde betyde konkurs, hvis man tvinges til at købe sin ægtefælle ud ved 
skilsmisse. Derfor er det en god idé at gøre virksomheden til særeje.
</p><p><b>3.Den ene ægtefælle har en større formue ved ægteskabets indgåelse</b></p><p>
Hvis der er stor forskel på ægtefællernes indtægter og formuer, er en ægtepagt 
en god idé. Både for at sikre, at man kan beholde sin formue, men også for 
at sikre, at den anden, som evt. tager sig af børnene, får en fastsat 
procentdel af formuen.
</p><p><b>4.Den ene ægtefælle har fast ejendom ved ægteskabets indgåelse</b></p><p>
Hvis den ene part ejer fast ejendom i form af virksomhed, sommerhus, lejlighed 
eller hus, skal man overveje, hvorvidt man har mulighed for og ønsker at 
købe sin hustru eller mand ud, hvis man bliver skilt. Ejer man flere 
boliger, kan man bestemme på forhånd, hvilken bolig der tilfalder hvem, så 
man undgår den type konflikter ved en skilsmisse.
</p><p><b>5.Den ene ægtefælle har en større kapital-og ratepension</b></p><p class=" bl-elem">
I 2007 blev der vedtaget en ny lov om pensionsordninger, der bestemmer, at 
kapital-og ratepensioner ikke længere er en del af det fælleseje, der træder 
i kraft ved ægteskabet. Man skal i dag oprette en ægtepagt for at sikre 
ligedelingen i tilfælde af skilsmisse. 
</p>
</div>
</div><p/><h3>
Pensionen er ofte et problem for kvinden 
</h3><p>
Ifølge Søren Bang Monrad er ægtepagten først og fremmest relevant, når to 
ægtefællers formuer er betydeligt forskellige. Selvom der er 
beskyttelsesregler, hvis man skulle blive skilt inden for de første fem år, 
bør man alligevel lave en ægtepagt, så man sikrer sig, at ingen føler sig 
snydt ved en eventuel skilsmisse. 
</p><p>
Ejer man store aktiver – huse, sommerhuse eller virksomheder – skal man også 
være meget opmærksom på, hvordan det fordeles, siger han. Specielt 
virksomheder kan give store problemer uden en ægtepagt, og hvis ægtefællen 
skal købes ud af sin halvdel, kan det i sidste ende betyde, at virksomheden 
må gå konkurs. 
</p><p>
Til sidst skal man kigge på pensionerne, for det er specielt her, mange bliver 
ramt. Tidligere skulle kapital- og ratepensioner også deles lige ved 
skilsmisse, men efter en ændring i loven i 2007 tælles pensionerne nu som 
særeje, og deles derfor ikke som udgangspunkt. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/oekonomi/privatoekonomi/ECE1265705/kvinder-er-300000-kr-bagud-med-pensionen/">Kvinder er 300.000 kr. bagud med 
pensionen</a></p><p>
Og uden en ægtepagt vil det især ramme kvinderne. For selv om afstanden mellem 
kvinders og mænds pensionsopsparinger bliver mindre og mindre, er kvinders 
opsparinger i gennemsnit stadig 10 procent mindre end mænds. 
</p><h3>
Ikke særligt romantisk at snakke om 
</h3><p>
Men hvorfor er det så alligevel så få par, der laver en ægtepagt? Ifølge Søren 
Bang Monrad handler det om, at det stadig er lidt tabubelagt at snakke om, 
fordi det let kan signalere mistillid til hinanden. Modsat et testamente, 
som handler om at tilgodese hinanden, er en ægtepagt en kontrakt, til hvis 
det skulle gå galt. 
</p><p><b class="ext-link">UNGT KÆRESTEPAR </b><a class="embeddedlink" href="http://politiken.dk/forbrugogliv/forbrug/ECE2527813/ungt-kaerestepar-anskaffer-vi-os-stoerre-ting-tager-vi-lige-et-samraad/">»Anskaffer vi os større 
ting, tager vi lige et samråd«</a></p><p>
Og den opfattelse deler Mette Hinnerskov. Det kan nemlig være utroligt svært 
at snakke om, at det rent faktisk kan gå galt, når man er ved at slå sig 
sammen og forbereder at gifte sig. 
</p><p>
»Mange laver ikke en ægtepagt, for man vil ikke tale om, at det kan gå galt. 
Det er jo ikke en særligt charmerende eller romantisk tankegang. Men der er 
statistisk set 43-44 procents risiko for, at det ikke går, og når det først 
går galt og tingene eksploderer, er det sindssygt svært at snakke om«, siger 
hun. 
</p><p>
Derfor er hendes råd til kommende ægtefolk klart og tydeligt: 
</p><p class=" bl-elem">
»Jeg synes helt klart, at man skal få lavet en ægtepagt. Ikke for at sikre 
sine egne midler, men for at sikre sig, at man har de bedste forudsætninger 
for at komme ud af et ægteskab på en god og ordentlig måde«. 
</p>	
</div>

</div></body></html>
