---
layout:     post
title: 	    "20-årig amerikaner anholdt for planer om selvmordsangreb mod militærbase"
post_author:	    
post_date:	    Fri, 10 Apr 2015 21:17:12 +0200
post_site:	    politiken.dk 
post_link:	    http://politiken.dk/udland/ECE2623701/20-aarig-amerikaner-anholdt-for-planer-om-selvmordsangreb-mod-militaerbase/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De amerikanske myndigheder har anholdt og sigtet en 20-årig amerikaner fra 
delstaten Kansas for at have planlagt et selvmordsangreb mod militærbasen 
Fort Riley i delstaten Kansas. 
</p><p>
Manden blev anholdt ved en politiaktion i morges lokal tid, oplyser det 
amerikanske justitsministerium ifølge flere nyhedsbureauer. 
</p><p>
Ifølge retsdokumenter blev den 20-årige anholdt, netop som han og to 
undercoveragenter fra FBI ankom til militærbasen for at detonere det, som 
han ikke vidste i virkeligheden var en inaktiv bombe på omkring 450 kilo i 
en varevogn, skriver Reuters. 
</p><p>
Anklagemyndigheden har i dag på et pressemøde forklaret, at den 20-årige i 
oktober mødtes med en undercover-agent fra FBI, hvor han gav udtryk for, at 
han ønskede at engagere sig i voldelig jihad som støtte til en terrorgruppe. 
</p><p>
Den 20-årige JTB og FBI-agenten mødtes adskillige gange de følgende måneder 
for at diskutere forskellige ideer til, hvordan man kunne dræbe amerikanere, 
viser retspapirerne ifølge AP. JTB forklarede, at en sådan handling ville 
kunne forsvares med henvisning til Koranens ord om, at »dræbe dine fjender 
uanset hvor de er«. 
</p><h3>
Var parat til at dø for sin sag 
</h3><p>
Ifølge myndighederne er den 20-årige JTB sigtet for at have planlagt at bringe 
en bilbombe til sprængning på Fort Riley. Han var angiveligt parat til selv 
at miste livet ved den lejlighed. Det planlagte angreb skulle, mener 
myndighederne, være en støtteerklæring til Islamisk Stat. Ifølge sigtelsen 
havde JTB desuden til hensigt at anvende masseødelæggelsesvåben, skriver 
nyhedsbureauet AP. 
</p><p>
JTB blev rekrutteret til den amerikanske hær i februar 2014, men kom hurtigt i 
myndighedernes søgelys, da han 19. marts 2014 skrev følgende opdatering på 
Facebook: 
</p><p>
»At forberede sig på at blive dræbt i jihad giver et STORT adrenalinsus! Jeg 
er så nervøs. IKKE fordi jeg er bange for at dø, men fordi jeg længes efter 
at møde min herre«. 
</p><h3>
Fremstillede to propagandavideoer 
</h3><p>
På møderne mellem undercover-agenten fra FBI og JTB fortalte den 20-årige, at 
han ville fremstille en video, der skulle skræmme amerikanerne og få deres 
slægtninge og venner til at indstille deres engagement i militæret. Han 
sagde blandt andet, at han ønskede at fortælle amerikanerne, at »vi vil gå 
efter amerikanske soldater i gaderne...vi vil tage dem en efter en«, lyder 
det i retsdokumenterne. 
</p><p>
I marts i år blev den 20-årige introduceret til endnu en undercover-agent fra 
FBI, som gav sig ud for at være højtrangerende sheik med planer om at 
gennemføre et terrorangreb mod USA. 10. marts i år fremstillede JTB i 
selskab med de to undercover-agenter en propagandavideo til støtte for 
Islamisk Stat nær Fort Riley-basen. For to dage siden lavede JTB endnu en 
video foran det, som han ikke vidste var en større mængde inaktive 
sprængstoffer, skriver Reuters. 
</p><p>
Den 20-årige blev ifølge Barry Grissom fra anklagemyndigheden anholdt nær byen 
Manhattan, der grænser op til militærbasen. 
</p><p>
»Vi står overfor en fortsat trussel fra personer inden for vores egne grænser, 
som kan være motiveret af vidt forskellige årsager. Enhver, der forsgøer at 
skade denne nation og dets folk vil blive stillet for retten«, siger Grissom 
til AP. 
</p><p>
Den 20-årige vil blive fremstillet i retten i løbet af eftermiddagen i dag 
lokal tid, oplyser justitsministeriet. Hvis han bliver fundet skyldig i 
anklagerne mod ham, risikerer han at blive idømt en livstidsstraf. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00927/National_Security_A_927547y.jpg" alt="" border="0"/><span class="caption"><span class="f-img-caption">pressemøde. 
</span>Anklagemyndigheden holdt i dag pressemøde, og advokat Barry Grissom fortalte anholdelsen af den 20-årige JTB tidligere i dag. Foto: AP.</span></span></p>	
</div>

</div></body></html>
