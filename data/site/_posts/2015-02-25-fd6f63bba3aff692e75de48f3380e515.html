---
layout:     post
title: 	    "Salg af bankaktier femdobler udbyttet til Mærsk-aktionærerne"
post_author:	    
post_date:	    Wed, 25 Feb 2015 10:23:34 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2562300/salg-af-bankaktier-femdobler-udbyttet-til-maersk-aktionaererne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
A.P. Møller – Mærsk sælger sin aktiepost i Danske Bank. Det sker ifølge 
administrerende direktør Nils Smedegaard Andersen for at fokusere 
forretningen, og han er »glad og tilfreds« med den beslutning. 
</p><p>
Men det er ikke kun på Esplanaden, at den beslutning vækker glæde. 
Aktionærerne i A.P. Møller Mærsk har også god grund til at være tilfredse i 
dag. De cirka 36 milliarder kroner, som A. P. Møller-Mærsk modtager for 
salget af aktieposten i Danske Bank, ryger nemlig direkte ned i 
aktionærernes lommer. Dermed kan de se frem til et ekstraordinært udbytte på 
omkring 1.500 kroner per aktie. 
</p><p>
I forvejen betaler A.P. Møller-Mærsk et ordinært udbytte på 300 kroner per 
aktie, og dermed har aktionærerne udsigt til en samlet udbyttebetaling på 
omkring 1.800 kroner per aktie. 
</p><p>
En A.P. Møller-Mærsk-A-aktie handles i dag til 870 kroner, og en B-aktie 
handles til 960 kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2562233/maersk-skiller-sig-af-med-stor-maengde-danske-bank-aktier/">Mærsk skiller sig af med stor 
mængde Danske Bank-aktier</a></p><p>
Ifølge Mærsk-analytiker i Sydbank Jacob Pedersen er den ekstraordinære 
udbyttebetaling ikke den eneste grund til, at salget af Danske Bank-aktierne 
er en god nyhed for aktionærerne. 
</p><p>
»Det giver bestemt mening. Hvis man som Mærsk-aktionær ønsker at eje aktier i 
Danske Bank, kan man købe dem på Børsen, og sådan skal det være«, siger han. 
</p><h3>
Fokuserer forretningen 
</h3><p>
Sidste år solgte Mærsk også sin aktiepost i Dansk Supermarked, og med salget 
af aktieposten i Danske Bank har A.P. Møller – Mærsk nu fokuseret 
forretningen, så den nu har to primære fokus-områder, nemlig shipping og 
olie. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2561650/kaempen-paa-esplanaden-trodser-laeresaetningen-for-globale-virksomheder/">Kæmpen på Esplanaden trodser 
læresætningen for globale virksomheder</a></p><p>
»Med salget af Danske Bank-aktieposten tager vi et nyt stort skridt mod at 
fokusere vores forretning. Nu er hele vores forretning inden for områder, 
som er beslægtede«, siger Nils Smedegaard Andersen. 
</p><h3>
Regnskabet stritter i mange retninger 
</h3><p>
Regnskabet for A.P. Møller Mærsk er umiddelbart en smule svagere end ventet, 
vurderer Jacob Pedersen. 
</p><p>
»Det er et regnskab, der stritter lidt i alle retninger. Overordnet kan man 
sige, at Maersk Line, containerdelen, klarer sig flot, mens Maersk Oil, 
hvilket også var forventet, er ramt af de lave oliepriser. Og så viser 
regnskabet også, at nogle af de mindre selskaber som for eksempel Damco og 
Svitzer har store vanskeligheder«, siger han. 
</p><p>
Faldet i olieprisen slår ikke for alvor igennem i regnskabet, da de største 
fald er sket i andet halvår, og primært i fjerde kvartal. Men Nils 
Smedegaard Andersen lægger dog ikke skjul på, at olieprisen er en voldsom 
udfordring – ikke mindst fremadrettet. 
</p><p>
»Olieprisen vil have en voldsom effekt, en stor effekt, i 2015, ingen tvivl om 
det«, siger han. 
</p><h3>
Vision om øget olieproduktion står stadig 
</h3><p>
Nils Smedegaard Andersen understreger, at visionen om, at Maersk Oil skal 
producere 400.000 tønder olie per dag, en tredjedel mere end i dag, stadig 
lever. 
</p><p>
»Vi øgede produktionen i 2014, og det forventer vi også at gøre i 2015«, siger 
han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2562242/maersk-oejner-muligheder-i-ustabil-verden/">Mærsk øjner muligheder i 
ustabil verden</a></p><p>
Gennemsnitsprisen på en tønde Nordsø-olie lå i 2014 på 99 dollar. Det er 
næsten dobbelt så meget som i dag. Nils Smedegaard ønsker ikke at kommentere 
på selskabets konkrete forventninger til udviklingen i olieprisen. Men i 
regnskabet vurderes det, at hver gang olien falder med 10 dollars, koster 
det selskabet 266 millioner dollars på bundlinjen. 
</p><p class=" bl-elem">
Mærsk-aktien suser fra morgenstunden i vejret. 
</p>	
</div>
</div></body></html>
