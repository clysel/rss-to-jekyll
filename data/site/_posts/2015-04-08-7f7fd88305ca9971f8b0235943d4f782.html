---
layout:     post
title: 	    "Fortabt i flygtningelejr: Jeg håber, IS dræber os og gør en ende på det"
post_author:	    
post_date:	    Wed, 08 Apr 2015 07:45:29 +0200
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2619119/fortabt-i-flygtningelejr-jeg-haaber-is-draeber-os-og-goer-en-ende-paa-det/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif. 
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak. 
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>. 
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak. 
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/>
</p>

</div>
</div>
<p>
Da krigerne fra Islamisk Stat myldrede ind på Falastin-hospitalet, var de 
»forbandet rasende«. 
</p><p>
»De truede os med, at hvis vi behandlede de sårede, ville alle blive dræbt. De 
tog også to piger for øjnene af mig. De boede på hospitalet, og jeg så dem 
blive sat ind i en bil og kørt væk«, fortæller den 35-årige sygeplejerske 
Homan til Politiken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2616280/islamisk-stat-taet-paa-at-overtage-yarmouk-lejren-helt/">Islamisk Stat tæt på at 
overtage Yarmouk-lejren helt</a></p><p>
Det var i onsdags. Ud af det blå angreb de islamistiske krigere Yarmouk, en 
palæstinensisk flygtningelejr, der med sine betonhuse, snævre gyder og veje 
bare 5 kilometer fra centrum er en bydel i hovedstaden Damaskus. 
</p><p>
Før krigen boede her omkring 160.000. I dag er indbyggertallet faldet til 
under 20.000. Nogle er for svage til at flygte, andre for stædige. Men det 
er godt det samme, for det er stort set umuligt at komme væk. 
</p><h3>
Ingen læger tilbage 
</h3><p>
I en uge har Islamisk Stat skudt og plyndret sig frem, og der er ikke så meget 
som et plaster tilbage til behandling af sårede på Falastin-hospitalet, IS’ 
første base i bydelen. 
</p><p>
Gruppen holdt det i 12 timer, og Homan beskriver, hvordan de plyndrede alt fra 
sårsteriliseringsmidler til antibiotika og smertestillende medicin. 
</p><p>
»Jeg bliver på hospitalet, men der er intet, jeg kan stille op. Der er så 
mange mennesker, der behøver hjælp, og absolut intet at behandle dem med«, 
siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/borgerkrigenisyrien/ECE2596460/syriens-boern-har-faaet-klippet-to-aartier-af-deres-levealder/">Syriens børn har fået klippet 
to årtier af deres levealder</a></p><p>
Før krigen brød ud i 2011, var Homan frisør. Siden har Yarmouk i lange 
perioder været belejret af regeringshæren, der hverken har tilladt 
flygtninge at rejse ud eller hjælpearbejdere at rejse ind med mad og 
medicin. 
</p><p>
Belejringen og kampe har efterladt tusinder af sårede og stærkt underernærede 
– og meget få til at tage sig af dem. Alene 200 er døde af sult og 
dehydrering, og frivillige halvamatører som Homan har lært 
sygeplejehåndværket af de læger, der var der i starten. I dag er der ikke en 
eneste læge tilbage. 
</p><h3>
Assad-regimet beskyder også lejren 
</h3><p>
En anden, der er blevet tilbage, er 44-årige Salma Kasem. Hun har mistet to 
sønner. Den ene blev skudt af en snigskytte, mens den anden ikke fik den 
medicin, der kunne have reddet ham. Hun fortæller, hvordan Islamisk Stat 
bruger moskeerne til at advare om at skjule de lokale palæstinensiske 
krigere fra oprørsgruppen Aknaf. 
</p><div class="art-quote article-box">
<p class="quote"/>
<blockquote>
<p class="quote-txt">
Det er, som om begge sider er blevet enige om at dræbe alle palæstinensere
</p>
<p class="sender">
</p><p class=" bl-elem">Øjenvidne</p> 

</blockquote>
</div><p>
»De siger over højtalerne, at hvis de finder skjulte krigere, bliver de 
dræbt«, siger Salma, som har mistet modet: »Jeg har set så mange skrækkelige 
ting og er så dødtræt af det her liv. Jeg håber, Islamisk Stat dræber os og 
gør en ende på det«.</p><p>
Det anslås, at Islamisk Stat har fået kontrol med over 90 procent af Yarmouk. 
Samtidig har Assad-regimet tilsyneladende intensiveret luftangreb på 
bydelen. 
</p><p>
»Regimet er kraftigt begyndt at beskyde lejren. Det er, som om begge sider er 
blevet enige om at dræbe alle palæstinensere«, siger Salma Kasem. 
</p><p>
Den 25-årige hjælpearbejder Ahmad Salam forsøger at dokumentere, hvad der sker 
i Yarmouk, og også han har bemærket Assads nye luftangreb. 
</p><p class=" bl-elem">
»Jeg går nogle gange op på taget om aftenen for at få noget luft, men der 
kommer også helikoptere, så jeg er nødt til at gå ned igen«. 
</p>	
</div>

</div></body></html>
