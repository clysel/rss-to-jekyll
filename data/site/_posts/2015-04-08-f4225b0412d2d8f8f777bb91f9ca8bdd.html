---
layout:     post
title: 	    "Hypet teenagegyser er så rædselsvækkende, at man leder efter pauseknappen"
post_author:	    
post_date:	    Wed, 08 Apr 2015 21:00:54 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2620399/hypet-teenagegyser-er-saa-raedselsvaekkende-at-man-leder-efter-pauseknappen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
It Follows</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
Instr.: David Robert Mitchell. 
</p><p>
USA, 2014.
</p><p class=" bl-elem">
Vises på filmfestivalen CPH PIX fr. 10. april kl. 22.30 i Empire Bio og sø. 
19. april kl. 21.30 i Grand Teatret
</p>
</div>
</div><p>
Tre minutter og tredive sekunder. 
</p><p>
Længere tid skulle der ikke gå, før jeg var badet i kuldegysninger over ’It 
Follows’. 
</p><p>
Og sig det ikke til nogen, men da filmen var slut, havde jeg trykket på pause 
tre gange. Det kan man selvfølgelig ikke gøre i biografen. 
</p><p>
På papiret er det bare endnu en amerikansk gyser om teenagere og deres 
dødsensfarlige leg med kærtegn under kjolen. Men i levende billeder 
berettiger gyseren den hype, filmen har affødt i internationale medier som 
The Guardian, New York Times og The Hollywood Reporter. 
</p><p>
I åbningsscenen zoomer kameraet langsomt ind på et løvfældende 
forstadskvarter, der ligger søvnigt hen i aftensolen. Pludselig farer en ung 
pige ud midt på vejen, skræmt fra vid og sans, og ser sig nervøst omkring, 
mens naboen spørger, om hun er okay. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/_film/ECE2618162/kim-skotte-det-skal-du-se-paa-cph-pix/">Kim Skotte: Det skal du se på 
CPH PIX</a></p><p>
Scenen er optaget i et <i>take</i> uden klip, og kameraet drejer 360 grader 
rundt med pigens ansigt i linsen. Som titlen antyder, er der noget, der 
følger efter hende, men vi kan ikke se, hvad det er. 
</p><p>
Det er udelukkende hendes rå, eskalerende frygt, der smitter, mens uhyggen 
fordobles for hver en huggende synthesizer-akkord. 
</p><p>
Hun sætter sig ind i familiens bil og drøner ud til kysten, hvor hun med 
ryggen mod havet og blikket mod sandet, som er oplyst af bilens lygter, 
siger til sin far i telefonen, at hun elsker ham. 
</p><p>
Undervejs er synthesizeren steget fra skurrende til bragende pulsslag i 
centralnervesystemet, og så får hun øje på noget. 
</p><p>
Klip til daggry på stranden, hvor hun ligger død med kroppen knækket i en 
unaturlig stilling. 
</p><h3>
Smitsom forbandelse 
</h3><p>
Instruktør David Robert Mitchells lille sensation af en gyserfilm er skåret 
over John Carpenters ’Maskernes nat’, og det isnende, desorienterende og 
uafrystelige elektroniske score fra Rich Vreeland er også inspireret af 
Carpenters filmmusik og tiltede toner fra avantgardister som John Cage og 
den polske komponist Kzysztof Penderecki. 
</p><p>
Men hvis Carpenters mesterværk sætter scenen, er det japanske ’The Ring’, der 
har inspireret til plottet om en forbandelse, der overføres fra en person 
til en anden. 
</p><p>
Jay, fremragende spillet af Hollywoods nye <i>scream queen </i>Maika Monroe, 
dyrker sex med en ny flamme og får overført samme forbandelse som pigen fra 
åbningssekvensen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/filmanmeldelser/ECE2618123/dokumentar-viser-paa-afskyelig-og-smuk-vis-rundt-i-de-oestrigske-kaeldre/">Dokumentar viser på afskyelig 
og smuk vis rundt i de østrigske kældre</a></p><p>
En person, der kan antage forskellige menneskelige skikkelser, dukker op i 
tide og utide, vandrende i dovent trav og altid med direkte kurs mod den 
forbandede. Bliver man berørt, dør man en frygtelig død. 
</p><p>
Og skytsenglen med onde intentioner er i evig bevægelse, så det gælder om 
altid at opholde sig i et rum med to udgange. Eller give dødsdommen videre 
til en anden ved at have sex med vedkommende. 
</p><p>
Når det scenarie er så uhyggeligt, skyldes det først og fremmest, at de 
enigmatiske stalkere ligner almindelige mennesker, og ikke mindst at de 
optræder i fuldt dagslys. 
</p><p>
De kan kun skelnes fra mængden på deres målrettede rute mod den udvalgte, som 
også er den eneste, der kan se dem. Ud over kameralinsen, som har rigeligt 
med tid til at indfange dem. I udkanten af billedet. I billedets utydelige 
baggrund. I en forfærdelig tålmodig panorering. For de går langsomt. 
</p><h3>
Konstant på vagt 
</h3><p>
Det er det værste. Det er ikke hurtige bevægelser i skyggen, der er problemet 
her. Det er irregulariteter i flokken, en lidt lavere hastighed end de andre 
på fortovet, en gammel dame i skolegården, eller en oprejst pige i en 
biografsal af siddende. Chokeffekter er erstattet af tiltagende gru med 
uhindret udsyn til den slentrende bøddel. 
</p><div class="art-quote article-box">
<p class="quote"/>
<blockquote>
<p class="quote-txt">
Man kan løbe væk, flygte i bil, men på et eller andet tidspunkt 
er man indhentet
</p>
</blockquote>
</div><p>
Man kan løbe væk, flygte i bil, men på et eller andet tidspunkt er man 
indhentet. Flugten føles på samme tid befriende og nytteløs, og så snart Jay 
sidder ned og giver sit publikum en pause, tikker uret. Det ved man.</p><p>
Og så hjælper det ikke, at hun sidder bævende midt på en åben plads med godt 
udsyn. Det er klaustrofobi og agorafobi i en djævelsk pagt. 
</p><p>
Klaustrofobisk, fordi døden synes at kredse ind som langsomt flydende lava, og 
agorafobisk, fordi netop de åbne pladser skaber en følelse af sårbarhed. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/_film/ECE2619603/film-om-mystiske-ungdoms-selvmord-i-wales-aabner-cph-pix-i-dag/">Film om mystiske 
ungdoms-selvmord i Wales åbner CPH PIX i dag</a></p><p>
Og der er masser af åbne pladser og tomme arealer i forstaden til Detroit, 
hvor vores gruppe af venner bor. Den ruinerede storbys affolkning og 
afhændede aktiviteter spreder sig langsomt ind i forstæderne, hvor flere 
huse efterlades med smadrede vinduer og ukrudt i haven. 
</p><h3>
Teenageangst 
</h3><p>
Overgangen mellem det hjemlige og det fremmede, 8 Mile Road, der er kendt som 
grænsen mellem den uroplagede storbys sorte arbejdsløse og forstædernes 
tryghed for velstillede hvide, er ved at blive udvisket i en drømmeagtig 
æstetik med mareridtets grundstruktur af tomme nabohuse og ugenkendelig 
genkendelighed. 
</p><p>
Og den udviskning foregår analogt med teenagernes angstprægede overgang fra 
barndommen til et voksenliv, hvor alting synes uvist, frygtindgydende og i 
opløsning. 
</p><p>
Denne skræmte tilstand er grundtonen i en fortælling om venner, der kun kan 
klynge sig til hinanden i en verden, der er ved at falde fra hinanden. Den 
nørdede af pigerne læser højt af Dostojevskijs ’Idioten’ fra en Kindle 
formet som en legetøjsmusling. Det er fortællingen om den uundgåelige død 
indkapslet af Fætter BR. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/_film/ECE2618513/pris-giv-dine-hjerter-til-den-bedste-film-paa-pix/">Pris: Giv dine hjerter til den 
bedste film på PIX</a></p><p>
Det gør det ikke lettere at se filmen, når teenagerne faktisk er skildret, så 
man får sympati for dem. 
</p><p>
Amerikanske gyserfilm har en tendens til at skildre en high school som en 
musical med grovkornede karikaturer af quarterbacks og prom queens, men 
ligesom i sin debut, <i>coming-of-age</i>-dramaet ’The Myth of the American 
Sleepover’, har David Robert Mitchell instrueret sine skuespillere, så de 
rent faktisk fremstår som teenagere med et genkendeligt følelsesliv. 
</p><p class=" bl-elem">
Identifikationen er etableret, og ligesom Jay og hendes venner får man ikke et 
afslappet øjeblik i denne på en gang opiumsomtågede, empatiske og præcise 
skildring af dødens indtog i teenagerens bevidsthed. 
</p>	
</div>

</div></body></html>
