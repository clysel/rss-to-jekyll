---
layout:     post
title: 	    "Italiener vil transplantere en krop"
post_author:	    
post_date:	    Thu, 26 Feb 2015 16:19:59 +0100
post_site:	    politiken.dk 
post_link:	    http://politiken.dk/viden/ECE2565264/italiener-vil-transplantere-en-krop/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En kirurg fra Torino i Italien arbejder på planer om en kæmpe transplantation.
</p><p>
Han vil sætte en anden krop på et hoved, og han siger, at teknikken og 
arbejdsgangen i sådan en proces ikke er langt væk.
</p><p>
Den britiske avis The Guardian skriver, at kirurgen sammen med sit hold vil 
drøfte planen på en konference for neurokirurger i Maryland i USA i juni.
</p><h3>
Kirurg: Transplantation er snart mulig
</h3><p>
Kirurgen hedder Sergio Canavero, og han har ifølge avisen i årevis 
argumenteret for, at den medicinske forskning efterhånden er nået så langt, 
at transplantation af en hel krop snart er muligt.
</p><div class="art-quote article-box">
<p class="quote"/>
<blockquote>
<p class="quote-txt">
Det største problem er det etiske. Skal sådan en operation overhovedet 
foretages? Der vil tydeligvis være mange mennesker, der mener, at det skal 
den ikke.
</p>
<p class="sender">
Kirurgen Sergio Canavero 
</p>
</blockquote>
</div><p/><p>
Formålet med så omfattende en operation er at hjælpe mennesker, der har et 
hoved, som er rask, men en krop, der er ramt af dødelig sygdom.
</p><p>
»Hvis samfundet ikke vil have det, så vil jeg ikke gøre det. Men hvis folk i 
USA eller Europa ikke vil have det, så er det ikke ensbetydende med, at man 
ikke vil have det andre steder«, siger han ifølge The Guardian til magasinet 
New Scientist.
</p><p>
»Jeg forsøger at gøre det her rigtigt, men inden man rejser til månen, vil man 
være sikker på, at folk vil følge dig«, tilføjer han.
</p><h3>
En række problemer
</h3><p>
Der er en række problemer, ud over de etiske.
</p><p>
Blandt andet skal hovedet fjernes fra den syge krop, der skal være en brugbar 
krop, og hjernen i hovedet skal lære at bruge den nye krop, herunder 
tusindvis af nervebaner.
</p><p>
De rent lægelige problemer mener italieneren godt kan overvindes.
</p><p>
»Det største problem er det etiske. Skal sådan en operation overhovedet 
foretages? Der vil tydeligvis være mange mennesker, der mener, at det skal 
den ikke«, siger han til magasinet.
</p><h3>
Abekrop på abehoved
</h3><p>
The Guardian skriver, at tanken om sådan en transplantation har været fremme 
før. I 1970 ledte kirurgen Robert White et forskningshold i Cleveland i USA, 
hvor de forsøgte at transplantere en abekrop på et abehoved.
</p><p>
Men lægerne gennemførte ikke en fuld transplantation af rygmarven. 
</p><p class=" bl-elem">
Andre kirurger siger ifølge avisen om italienerens tanker, at der er rigtig 
mange tekniske problemer, og at det største af dem netop vil være at få 
nerverne i rygmarven til at fungere.
</p>	
</div>
</div></body></html>
