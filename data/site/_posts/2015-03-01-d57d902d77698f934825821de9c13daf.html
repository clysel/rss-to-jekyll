---
layout:     post
title: 	    "Svinebonde bruger zink: Jeg kan lugte en syg gris "
post_author:	    
post_date:	    Sun, 01 Mar 2015 14:36:24 +0100
post_site:	    politiken.dk 
post_link:	    http://politiken.dk/oekonomi/ECE2568733/svinebonde-bruger-zink-jeg-kan-lugte-en-syg-gris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Jeg ville aldrig</p><p> lade være med at give mine børn medicin, hvis de var syge, og det er det samme med mine grise </p><p class=" bl-elem"/>

<p class="sender">
</p><p class=" bl-elem">Søren Helmer, svineproducent</p> 

</blockquote>
</div><p>
Selv om det kun er et par grise, kan jeg fornemme, hvis der er diarré. Jeg kan 
lugte en syg gris, lige så snart jeg træder ind i rummet. Det kommer med 
erfaringen«, siger Søren Helmer, der står midt i en grisestald med omkring 
600 smågrise, der tumler, hyler og kæmper om at komme til fodertruget.
</p><p>
Han er vant til at skulle identificere, om der er sygdom på vej i stalden. 
Smågrise som dem her får nemlig ofte problemer med maven, fordi de efter 
fire uger bliver fjernet fra soen og derfor ikke har nået at udvikle en 
tarmflora, der er klar til at fordøje fast foder.
</p><p>
Men i dag lugter lorten i stalden, som den skal. Det gør den sandsynligvis, 
fordi Søren Helmer kommer ekstra zink i smågrisenes foder, indtil de er seks 
uger gamle. Det har nemlig vist sig, at Zinkoxid stabiliserer smågrisenes 
maver og forhindrer mange tilfælde af diarré. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2568278/mrsa-trives-med-populaert-zink-laegemiddel-til-svin/">MRSA trives med populært 
zink-lægemiddel til svin</a></p><p>
Eksperter blandt læger og mikrobiologer er yderst kritiske over for brugen af 
zink i foder til smågrise, fordi det ligesom antibiotika er med til at 
fremavle resistente bakterier hos dyrene, som efterfølgende spreder sig 
blandt mennesker.
</p><p>
Søren Helmer vil gerne være med til at begrænse resistensudviklingen i det 
danske samfund, men hvis zink skal begrænses i foderet, ser han sig nødsaget 
til at skrue op for mængden af antibiotika. 
</p><p>
»I dag bruger jeg antibiotika til at behandle smågrisene enkeltvis, og hvis en 
stor del af bestanden er syge, så kommer jeg antibiotika i drikkevandet for 
at ramme dem alle sammen på en gang. Det kan jeg nøjes med at gøre en gang 
imellem, fordi zinken i foderet har en præventiv effekt, men hvis det bliver 
fjernet, vil jeg langt oftere være nødt til at komme antibiotika i vandet 
for at undgå, at mine grise bliver syge«, siger han. 
</p><h3>
Syge grise sælger ikke
</h3><p>
Der har i årtier været politisk og sundhedsfagligt fokus på brugen af 
antibiotika blandt de danske svineproducenter, og eksperterne på området kan 
stadig ikke give et klart svar på, hvordan de resistente bakterier kommer 
fra svinestaldene og videre ud i resten af det danske samfund. 
</p><p>
For år tilbage var spredningen af resistente bakterier ikke i nærheden af, 
hvad den er i dag. Det har resulteret i, at antallet af registrerede 
smittede er vokset fra 14 i 2007 til 1.276 i 2014. Det har medført en heftig 
debat med sundhedsvæsenet på den ene side og svineproducenterne på den 
anden. 
</p><p>
Foruden svineproducenterne er også dyrlæger og læger blevet kritiseret for at 
være for rundhåndede med at udskrive antibiotika og dermed bidrage til 
udviklingen af resistente bakterier. Forbruget af antibiotika i 
svineproduktionen har været svagt faldende over de seneste ti år. Til 
gengæld er niveauet af foderzink tredoblet siden 2005.
</p><p>
Tilbage i Ugerløse er en 11 uger gammel og 33 kilo tung gris halvt på vej ud 
af sin bås for at komme ned i lommen på Søren Helmers hvide heldragt. 
</p><p>
Grisene i denne stald skal om få dage sendes videre til Polen, hvor de fedes 
op og bliver slagtet.
</p><p>
»Jeg ville aldrig lade være med at give mine børn medicin, hvis de var syge, 
og det er det samme med mine grise. Hvis de har det dårligt, skal de have 
behandling, og så må jeg sammen med dyrlægen finde ud af, hvordan vi gør det 
bedst. Syge grise går imod min moral og imod min forretning. Jeg kan ikke 
sælge en syg gris«, siger Søren Helmer, som er fuldstændig upåvirket af den 
store gris’ tilnærmelser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2568274/dyrenes-beskyttelse-landbruget-vaelger-zink-som-den-lette-udvej/">Dyrenes beskyttelse: 
Landbruget vælger zink som den lette udvej</a></p><p>
Inden grisene når deres eksportvægt på den gode side af 30 kilo, har 80-90 
procent af dem været smittet med enten colibakterier eller 
Lawsonia-bakterier, som betyder, at de skal have behandling med antibiotika.
</p><p>
For at undgå at bruge medicin på både raske og syge dyr foreslår blandt andet 
Dyrenes Beskyttelse, at landmændene lader deres smågrise blive hos søerne, 
indtil de naturligt har vænnet deres maver til at fordøje fast foder. På den 
måde ville landmændene have færre tilfælde af diarré blandt smågrisene, og 
de kunne dermed skære i mængden af foderzink. 
</p><p>
Men for Søren Helmer er det ikke en mulighed, hvis han vil opretholde en 
forretning, og hvis danskerne vil have koteletter og frikadeller til de 
priser, som de kender i dag. 
</p><p>
»Vi er nødt til at finde en balance mellem økonomi og dyrevelfærd. Vi har 
investeret mange penge i, at produktionen er, som den er. Derfor kan vi ikke 
begynde at lade de små grise blive længere tid hos soen. Det vil gå ud over 
effektiviteten i produktionen og soens helbred. I sidste ende er vi i skarp 
international konkurrence om at producere hurtigt, billigt kød, og det er 
også kun det, de fleste forbrugere er villige til at betale for«, siger han. 
</p><h3>
Ensidig debat skader landmænd
</h3><p>
Søren Helmer går fra stalden ind i et lille skifterum, smider alt tøjet med 
undtagelse af underbukserne, spritter sine hænder af og trækker i en ren 
T-shirt, inden han sætter sig ned. 
</p><p>
»Jeg ærgrer mig over, at debatten er blevet så ensidig mod landmændene. Vi 
forsøger at drive en rentabel virksomhed, der også tager højde for 
dyrevelfærd, og vi gør det inden for lovens rammer. Jeg går ud fra, at der 
ligger en faglig begrundelse for lovene«, siger han. 
</p><p>
Mange landmand oplever dog ikke kun at blive stigmatiseret i den offentlige 
opinion, også på den private front har flere svineproducenter og deres 
familier oplevet at blive set på som omvandrende smittesøjler. 
</p><p>
Søren Helmer har ikke selv følt sig dårligt behandlet, men han har godt hørt 
kolleger fortælle om den stigende stigmatisering. 
</p><p>
»Min familie har ikke været udsat for noget. Men jeg plejer gerne at sætte 3-4 
timer af til at diskutere svine-MRSA, når jeg er til større fester eller 
komsammener«, siger han med et overbærende smil. Søren Helmer ærgrer sig 
især over, at skoleklasser er holdt op med at komme ud på svinefarmene. 
</p><p class=" bl-elem">
»Jeg vil meget gerne give alle, der har lyst, syn for sagen. Jeg viser gerne 
mine dyr og min forretning frem.«, siger han.
</p>	
</div>
</div></body></html>
