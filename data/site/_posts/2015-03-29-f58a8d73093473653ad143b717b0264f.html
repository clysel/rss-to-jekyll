---
layout:     post
title: 	    "Desperat kaptajns sidste ord inden flystyrt: Åbn den skide dør"
post_author:	    
post_date:	    Sun, 29 Mar 2015 11:27:08 +0200
post_site:	    politiken.dk 
post_link:	    http://politiken.dk/udland/int_europa/ECE2608885/desperat-kaptajns-sidste-ord-inden-flystyrt-aabn-den-skide-doer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvad skete der i de skæbnesvangre minutter, inden Germanwingsflyet 4U9525 
tirsdag bragede ind i klippevæggen i De Franske Alper? 
</p><p>
Det er spørgsmålet, efterforskere, journalister og pårørende til de mange ofre 
igen og igen har stillet, siden ulykken, der kostede 150 mennesker livet, 
indtraf. 
</p><p>
Torsdag kom det frem, at optagelser fra flyets sorte boks måske indeholdt en 
del af svaret. Den franske anklagemyndighed referede, hvordan kaptajnen 
efter en tur på toilettet blev lukket ude af andenpiloten, AL, der 
angiveligt med overlæg styrede flyet mod jorden. 
</p><p><b class="ext-link">LÆS NYHED </b><a class="embeddedlink" href="http://politiken.dk/udland/ECE2605067/fransk-anklagemyndighed-andenpiloten-floej-ind-i-bjergside-med-vilje/">Fransk anklagemyndighed: 
Andenpiloten fløj ind i bjergside med vilje</a></p><p>
Den tyske avis <a href="http://www.bild.de/bild-plus/news/ausland/flug-4u9525/die-letzten-blackbox-auszuege-des-kapitaens-40343218.bild.html" target="_blank">Bild</a> 
har tilsyneladende fået adgang til lydoptagelserne og kan derfor afsløre 
præcis, hvad der blev sagt, kort inden alt blev stille. 
</p><h3>
Nåede ikke toilettet i Barcelona 
</h3><p>
Flyet var kommet 26 minutter for sent på vingerne, og kaptajnens første ord 
til de i alt 144 passagerer er derfor en beklagelse og efterfølgende en 
forsikring om, at han nok skulle hente den tabte tid på turen fra Barcelona 
til Düsseldorf. 
</p><p>
Klokken er da få minutter over 10 om formiddagen. 
</p><p>
I de kommende 20 minutter taler kaptajnen med sin andenpilot. De morer sig 
blandt andet over, at den erfarne kaptajn ikke huskede at gå på toilettet, 
inden de forlod den spanske storby. 
</p><p><b class="ext-link">LÆS PORTRÆT </b><a class="embeddedlink" href="http://politiken.dk/udland/int_europa/ECE2608202/hvem-var-manden-i-cockpittet/">Hvem var manden i 
cockpittet?</a></p><p>
I løbet af samtalen tilbyder andenpiloten ifølge Bild at overtage styringen af 
flyet, så kaptajnen kan gå på toilettet. 
</p><p>
Kaptajnen tager ikke umiddelbart imod tilbuddet. 
</p><h3>
»Du kan gå nu« 
</h3><p>
Klokken 10.27 når flyet sin flyvehøjde på 38.000 fod, hvilket svarer til cirka 
11,6 kilometer. Kaptajnen beder derfor andenpiloten forberede landingen i 
Düsseldorf. 
</p><p>
På pressekonferencen i fredags beskrev den franske anklagemyndigheden AL's 
svar som »lakonisk«. Ifølge Bild svarer han med ordene »forhåbentlig« og 
»lad os se«. 
</p><p><b class="ext-link">INTERVIEW </b><a class="embeddedlink" href="http://politiken.dk/magasinet/interview/ECE2606998/saadan-finder-man-ud-af-hvem-der-doede-i-alperne/">Sådan finder man ud af, hvem der døde i 
Alperne</a></p><p>
Landingen bliver dog klargjort og herefter opfordrer andenpiloten igen til sin 
kaptajn til at gå på toilettet: 
</p><p>
»Du kan gå nu«, siger han angiveligt på lydoptagelserne. 
</p><h3 class="tvheader">Videografik: Flystyrt i Frankrig: Sådan forløb de skæbnesvangre minutter</h3>
<p/><h3>
Lader andenpiloten tage over 
</h3><p>
Kaptajnen bliver herefter siddende i et par minutter, men siger så til AL, at 
han kan tage over. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/int_europa/ECE2606571/andenpilot-skjulte-sygdom-paa-selve-dagen-for-flykatastrofe/">Andenpilot skjulte sygdom på 
selve dagen for flykatastrofe</a></p><p>
Herefter kan man ifølge Bild høre et sæde blive skubbet tilbage og så smækket 
fra en dør. 
</p><p>
Piloten har nu angiveligt forladt cockpittet og dermed begynder mareridtet. 
</p><h3>
Automatpiloten bliver ændret 
</h3><p>
Klokken er nu 10.29. Minuttet senere bliver automatpilotens højdemål ændret 
fra 38.000 fod til 96 fod - blot 29 meter - og får derfor direkte kurs mod 
bjergene i De Franske Alper. 
</p><p>
Klokken 10.32 forsøger flyveledere at få kontakt til flyet, men ingen svarer. 
Samtidig går alarmen i flyvemaskinen, fordi flyet falder hurtigt. 
</p><p>
Kort efter kan man høre en høj metallisk banken på døren til cockpittet. 
Udenfor råber kaptajnen: »For Guds skyld, åben døren!«. I baggrunden lyder 
skrig fra passagerne. 
</p><h3>
Roligt åndedræt 
</h3><p>
Klokken 10.35 kan man igen høre høje metalliske slag mod døren. På dette 
tidspunkt er flyet faldet til omkring syv kilometer. 
</p><p>
Halvandet minut senere kan man ifølge Bild's oplysninger høre kaptajnen 
desperat råbe »Åbn den skide dør!«. 
</p><p><b class="ext-link">POLITIKEN MENER </b><a class="embeddedlink" href="http://politiken.dk/debat/ledere/ECE2608698/politiken-mener-der-findes-ingen-garanti-imod-katastrofer/">Der findes ingen garanti imod 
katastrofer</a></p><p>
I cockpittet siger andenpiloten AL intet. På optagelserne høres kun hans 
rolige åndedræt. 
</p><p>
Klokken 10.40 smadrer flyet mod klippevæggen i De Franske Alper. 
</p><p class=" bl-elem">
Ingen myndigheder har endnu kommenteret Bilds oplysninger, men beskrivelsen 
stemmer overens med den franske anklagemyndigheds udlægning af 
begivenhederne. 
</p>	
</div>
</div></body></html>
