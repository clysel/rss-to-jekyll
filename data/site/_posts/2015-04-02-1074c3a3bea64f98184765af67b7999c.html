---
layout:     post
title: 	    "Rygsækken med kemoterapi gav Lone frihed "
post_author:	    
post_date:	    Thu, 02 Apr 2015 11:16:40 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2613971/rygsaekken-med-kemoterapi-gav-lone-frihed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da 48-årige Lone Larsen skulle have sin sidste omgang kemoterapi for leukæmi, 
tog hun behandlingen med hjem i en rygsæk. 
</p><p>
Lone havde fået kemo-terapi i halvandet år som behandling for en særlig akut 
form leukæmi, ALL, som hun fik konstateret i august 2013. Lones ALL krævede 
en meget intensiv behandling. 
</p><p>
I første omgang kunne Lone se frem til otte omgange af kemoterapi. Hver omgang 
betød fem dages indlæggelse på Rigshospitalet. 
</p><p>
»I den periode var behandlingen nogle gange så intensiv, at jeg fik kemo 24 
timer i streg. Det tog på kræfterne, og jeg følte mig på en måde meget 
bundet«, siger Lone Larsen. 
</p><p>
Derfor var hun heller ikke sen til at tage sin sidste omgang kemoterapi 
derhjemme. 
</p><h3>
Hjemmekemo 
</h3><p>
I februar i år tog Lone Larsen således en rygsæk på med en pumpe og en pose 
med kemovæske og en slange tilsluttet, og tog hjem til Nysted. I tre dage 
skulle hun være tilsluttet den transportable kemopumpe. Pumpen er indstillet 
til at gå i gang af sig selv, når der skal gives en dosis. 
</p><p>
Lone blev meget positivt overrasket over hjemmekemoen. 
</p><p>
»Det var simpelthen bare en helt anden oplevelse. Jeg var meget mere 
komfortabel. Og jeg kunne spise hjemmelavet mad! Det gjorde en stor forskel. 
Man bliver hurtigt meget træt af hospitalsmad«, siger Lone Larsen. 
</p><p>
Der var dog også noget andet, der lå hende på sinde. 
</p><p>
»Man slipper også for at være bekymret for, om man bliver smittet af alle de 
andre mennesker, der kommer på hospitalet«, siger Lone Larsen. 
</p><h3>
Mere frihed 
</h3><p>
Lone nød den frihed, hun pludselig havde, nu hun ikke længere var tvunget til 
at være på hospitalsstuen under kemoterapien. 
</p><p>
»Jeg kunne gå mig en tur, gøre rent, gå i Netto«, siger Lone Larsen. 
</p><p>
Hun husker særligt en episode fra sit hjemmekemoforløb. 
</p><p>
»Da jeg var ude at gå, mødte jeg nogen, jeg kender. De kunne se, jeg havde 
rygsækken på, og så kunne jeg jo sige »Ja, jeg går jo her og får kemo!« Og 
jeg kan huske, hvordan de sagde »Nå!« og »eeej!« Det var altså ret sjovt«, 
siger Lone Larsen. 
</p><p class=" bl-elem">
Hjemmekemoterapien var det sidste led i Lone Jensens behandling. Hun er i dag 
erklæret rask og er tilbage på fuld tid i sit job som pædagog. 
</p>	
</div>

</div></body></html>
