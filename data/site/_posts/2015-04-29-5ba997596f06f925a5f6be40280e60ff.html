---
layout:     post
title: 	    "Danmarks store etapeløb får tv-tid i hele Europa"
post_author:	    
post_date:	    Wed, 29 Apr 2015 13:22:42 +0200
post_site:	    politiken.dk 
post_link:	    http://politiken.dk/sport/cykling/ECE2647967/danmarks-store-etapeloeb-faar-tv-tid-i-hele-europa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det årligt tilbagevendende cykelløb Post Danmark Rundt, som bliver kørt i 
kølvandet på Tour de France, bliver i år vist til tv-seere over hele Europa. 
</p><p>
Danmarks Cykle Union har lavet aftale med tv-stationen Eurosport om, at det 
fem dage lange cykelløb bliver sendt dagligt på Eurosport 2. 
</p><p>
Det oplyser Danmarks Cykle Union i en pressemeddelelse. 
</p><p>
»Aftalen med Eurosport giver Post Danmark Rundt endnu et boost. Det er 
fantastisk, at vi nu når direkte ud i Europa, og vi på den måde kan vise 
godt cykelløb i flotte omgivelser«. 
</p><p>
»Det er virkelig et stort skridt, der løfter vores event«, siger løbsdirektør 
Jesper Worre i pressemeddelelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2511296/direkte-tv-skal-give-danmarks-stoerste-cykelloeb-et-kaempe-boost/">Direkte tv skal give Danmarks 
største cykelløb et kæmpe boost</a></p><p>
Aftalen giver mulighed for at få Danmark markedsført som en feriedestination. 
Derfor har turistorganisationen VisitDenmark købt en reklamekampagne, som 
vil løbe hen over skærmen i de fem dages udsendelser. 
</p><p>
»Kendskabet til Danmark er meget lavt, når man ser bort fra vores nærmarkeder 
som Tyskland, Sverige og Norge«, siger VisitDenmarks brandingchef Anja 
Hartung Sfyrla i pressemeddelelsen. 
</p><p>
»Men med den her aftale får vi virkelig mulighed for at fortælle gode 
historier om Danmark på tværs af vores europæiske markeder. Og til et 
publikum, der traditionelt gerne vil lære noget om det land, hvor der bliver 
kørt«, siger brandingchefen videre. 
</p><p>
Post Danmark Rundt begynder 4. august i Struer og slutter lørdag 8. august på 
Frederiksberg i København. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2572022/dopingaffaere-udelukker-fuglsang-fra-hjemmebaneopgave/">Dopingaffære udelukker 
Fuglsang fra hjemmebaneopgave</a></p>	
</div>

</div></body></html>
