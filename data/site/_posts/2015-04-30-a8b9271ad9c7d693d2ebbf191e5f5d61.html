---
layout:     post
title: 	    "Blog: Virtual reality og robotteknologi – 5G gør science-fiction til science-facts"
post_author:	    Jeremy Twaits
post_date:	    Thu, 30 Apr 2015 09:15:39 +0000
post_site:	    www.version2.dk 
post_link:	    http://www.version2.dk/blog/virtual-reality-og-robotteknologi-5g-goer-science-fiction-til-science-facts-162423?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>'Superhurtige mobile netværk', forbedret dækning, 'download en HD-video på sekunder'.</p>

<p>Det er tre udtalelser, der giver anledning til to ord: 'Ja, tak!'. Præmisserne i 5G vil være velkomne for alle os, der har ventet på at loade dokumenter over et EDGE-netværk, da 3G var utilgængeligt, eller har ledt desperat efter det dyrebare signal uden for den indre bykerne. Men er der ikke også en risiko for, at vi misser, hvad 5G i virkeligheden står for?</p>

<p>4G har allerede bidraget til at løse en række af vores telekommunikationsproblemer. Siden opgraderingen til 4G for nogle måneder siden kan jeg nu streame HD-video undervejs med få afbrydelser, hvad der jo ikke var muligt med den tidligere generation. 5G’s løfte om download af en HD-film på tre sekunder lyder imponerende, men hvis man nu allerede kan streame så hurtigt, som man kan se filmen, tilføjer den øgede hastighed så overhovedet noget?</p>

<p>Bedre dækning og flere data er nok i fokus hos netværksoperatørerne, men der er faktisk nogle mere interessante funktioner i pipelinen. En vigtig faktor for 5G-teknologien vil uden tvivl være en lavere forsinkelse. Mange forskningsinitiativer bag 5G anser et delay for en end-to-end returkommunikation på få millisekunder for at være målet, men vi skal selvfølgelig fortsat huske på fysikkens regler. Når lyset rejser med 300.000km/sek., så vil en rejse for selv det hurtigste signal på et millisekund kun være på maksimalt 300 km, hvad der stort set svarer til en tur tværs over Sjælland og retur.</p>

<p>De relative begrænsninger vil i sidste instans begrænse rækkevidden for denne slags systemer. Mange langtrækkende applikationer som fjernstyringsenheder eller netværksovervågning med sensorer kan dog heldigvis sagtens leve med ti- til hundredevis af millisekunders forsinkelse (forsinkelse). De mest interessante fremskridt vil omfatte virtual reality, førerløse køretøjer og det såkaldte taktile internet, som alle udgør nogle muligheder, der forudsætter, at forsinkelse bliver bragt ned til et minimum.</p>

<p>Autonome køretøjer kunne være en genvej til en mere effektiv transportinfrastruktur. Den stigende trafikmængde på de europæiske veje ville have gavn af, at bilerne kunne kommunikere med hinanden, da det ville kunne gøre rejsen både hurtigere og mere økonomisk. Tænk hvis trafiklysene kunne tilpasse sig den ændrede trafikvolumen automatisk. Det ville give mindre ventetid ved de røde lys, hvis der alligevel kun kom få biler på tværs. Bilerne vil også kunne køre både hurtigere og tættere på hinanden, da den menneskelige fejlkilde ved eksempelvis for sene opbremsninger kunne tages ud af regnestykket.</p>

<p>Og hvordan kunne fodgængerne fungere i trafikken? En fodgængerovergang er et godt eksempel: Hvis en bilist ser en fodgænger, der vil krydse vejen, er det naturligt at reducere farten, så fodgængeren kan komme over. Men den fremtidige udvikling kunne eliminere fodgængerfeltet, hvis fodgængeren i stedet med en 5G-smartphone etablerer en 'personlig sikkerhedszone', der automatisk stopper bilen, så fodgængeren sikkert kan krydse vejen. Grundlaget for hele systemet er en lav forsinkelse med kommando-respons-tider på mindre end et millisekund, hvis systemet skal kunne fungere sikkert.</p>

<p>For nyligt deltog jeg i en event, hvor professor Gerhard Fettweis, bestyrelsesformand for Vodafone Mobile Communications Systems i TU Dresden, talte om den snarlige fremkomst af det taktile internet. Konceptet fremgår navnet, hvor brugerne interagerer med indbyrdes forbundne produkter på en touch-baseret måde. Det kunne udløse en slags haptisk feedback i fjernbetjeninger eller virtual reality-produkter (VR), som reagerer på brugerens bevægelsesmønstre.</p>

<p>Hvis det skal være muligt, er en lav forsinkelse igen kritisk. Når mennesker udsættes for flere uventede stimuli, er deres reaktionstider forskellige - fra nogle hundrede millisekunder for høreindtryk, væsentligt mindre for synsindtryk og helt ned til nogle få millisekunder, når man reagerer på en situation, hvor reaktionen netop er forventet. Situationen er oplagt til virtual reality-miljøet. Hvis man nu bruger VR-briller, og man drejer hovedet fra venstre til højre for at panorere hen over et sceneneri, er det irriterende, hvis displayet ser ud til at 'hænge efter'. Ikke alene ødelægger det illusionen af den virtuelle verden, men det kan også give en ubehagelig bivirkning i form af søsyge.</p>

<p>Hvis man nu tænker videre, og man ikke bare befinder sig i et VR-miljø, men at ens bevægelser bliver transmitteret og compileret af en faktisk, fysisk robot, så kunne et system med stort set nul forsinkelse have en lang række fordele. Det kunne for eksempel være i farlige omgivelser som brændende bygninger eller under naturkatastrofer, hvor fysisk, menneskelig tilstedeværelse kan være umulig. For at garantere, at den menneskelige operatør agerer præcist i forhold til den situation, som robotten befinder sig i, skal forsinkelse mellem operatør og robot være tæt på nul – ikke mindst, hvis robotten befinder sig et omskifteligt miljø, hvor undergrunden kan give efter, eller der er fare for nedstyrtende genstande.</p>

<p>Teknologier som virtual reality eller førerløse biler lyder for mange fortsat som science-fiction, men med mindre forsinkelse-netværk er mulighederne inden for rækkevidde. På nuværende tidspunkt er fokus fortsat på de datarater og den dækning, som 5G lover, fordi det er nogenlunde de faktorer, vi føler os trygge ved. Selv om det selvfølgelig er vigtige faktorer, så har de teknologiske muligheder i 5G potentialet til at gøre science-fiction til science-facts.</p>
  </section>


  </div></body></html>
