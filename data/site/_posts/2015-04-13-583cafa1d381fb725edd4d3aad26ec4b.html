---
layout:     post
title: 	    "LO frigør sig helt fra Socialdemokraterne i valgkampen"
post_author:	    
post_date:	    Mon, 13 Apr 2015 08:12:57 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2625437/lo-frigoer-sig-helt-fra-socialdemokraterne-i-valgkampen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De gamle bånd mellem Socialdemokraterne og fagbevægelsen er op til det 
kommende folketingsvalg blevet endnu tyndere. 
</p><p>
I stedet for at koordinere indsatsen med det gamle arbejderparti som vanligt 
har LO denne gang valgt at stå mere frit og i stedet forenet sig med 
kollegerne i fagforbundet FTF. 
</p><p>
Det afslører formændene Harald Børsting og Bente Sorgenfrey i en kronik i <a href="http://www.politiko.dk/nyheder/tillykke-med-jubilaeet-thorning-du-har-ikke-los-stoette" target="_blank">Berlingske</a> 
i dag, hvor det nye samarbejde mellem de to forbund bliver beskrevet. 
</p><p>
Over for avisen uddyber Børsting forbundets bevæggrunde for ikke længere at 
køre parløb med Socialdemokraterne. 
</p><p>
»Der er nogle centrale temaer, som er vigtige for lønmodtagerne i Danmark«. 
</p><p>
»Uanset farven på den kommende regering er der her så massive og konstruktive 
ønsker, at vi som lønmodtagere gerne vil samarbejde med den til enhver tid 
siddende regering«, siger formanden. 
</p><h3>
Forsker: Organisationer vil have mere indflydelse 
</h3><p>
Arbejdsmarkedsforsker Flemming Ibsen er ikke i tvivl om, at trækket lægger 
pres på Socialdemokraterne. 
</p><p>
»Man kan ikke længere regne med en ubetinget støtte fra vennerne i 
fagbevægelsen. Det afhænger helt af, hvordan man agerer«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2602962/lo-forudser-styrtbloedning-i-medlemsmassen/">LO forudser styrtblødning i 
medlemsmassen</a></p><p>
»Det er jo det, som LO og FTF går efter - indflydelse på deres mærkesager. Så 
er det lige meget, hvem der opfylder dem«, siger Flemming Ibsen til 
Berlingske. 
</p><h3>
Kampagne til otte mio. kr. 
</h3><p>
Tilbage i 2003 droppede LO partistøtten til Socialdemokraterne, men var så 
sent som ved det seneste valg i 2011 med til at lancere valgoplægget Fair 
Løsning sammen med det nuværende regeringsparti. 
</p><p>
LO og FTF repræsenterer sammenlagt 1,5 millioner medlemmer og dermed også 
vælgere. 
</p><p class=" bl-elem">
I den kommende fælles kampagne, der koster otte millioner kroner, fokuserer de 
to fagforbund blandt andet på jobskabelse, uddannelse, social dumping og 
arbejdsmiljø. 
</p>	
</div>

</div></body></html>
