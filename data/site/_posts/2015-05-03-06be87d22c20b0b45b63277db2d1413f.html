---
layout:     post
title: 	    "FN-chef: Nepals grænsekontrol forsinker nødhjælp"
post_author:	    
post_date:	    Sun, 03 May 2015 13:05:10 +0200
post_site:	    politiken.dk 
post_link:	    http://politiken.dk/udland/ECE2652656/fn-chef-nepals-graensekontrol-forsinker-noedhjaelp/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mens lokalbefolkningen flere steder i jordskælvsramte Nepal fortsat venter på 
nødhjælp, står forsyningerne i kø i lufthavnen i hovedstaden Kathmandu. 
</p><p>
Det har fået FN's humanitære chef, Valerie Amos, til at bede Nepal om at sætte 
tempo på kontrollen ved grænserne, som forsyningerne skal igennem, inden de 
kan fragtes ud i landet. 
</p><div class="art-fakta article-box">
<h4 class="">
Jordskælvet i Nepal</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Lørdag 25. april omkring middag lokal tid blev Nepal ramt af et jordskælv, der 
målte 7,8 på skalaen. Det havde epicentrum midt mellem landets to 
største byer, Pokhara, og hovedstaden Kathmandu. Cirka 80 km fra hver by.</li><li>Over 7.000 personer har mistet livet, og tallet forventes at stige.</li><li>Flere templer og andre bygninger på UNESCOs liste over verdensarv er blevet 
beskadiget eller er styrtet helt sammen.</li><li>Jordskælvet kunne også mærkes i Indien, Tibet, Bangladesh og Kina, og det har 
også kostet liv i andre lande end Nepal.</li><li>Skælvet udløste den værste enkeltstående katastrofe ved Mount Everest 
nogensinde. Verdens højeste bjerg ligger cirka 200 km væk fra 
jordskælvets epicentrum. Rystelserne udløste der en serie laviner, der 
dræbte mindst 18 personer og sårede flere end 60.</li><li>Nødhjælp og internationale nødhjælps- og redningsarbejdere i hobetal er 
ankommet til Nepal. En stribe lande har besluttet at yde økonomiske 
bidrag til det fattige land.</li><li class=" bl-elem">På grund af landets dårlige infrastruktur og ødelæggelserne fra jordskælvet er 
det svært at få hjælpen frem til de ramte borgere.</li></ul>
</div>
</div><p/><p>
Ifølge BBC har FN-chefen mindet premierminister Sushil Koirala om, at Nepal i 
2007 underskrev en aftale med FN, som skulle sikre en hurtigere og mere 
simpel grænsekontrol i katastrofesituationer. 
</p><p>
»Han har garanteret, at det vil ske, så jeg håber, at vi fra nu af vil se en 
forbedring på de administrative problemer«, siger Valerie Amos ifølge 
nyhedsbureauet AFP. 
</p><p>
En uge efter jordskælvet er dødstallet nu oppe på 7.040 personer - men det 
bliver ved med at sige, meddeler den nepalesiske regering. 
</p><p>
I går sagde en talsperson fra landets indenrigsministerium, at man ikke 
forventer at finde flere overlevende, men i dag - otte dage efter 
jordskælvet - kunne redningsmandskab hive to levende kvinder og en mand ud 
fra murbrokkerne i landsbyen Kerabari. 
</p><p>
Mere end 14.000 personer blev kvæstet i forbindelse med jordskælvet, der målte 
7,8 på Richterskalaen, og som havde epicentrum cirka 80 kilometer nordvest 
for Kathmandu. 
</p><h3>
Efter enhver katastrofe følger kaos 
</h3><p>
Peder Damm har ansvaret for Røde Kors' katastrofeberedskab i Asien og befinder 
sig i Kathmandu. Her har organisationen også oplevet, at landets lille 
lufthavn er en flaskehals. 
</p><p>
»Udover den fysiske begrænsning, der er i lufthavnen, er der også 
bureaukratiske og proceduremæssige begrænsninger, der gør, at hastigheden på 
indførslen af forsyninger bliver sænket«, siger han til Politiken. 
</p><p><b class="ext-link">HJÆLP</b><a class="embeddedlink" href="http://politiken.dk/udland/ECE2644199/saadan-hjaelper-du-ofrene-for-jordskaelvet-i-nepal/">Sådan hjælper du ofrene for 
jordskælvet i Nepal</a></p><p>
Men det hænger til dels også sammen med, at de mennesker, der normalt betjener 
lufthavnen, også er ramt af jordskælvet. Før de kommer på fode igen, og før 
man kan sætte ekstra personale ind på de mest belastede positioner, går der 
tid, forklarer han. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Nepal_Earthquake_933180y.jpg" alt="" border="0"/><span class="caption"><span class="f-img-caption">En 
</span>vogn er ved at blive læsset med forsyninger i lufthavnen i Kathmandu. Foto: AP</span></span>
At det tager tid at få systemerne i omdrejninger, efter en katastrofe er 
indtruffet, er dog slet ikke uventet, påpeger Peder Damm. Det har han 
oplevet flere gange, eksempelvis da et jordskælv ramte Haiti i 2010. 
</p><p>
»Jeg tror, man skal passe lidt på med at måle, hvor effektiv eller ineffektiv 
opstarten er. Enhver katastrofe, hvor vi taler om næsten otte på 
Richterskalaen, skal give kaos, det er der ikke noget underligt i. Dem, der 
ofte har haft med sådanne situationer at gøre, kan godt se, at der er et 
system i det kaos. Og der er også røde tråde i det her kaos«, siger han. 
</p><h3>
Nye landsbyer dukker op 
</h3><p>
Det er heller ikke udelukkende lufthavnen i Kathmandu, der i øjeblikket 
udfordrer nødhjælpsarbejdet. Når forsyningerne først er kommet igennem 
lufthavnen, er der mangel på lagerplads til opbevaring, indtil de kan 
fragtes videre. Derefter er transporten ud til de ramte områder, der ofte 
ligger 50-60 kilometer uden for Kathmandu, et problem, for vejene er små og 
snoede, højderne varierer, og chaufførerne er ikke altid sikre bag rattet. 
</p><p>
»Nepal er et enormt vanskeligt land at komme rundt i. Vi havde et hold ude den 
anden dag, der var syv timer om at køre 50 kilometer. Og så kommer man måske 
ud til en landsby med 15-20 huse. Det er et langt, sejt træk, der venter 
forude«, siger Peder Damm. 
</p><p>
I internationale medier har der flere gange været historier om små landsbyer, 
der fortsat venter på de første besøg af myndighederne, og frustrationen 
over manglende hjælp fra den nepalesiske regering ulmer. 
</p><p>
»Der vil ganske givet - og det vil der gøre i et stykke tid fremover - dukke 
nye landsbyer op, der bliver besøgt første gang«, siger Peder Damm, der ikke 
tør spå om, hvornår det fulde overblik foreligger. 
</p><p><b class="ext-link">DESPERATION</b><a class="embeddedlink" href="http://politiken.dk/udland/ECE2648817/roede-kors-i-nepal-folk-er-saa-utaalmodige-at-de-er-paa-graensen-til-at-plyndre-vores-forsyninger/">»Folk er så utålmodige, at de er på 
grænsen til at plyndre vores forsyninger«</a></p><p>
For eksempel har en journalist fra The Guardian besøgt landsbyen Swarathok, 
hvor den umiddelbare frygt er afløst af sorg og bekymring. Byens 83 huse 
ligger i ruiner, og beboerne har selv begravet dem, der mistede livet i 
murbrokkerne. 
</p><p>
»Der er stadig ikke kommet nogen«, siger 23-årige Rashmita Shashtra til den 
britiske avis. 
</p><p>
Hun har selv lavet en liste over de overlevende i byen og har skabt overblik 
over, hvilke forsyninger landsbyen til sammen har, så maden kan blive 
fordelt til alle. 
</p><p>
»Det er selvfølgelig regeringens opgave at gøre det, men da vi gik til 
politiet, sagde de, at vi bare skulle blive, hvor vi er. Vi vil ikke bare 
vente og se, så vi handlede selv«, siger hun. 
</p><h3>
Alle har forskellige behov 
</h3><p>
Når nødhjælpsarbejdere første gang når ud til landsbyer, er fokus først og 
fremmest at skaffe husly. 
</p><p>
»Det kan være presenninger og plastic. Alt der har kunnet bidrage til bare at 
skaffe et midlertidigt tag over hovedet«, siger Peder Damm. 
</p><div class="art-quote article-box">
<p class="quote"/>
<blockquote>
<p class="quote-txt">
Nepal er et enormt vanskeligt land at komme rundt i. Vi havde et hold ude den 
anden dag, der var syv timer om at køre 50 kilometer.
</p>
<p class="sender">
Peder Damm, Røde Kors 
</p>
</blockquote>
</div><p/><p>
Rent vand er også en høj prioritet, ligesom lægehjælp til knusningsskader og 
knoglebrud er afgørende. Det er de elementer, som nødhjælpsarbejderne af 
erfaring ved, de fleste ramte områder har brug for. Men herfra skal 
indsatsen være meget mere individuel, for hver eneste landsby har 
forskellige behov. 
</p><p><b class="ext-link">EFTERLADT</b><a class="embeddedlink" href="http://politiken.dk/udland/ECE2645082/efter-jordskaelvet-gaar-boern-alene-rundt-i-gaderne/">Efter jordskælvet går børn alene rundt 
i gaderne</a></p><p>
»En katastrofe påvirker ikke alle landsbyer på samme måde. Nogle steder er 
vandforsyningen gået i stykker, andre steder er skolen styrtet sammen. Det 
kan også være en ødelagt bro, der fører til landsbyen, der forstærker alle 
andre problemer og er den største udfordring«, siger Peder Damm. 
</p><p>
Han oplever, at en rytme i arbejdet er ved at indfinde sig nu her en uge 
efter, at jordskælvet ramte. 
</p><p class=" bl-elem">
»Det kommer til udtryk ved, at man bliver mere målrettet i forhold til, hvor 
man skal fokusere, og hvor man skal have forsyninger ud«, siger han. 
</p>	
</div>

</div></body></html>
