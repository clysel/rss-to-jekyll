---
layout:     post
title: 	    "Konflikten i Yemen kan splitte landet i to"
post_author:	    
post_date:	    Mon, 16 Feb 2015 15:42:26 +0100
post_site:	    politiken.dk 
post_link:	    http://politiken.dk/udland/ECE2549050/konflikten-i-yemen-kan-splitte-landet-i-to/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Styrker, der er loyale over for Yemens tidligere præsident, indtog i dag 
regeringsbygninger i den sydlige del af Aden, efter et fem timer langt slag, 
siger lokale kilder om den optrappede konflikt, som kan splitte landet i to.
</p><p>
Militsen, som støtter Abd-Rabbu Mansour Hadi, har vundet kontrol over 
adskillige regeringsbygninger efter kampe mod regeringsstyrker, der er 
allierede med Houthibevægelsen, siger kilderne.
</p><h3>
Diplomater kaldt hjem
</h3><p>
Tyrkiet besluttede i dag at lukke dets ambassade i Yemen og rådede alle 
tyrkiske statsborgere til at forlade landet. Tidligere har De Forenede 
Arabiske Emirater, USA, Tyskland og Saudi-Arabien kaldt deres diplomater 
hjem.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2542375/usa-roemmer-ambassade-i-yemen/">USA rømmer ambassade i Yemen </a></p><p>
Der blev kæmpet i Aden i mange timer mellem medlemmer af den såkaldte 
Folkelige Modstandskomité, der består af klanmedlemmer, og politistyrker. 
Flere blev dræbt på begge sider.
</p><h3>
Parlamentet opløst
</h3><p>
Voldsomme sammenstød i et bjergområde i provinsen al-Bayda i den sydlige del 
af Yemen kostede lørdag 16 houthier og 10 militante fra en sunnimuslimsk 
klan livet, oplyser sikkerhedskilder og lokale kilder ifølge nyhedsbureauet 
Reuters.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2538371/shiitiske-oproerere-oploeser-parlamentet-i-yemen/">Shiitiske oprørere opløser 
parlamentet i Yemen</a></p><p>
Flere steder i landet kæmper militante fra al-Qaeda side om side med 
sunnimuslimske klaner mod houthierne, som væltede præsidenten i januar og 
opløste parlamentet i starten af februar.
</p><p>
Den shiitiske klan, som støttes af præstestyret i Iran, har i stedet nedsat et 
midlertidigt regeringsråd.
</p><p class=" bl-elem">
Den shiitiske magtovertagelse i Yemen kaldes et kup af de sunni-kontrollerede 
nabolande på Den Arabiske Halvø.
</p>	
</div>
</div></body></html>
