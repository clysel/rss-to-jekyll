---
layout:     post
title: 	    "Rapport: Nye flyveledersystemer åbner for hackerangreb"
post_author:	    Jesper Stein Sandal
post_date:	    Thu, 16 Apr 2015 08:33:00 +0000
post_site:	    www.version2.dk 
post_link:	    http://www.version2.dk/artikel/rapport-modernisering-af-flyveledersystemer-aabner-hackerangreb-142813?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>De amerikanske luftfartsmyndigheder er i fuld gang med at modernisere de systemer, flyvelederne anvender til at dirigere flytrafikken. Men det sker uden at sørge for tilstrækkelig sikring af it-sikkerheden, advarer den amerikanske rigsrevision, Government Accountability Office, i <a href="http://www.gao.gov/assets/670/669627.pdf">en ny rapport</a>.</p>

<p>Flyvelederne skal frem over arbejde med systemer, hvor der i højere grad anvendes GPS og satellitbaseret kommunikation med flyene fremfor sekundær radar og radio.</p>

<p>Men det indebærer også, at kommunikationen bliver mere sårbar over for hackerangreb, og ifølge rapporten har den amerikanske luftfartsmyndighed FAA ikke taget tilstrækkelige skridt til at sikre systemerne.</p>



<p>Flyene skal eksempelvis kunne få navigationsoplysninger fra flyvelederne via satellit, men systemet har trods tidligere løfter ikke fået de sikkerhedsforanstaltninger i form af blandt andet intrusion detection-systemer, som oprindeligt blev krævet.</p>

<p>Forfatterne bag rapporten advarer om, at luftfartsmyndighederne måske ikke har afsat tilstrækkelige ressourcer til at sikre, at it-sikkerheden i implementeringen af denne næste generation af systemer til styring af luftfarten er god nok til at forhindre, at hackere kan få adgang til flyenes navigationssystemer.</p>
  </section>

  
  
  
  </div></body></html>
