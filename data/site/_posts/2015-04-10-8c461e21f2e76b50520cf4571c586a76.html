---
layout:     post
title: 	    "Fem år siden i dag: Flystyrt i Rusland rejser stadig flere spørgsmål end svar"
post_author:	    Jens Ramskov
post_date:	    Fri, 10 Apr 2015 04:46:57 +0000
post_site:	    ing.dk 
post_link:	    http://ing.dk/artikel/fem-aar-siden-i-dag-flystyrt-i-rusland-rejser-stadig-flere-spoergsmaal-end-svar-175314
---
<html><body><div><section class="body">
			<p>For fem år siden, 10. april 2010, styrtede et polsk regeringsfly ned under landing ved Smolensk i Rusland.</p>
			<p>Alle 96 ombord, som var på vej til en mindehøjtidlighed for <a href="http://da.wikipedia.org/wiki/Katynmassakren">Katynmassakren</a>, der fandt sted under Anden Verdenskrig, døde – inklusive den polske præsident, en lang række ministre samt højtstående embedsmænd og militærfolk.</p>
			<p>Var det et uheld under landing i tæt tåge – sådan som den russiske havarikommission konkluderede – eller blev flyet bragt til jorden på anden vis?</p>
			<p>Sidste år omtalte Ingeniøren, at uafhængige undersøgelser, som bl.a. den danske ingeniør og pilot Glenn Jørgensen har udført, tyder på et forløb, hvor tabet af vingen skete i stor højde. Muligvis udløst af bomber om bord. Glenn Jørgensen driver til daglig sin egen konsulentvirksomhed inden for mekaniske, opto- og elektromekaniske teknologier.</p>
			
			<p>Hensigten skulle i givet fald være at dræbe store dele af den politiske og militære ledelse i Polen, og bomberne skulle i så fald være placeret i flyet i polsk-russisk samarbejde, mener flere.</p>
			<p>Flyvraget og de sorte bokse befinder sig stadig i Rusland, og det besværliggør afprøvningen af Glenn Jørgensens og andre uafhængige teknikeres beregninger omkring flystyrtet.</p>
			<p>I en nylig <a href="http://www.europarl.europa.eu/sides/getDoc.do?type=TA&amp;reference=P8-TA-2015-0074&amp;language=EN&amp;ring=B8-2015-0249">resolution</a> vedtaget af EU Parlamentet opfordres de russiske myndigheder til straks at tilbagelevere de sorte bokse og vraget til Polen, da det – som det formuleres – er den eneste måde, der kan sikre en upartisk og ærlig undersøgelse.</p>
			<p>ECR-gruppen (European Conservatives and Reformists Group) i EU-Parlamentet, der bl.a. har Dansk Folkeparti og britiske konservative parti samt det polske parti for Lov og Retfærdighed som medlemmer, afholdt i marts en høring, hvor bl.a. Glenn Jørgensen fremlagde sine seneste beregninger og konklusioner. Høringen kan ses <a href="https://www.youtube.com/watch?t=1281&amp;v=TBCaR3NmRbA">her</a>. Glenn Jørgensens indlæg kommer efter ca. 47 minutter.</p>
			<p>Partiet for Lov og Retfærdighed blev i sin tid oprettet af Lech Kaczyński, der var polsk præsident, da han forulykkede med flyet 10. april 2010. Partiet er førende fortalere for, at flyet blev ført til jorden i en bevidst handling, der involverer russerne og Vladimir Putin personligt.</p>
			<p>Britiske Syed Kamall, der er formand for ECR-gruppen, oplyser til Ingeniøren, at ECR-Gruppen, herunder den britiske delegation, støtter kravet om international undersøgelse af styrtet.</p>
			<p>På spørgsmålet om ECR-gruppen vil tage yderligere initiativer, tilføjer han noget forsigtigt i en email til Ingeniøren:</p>
			<p>»I øjeblikket befinder vi os i en delikat situation, da der stadig er flere spørgsmål end svar. Da den nuværende situation endnu ikke er klarlagt, kan vi forvente yderligere initiativer.«</p>
			<h2>Birketræ eller bomber?</h2>
			<p>Den russiske havarikommission forklarede ulykken med, at flyet under landing i tæt tåge ramte en birketræ, hvorved en del af venstre vingespids knækkede af.</p>
			<p><figure class="plugin right zoomable"><img data-original-image="http://ing.dk/sites/ing/files/2014.02.21-smolensk-flystyrt-web.png" src="http://ing.dk/sites/ing/files/styles/w1120_media_right/public/2014.02.21-smolensk-flystyrt-web.png?itok=EPv53R3_" alt=""/></figure></p>
			<p>Sidste år omtalte Ingeniøren, at undersøgelser, som bl.a. Glenn Jørgensen og en amerikansk professor har foretaget, tyder på, at tabet af vingen skete i stor højde.</p>
			<p>Glenn Jørgensen oplyser, at han det seneste års tid har foretaget nye og mere detaljerede beregninger baseret på CFD-beregninger (computational fluid dynamics) baseret på <a href="http://www.metacomptech.com/index.php/products/cfd">CFD++</a> software fra firmaet Metacomp og en detaljeret model af et TU-154M fly.</p>
			<p>Han oplyser, at disse beregninger viser, at tabet af en spids på 5,5 meter af den venstre vinge ikke kan få flyet til at styrte på den måde, som det hævdes i de officielle rapporter. Han mener, der skete tab af vingen i to omgange udløst af eksplosioner.</p>
			<p>Glenn Jørgensen er i færd med at sammenskrive resultaterne af CFD-beregningerne i en artikel, som han sigter på at publicere i Journal of Aerospace Engineering.</p>
			<p>Han har også været involveret i produktionen af denne video, som er et indlæg til støtte for teorien om, at det var bomber om bord på flyet, der fik vingen til at knække af i stor højde.</p>
			<p><section class="video plugin"/></p>
			
			<p/></section>
			<p>Andre nye oplysninger støtter dog teorien om, at styrtet var et uheld under svær landing i tæt tåge, som er den officielle forklaring.</p>
			<p>Optagelserne var af en dårlig kvalitet, så de kunne ikke oprindeligt bruges.</p>
			<p>Ifølge den polske radiostation kan man høre, at der er flere personer i cockpittet, som drak øl – intet tyder dog på, at det var piloterne. Under forsøget på landing skulle kaptajnen og besætningen være blevet forstyrret af disse andre personers tilstedeværelse.</p>
			<p>En højtstående embedsmand høres også 15 minutter før styrtet sige til kaptajnen: »Vi vil forsøge at lande, indtil det lykkes.«</p>
			<p>The Guardian skriver, at når optagelser er lækket til radiostationen, kan det være som en del af valgkampen i Polen, hvor der skal holdes præsidentvalg til 10. maj og parlamentsvalg til efteråret.</p>
		
		  </div></body></html>
