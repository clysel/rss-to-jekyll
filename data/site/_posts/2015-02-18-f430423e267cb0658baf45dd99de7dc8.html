---
layout:     post
title: 	    "Endnu en DF'er giver regeringen skyld for terrorangreb"
post_author:	    
post_date:	    Wed, 18 Feb 2015 12:45:36 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2551579/endnu-en-dfer-giver-regeringen-skyld-for-terrorangreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Endnu en DF'er beskylder regeringen for at være medansvarlig for weekendens 
terroangreb. 
</p><p>
Det sker efter, at folketingskandidat for Dansk Folkeparti Aia Fog i går blev 
banket på plads af partiledelsen, efter at hun havde beskyldt Radikale 
Venstre og partiets politik for at være medansvarlig for angrebet. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg brækker mig over venstrefløjens og Radikales landsskadelige politik!
</p>
<p class="sender">
Frank Nørgaard 
</p>
</blockquote>
</div><p/><p>
Det holder dog ikke byrådsmedlem og formand for Miljø og Teknikudvalget i 
Randers Kommune Frank Nørgaard (DF) fra at komme med lignende udmeldinger. 
</p><p>
Allerede i lørdags skrev han efter det første terrorangreb og drab følgende på 
Facebook: 
</p><p>
»Jeg mangler ord for den lands- og kulturskadelige politik, som føres af 
regeringen, nu har kostet et uskyldigt menneskeliv og flere sårede (...) Jeg 
brækker mig over venstrefløjens og Radikales landsskadelige politik!«
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2550225/dfer-lader-sig-banke-paa-plads-efter-terrorbemaerkning/">DF'er lader sig banke på plads 
efter terrorbemærkning</a></p><p>
Og mens Aia Fog altså tirsdag lod sig banke på plads og lovede ikke sige mere 
om sagen, så står Frank Nørgaard gerne ved sin opdatering fra i lørdags, da 
Politiken her til formiddag fanger ham på telefonen. 
</p><p>
»Det handler om, at der aldrig er nogen konsekvens for dem, man tager den ene 
gang efter den anden i at lave nogle ting, vi ikke finder os i i et 
demokrati. Her tænker jeg for eksempel på Said Mansour (nu Sam Mansour, 
red.). Tre gange er han blevet dømt for landsskadelig virksomhed (Sam 
Mansour er <i>to</i> gange - i 2007 og 2014 - dømt for at opfordre til 
terror, red.) men vi smider ham ikke ud af landet. Han får bare en dom«, 
lyder det fra Frank Nørgaard. 
</p><h3>
Også fejl under VK 
</h3><p>
Han erkender, at Sam Manosurs første dom faldt, mens VK-regeringen var ved 
magten. 
</p><p>
»Jo, men der skal jo stadig være et flertal for at lave en stramning af de 
domme, som man nu kan udstikke«. 
</p><div class="art-quote article-box">
<p class="quote"/>
<blockquote>
<p class="quote-txt">
Der ligger jo en hel masse slapsvanselovgivning og slapssvansepolitik bagved
</p>
<p class="sender">
Frank Nørgaard 
</p>
</blockquote>
</div><p/><p><i class=" bl-elem">Men jeg forstår ikke det med, at det er den nuværende regeringens skyld, 
for han blev jo heller ikke smidt ud af landet under den tidligere regering?</i></p><p>
»Nej, det er også en fejl«. 
</p><p><i class=" bl-elem">At han ikke blev smidt ud?</i></p><p>
»Ja«. 
</p><p><i class=" bl-elem">Så angrebet er også den tidligere regerings skyld?</i></p><p>
»Jamen, det ved jeg ikke.... Det her med at smide med skyld og ting og 
sager.... Det er jo forfærdeligt, at uskyldige mennesker skal dræbes af 
terrorister her i Danmark«, siger Frank Nørgaard og fortsætter:
</p><p>
»Og jeg synes, det er forfærdentligt, at man ikke kan finde ud af at lave 
noget grænsekontrol. Når de ydre grænser om EU ikke fungerer, så må vi lave 
nogle, der fungerer ind til Danmark. Det har radikale, socialdemokrater, SF 
og Enhedslisten og hele den fløj grint af. Men hvad er det, befolkningen vil 
have, og hvad er det, der sker rundt om i vores gader?«
</p><p><b class="ext-link">LÆS OGSÅ:</b><a class="embeddedlink" href="http://politiken.dk/indland/politik/ECE2551351/borgerligt-terrorudspil-er-en-udstrakt-haand-til-regeringen/">Borgerligt terrorudspil er en 
»udstrakt hånd« til regeringen</a></p><p><i class=" bl-elem">Kunne grænsebomme have forhindret det, vi så i weekenden?</i></p><p>
»Det er ikke sikkert, at de kunne det. Men det er jo heller ikke sikkert, at 
det er det eneste anslag, vi vil se imod Danmark. Folk kan rejse ind og ud 
af landet, og du aner ikke, hvem der kommer, og hvem der går«. 
</p><p><i class=" bl-elem">Ham her har vist boet her hele sit liv...?</i></p><p>
»Jo jo, men han har også haft nogle kontakter. Og igen den der blødsødne 
politik - han blev lukket ud af fængslet i januar. Han havde fået en dom på 
to år og sad i to måneder, og så går han ud og laver sådan noget der (da den 
fomodede gerningsmand i december 2014 fik en dom på to års fængsel, havde 
han siddet varetægtsfængslet siden januar 2014, red.). Jeg synes, det er 
beskæmmende. Og det er beskæmmende at se, at folk, der i den grad går ind 
for et multietninsk og multikulturelt Danmark, ikke oven på det her siger, 
'nu skal vi altså have styr på, hvem der render rundt i vores land'«. 
</p><p><i class=" bl-elem">Men du beskylder den nuværende regering for, at det er dens politik, der 
gør det?</i></p><p>
»Det gjorde jeg i det opslag, og det mener jeg sådan set stadig væk. Jeg 
synes, det er for dårligt, at den ikke gør noget ved det. De snakker bare, 
og det er det.«
</p><h3>
Ikke alene om synspunkt 
</h3><p>
På spørgsmålet om, han ikke dermed går ud og beskylder regeringspartierne for 
at være ansvarlig for terrorangrebet, selv om hans partiformand har 
kritiseret en sådan sammenkobling, svarer Frank Nørgaard: 
</p><p>
»Jo, men jeg er jo ikke den eneste åbenbart, der har det på den måde. Og 
selvfølgelig er det ham, der har trykket på aftrækkeren - selvfølgelig er 
det hans skyld. Det er ham, der har gjort det. Men der ligger jo en hel 
masse slapsvanselovgivning og slapssvansepolitik bagved«, fastholder Frank 
Nørgaard. 
</p><p>
Fra regeringspartierne har retsordførerne ikke megen forståelse for Frank 
Nørgaards udtalelser. 
</p><p>
»Det her viser jo, at der er er nogen fra Dansk Folkeparti, der ikke forstår, 
hvor alvorlig en situation det her er, og som med det samme prøver at gøre 
det til et spørgsmål om at placere skyld og en partipolitisk kamp i stedet 
for den fælles kamp mod terrorister, som det her er«, siger Trine Bramsen 
(S). 
</p><p>
Den radikale retsordfører, Jeppe Mikkelsen, kalder angrebet »politisk 
mudderkastning, der ikke klæder politikere, uanset om de sidder i 
Folketinget eller byråd rundt omkring«. 
</p><p class=" bl-elem">
»Jeg synes, at Kristian Thulesen Dahl sagde det meget godt; at der kun er én, 
man kan klandre for det her, og det er attentatmanden«, siger Jeppe 
Mikkelsen. 
</p>	
</div>
</div></body></html>
