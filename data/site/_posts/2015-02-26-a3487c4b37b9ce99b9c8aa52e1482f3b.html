---
layout:     post
title: 	    "Madanmelder: Michelin-guiden er utroværdig"
post_author:	    
post_date:	    Thu, 26 Feb 2015 20:54:27 +0100
post_site:	    politiken.dk 
post_link:	    http://politiken.dk/mad/ECE2564352/madanmelder-michelin-guiden-er-utrovaerdig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
De fik stjerner i år</h4>
<div class="fakta-body" data-buildingblock="embedded_factboxlink">
<p><b>To stjerner:</b></p><p><b>En stjerne</b></p><ul><li>Studio at the Standard </li><li>Søllerød Kro </li><li>Era Ora </li><li>formel B </li><li>Kokkeriet </li><li>Kiin Kiin </li><li>Kadeau </li><li>Grønbech &amp; Churchill </li><li>Relæ </li><li>Den Røde Cottage</li><li>Marchal</li><li>Clou</li><li>Frederikshøj</li><li>Gastromé</li><li class=" bl-elem">Substans</li></ul><p>
Tre stjerner i Guide Michelin betyder, at en restaurant er "værd at rejse 
efter". 
</p><p>
To stjerner betyder, at restauranten er "en omvej værd". 
</p><p>
En stjerne betyder, at det er en "rigtig god restaurant i sin kategori". </p><p><b>Bib Gourmand i 2015</b></p><ul class=" bl-elem"><li>Rebel</li><li>Pluto</li><li>Bror</li><li>Marv &amp; Ben</li><li>Frederiks Have</li><li>Fiskebaren</li><li>Restaurant Melee</li><li>L'Altro antiristorante</li><li>Famo</li><li>Enomania</li><li>Pondus</li><li class=" bl-elem">Hærværk</li></ul></div>
</div><p>
Michelin-guiden er en utroværdig måleenhed for gastronomisk topkvalitet. Det 
aldrig været tydeligere end i dag, hvor den første nordiske særudgave af den 
røde bibel har uddelt sine stjerner. Og hvor Danmark for første gang er 
blevet testet uden for København. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/mad/ECE2555544/her-er-danmarks-18-michelinrestauranter-i-2015/">Her er Danmarks 18 
michelinrestauranter i 2015</a></p><p>
Ikke fordi, at de århusianske restauranter Frederikshøj, Gastromé og Substans 
ikke har fortjent hver deres stjerne. Men fordi andre toprestauranter i 
provinsen slet ikke har været besøgt. 
</p><p>
Når Michelin-guiden udvidder sit synsfelt i Danmark, men stadig holder fast i 
sit koncept med at kalde sig en guide til ’Main Cities’, så er den gået 
forkert i byen. Danmark er så lille, at den begrænsning virker arbitrær og 
utidssvarende. 
</p><p>
Rygtet om det gastronomiske niveau på for eksempel Paul Cunninghams Henne 
Kirkeby Kro ved den jyske vestkyst er uden tvivl michelininspektørerne 
bekendt. At de så ikke kommer forbi kroen i deres nye udvidede guide til 
Norden, som ellers skulle give et repræsentativt overblik over 
højdepunkterne på en regional madscene, som regnes for klodens fremmeste i 
disse år, det er useriøst. 
</p><p/><h3>
En time mellem København og Dragsholm 
</h3><p>
Michelin er et dækfirma. Og de guider til restauranter, der i bedste fald er 
’en rejse værd’, som det hedder om de trestjernede. De tostjernede 
kategoriseres under de restauranter, der er ’en omvej værd’. Men i Danmark 
har de ikke brændt dæk af. Godt nok har Søllerød Kro en stjerne, men med 
sine 25 minutters kørsel fra København kan den ikke kaldes hverken en rejse 
eller en omvej væk i michelintermer. 
</p><p>
Det tager en times tid at køre fra København til Odsherred, hvor Dragsholm 
Slot ligger som en af landets bedste restauranter. Endda inden for den 
klassiske madstil, som den franske guide ynder at honorerer. Henne Kirkeby 
Kro ligger to en halv times kørsel fra Århus. Ingen af dem blev besøgt. Og 
hvad med Odense med Pasfall i centrum og Falsled Kro i oplandet? Der kunne 
gemme sig en stjerne der. Eller i hvert fald en Bib Gourmand som tilkommer 
de bedste i bistro-genren. Dem er der for øvrigt flere af i Aalborg. 
</p><p>
Ingen af dem har været i betragtning. 
</p><p>
Det er ikke nyt. Den fejlkode har været en del af guidens programmering i 
mange år, og er blevet diskuteret herhjemme i lige så lang tid. Men det har 
aldrig været mere tydeligt end i år, hvor vi i medierne og særligt 
køkkenchef Wassim Hallal fra Frederikshøj i Århus har imødeset dagen, som 
øjeblikket hvor retfærdigheden skulle ske fyldest. »Får Århus sin første 
stjerne?«. 
</p><p>
Hallal udtalte til Politiken i dagene op til dommen, at der ville gå en sort 
klap ned for ham, hvis ikke han fik den stjerne. Han ville genoverveje sin 
position, sagde han. Der har været meget på spil for ham. Og jo, uden tvivl, 
det betyder noget for en restaurant, at få stjerne på. Der kommer simpelthen 
flere kunder i butikken fra nær og fjern. 
</p><p>
Men i retorikken omkring uretfærdigheden i at blive overset på grund af 
geografi har det handlet om mere end det. 
</p><h3>
Hallal er provinsens ridder for retfærdighed 
</h3><p>
Wassim Hallal har talt om et ’os’ og ’dem’. Provinsen mod hovedstaden. Vi får 
aldrig chancen, de får det hele. Han har været provinsens ridder for 
retfærdighed, og han ville føle, at han svigter sit bagland, hvis ikke han 
får den stjerne, har han sagt. 
</p><p>
Men han kan ånde lettet op i dag. Han fik den. Provinsens selvforståelse som 
ligeværdig med hovedstaden er blevet sanktioneret af Hr. Overdommer 
Michelin. En udefrakommende instans, der uvilligt kan sætte tingene på 
plads. 
</p><p>
Sådan kan man i hvert fald vælge at se på det, når nu man endelig er inviteret 
med til festen. Men hvis man slet ikke har været i betragtning, ligner 
gallaforestillingen stadig et maskerade så fjernt fra det, det handler om - 
maden på tallerkenen. 
</p><p>
Michelin-guiden er utroværdig, fordi den foregiver at være alvidende 
fortæller, men i virkeligheden er en meget selektiv fortæller. Der er god 
grund til at være stolt, hvis man hører til dem, har fået stjerner i dag. 
For det er et udtryk for, at det man laver, er af en helt særlig kvalitet. 
Det er ikke kvalitativt, at Michelins domme er problematiske. Det er deres 
begrænsede udsyn, som de er ekstremt dygtige til at markedsføre, så vi alle 
regner det for universelt. 
</p><p>
Så ind til inspektørerne får taxabonner med fra kontoret i Paris, så de kan 
køre ud til de adresser, der alene på grund af gastronomisk niveau gør sig 
fortjent til en vurdering, ind til da, må man betragte Michelin-guiden med 
forbehold. 
</p><p>
Det har aldrig været tydeligere. 
</p><p class=" bl-elem"><b class="ext-link">LÆS OGSÅ </b><a class="embeddedlink" href="http://politiken.dk/mad/ECE2564167/aarhus-kok-om-michelinstatus-jeg-ved-slet-ikke-hvad-jeg-skal-sige/">Aarhus-kok om michelinstatus: 
»Jeg ved slet ikke, hvad jeg skal sige«</a></p>	
</div>
</div></body></html>
