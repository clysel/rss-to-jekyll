---
layout:     post
title: 	    "Glemt Ferrari fra 1961 solgt for 121 mio. kr. "
post_author:	    
post_date:	    Fri, 20 Feb 2015 14:32:47 +0100
post_site:	    politiken.dk 
post_link:	    http://politiken.dk/forbrugogliv/biler/ECE2555259/glemt-ferrari-fra-1961-solgt-for-121-mio-kr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En bil, der har stået hengemt i en fransk lade, er netop solgt for 121 
millioner kroner. 
</p><p>
Det er heller ikke en hvilken som helst bil, men en ekstremt sjælden Ferrari 
250 GT California GT Spider fra 1961, der kun er bygget i 39 eksemplarer. 
Normalt har Ferrari styr på sine biler, men dette eksemplar var forsvundet 
fra Ferraris arkiver, og det mentes derfor, at den var gået tabt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/ECE2367208/211-millioner-kroner-dyreste-bil-solgt-paa-auktion-nogensinde/">211 millioner kroner: Dyreste 
bil solgt på auktion nogensinde</a></p><p>
Bilen tilhørte i en periode den franske skuespiller Alain Delon, men senere 
blev den købt af den franske fabrikant Roger Baillon, der havde planer om at 
opbygge en storstilet bilsamling. Fra 1950’erne til 1970’erne købte han 
masser af biler, men han blev nødt til at sælge dem igen. 
</p><h3>
Arvingerne kendte ikke til bilerne 
</h3><p>
60 biler blev dog bevaret i en lade efter fabrikantens død for 10 år siden. 
Hans arvinger anede intet om bilerne. 
</p><p>
Nu har hele samlingen været på auktion i Paris, hvor bilerne indbragte i alt 
200 millioner kroner. Bilerne er formentlig spredt for alle vinde og vil 
derfor ikke kunne opleves på en samlet udstilling. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2296839/stjernebil-fra-tv-skaermen-solgt-til-fantasipris/">Stjernebil fra tv-skærmen 
solgt til fantasipris</a></p><p>
Prisen på 121 millioner kroner betyder, at den nu solgte Ferrari betegnes som 
den femtedyreste bil, der nogensinde er solgt på en offentlig auktion. En 
Ferrari 250 GTO topper med en pris på 211 millioner kroner. 
</p><h3>
Dansk bil solgt til rekordpris 
</h3><p>
Der var også en danskejet bil med på Bonhams auktion i Paris, og den blev 
solgt til en ekstremt god pris. Baron Otto Reedtz-Thott havde nemlig sat sin 
AC Cobra 289 Mk. II fra 1966 på auktion, og den blev afsat for 7 millioner 
kroner, næsten det dobbelte af vurderingsprisen, skriver Bil Magasinet, der 
overværede auktionen. 
</p><p class=" bl-elem">
Reedtz-Thotts bil var oprindelig højrestyret, men han fik den ombygget, så 
rattet sidder i venstre side. Den slags ombygninger kan risikere at mindske 
bilens værdi, men det skete ikke her. 
</p>	
</div>
</div></body></html>
