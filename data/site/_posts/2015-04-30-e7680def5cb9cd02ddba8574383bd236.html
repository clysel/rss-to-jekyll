---
layout:     post
title: 	    "Topministre: Vi skal med i bankunionen for danskernes skyld - ikke bankerne"
post_author:	    
post_date:	    Thu, 30 Apr 2015 13:19:59 +0200
post_site:	    politiken.dk 
post_link:	    http://politiken.dk/indland/politik/ECE2649856/topministre-vi-skal-med-i-bankunionen-for-danskernes-skyld---ikke-bankerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bankunionen kan værne danskerne mod en ny finansiel krise, og derfor vil det 
være en fordel, hvis Danmark bliver medlem. 
</p><p>
Sådan lyder det fra regeringen, efter at den i går modtog en redegørelse, der 
vurderer fordele og ulemper ved dansk deltagelse i et udvidet europæisk 
banksamarbejde. 
</p><p>
»Jeg tror, alle danskere tydeligt kan huske den en finanskrise, vi har været 
igennem, hvor tusindvis af arbejdspladser gik tabt, fordi der ikke var styr 
på den finansielle sektor, og vi skal jo gøre, hvad vi kan for at undgå, at 
det gentager sig. Samtidig skal vi sikre, at hvis der bliver problemer for 
banker, så er det bankerne selv, der rydder op, og ikke skatteyderne, for 
det er kun ret og rimeligt. Det er det, bankunionen kan bidrage til«, siger 
økonomi- og indenrigsminister Morten Østergaard (R). 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2649216/regeringen-goer-klar-til-at-gaa-med-i-bankunionen/">Regeringen gør klar til at gå 
med i bankunionen</a></p><p>
»Derfor har vi fra regeringens side deltaget aktivt i arbejdet med at få 
bankunionen udformet og sikret, at også ikke-eurolande kan deltage. Nu siger 
vi så i dag klart og tydeligt, at vores udgangspunkt er, at Danmark skal 
deltage, fordi det er i Danmarks interesse. Det er med til at skærme 
danskerne mod nye finansielle kriser«. 
</p><h3>
ECB kan lukke danske banker 
</h3><p>
Et medlemskab af bankunionen betyder reelt, at tilsynet med landets største 
banker overgår til Den Europæiske Centralbank (ECB), som dermed også får 
beføjelse til at kræve danske banker lukkede. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg tror, alle danskere tydeligt kan huske den en finanskrise, vi har været 
igennem, hvor tusindvis af arbejdspladser gik tabt, fordi der ikke var styr 
på den finansielle sektor, og vi skal jo gøre, hvad vi kan for at undgå, at 
det gentager sig.
</p>
<p class="sender">
Morten Østergaard (R), økonomi- og indenrigsminister 
</p>
</blockquote>
</div><p>
De banker, der i givet fald er tale om, er Danske Bank, Nordea, Nykredit, 
Jyske Bank og Sydbank. Hvis Danmark bliver medlem af bankunionen, vil de 
banker altså automatisk få besøg af tilsynsfolk fra Frankfurt. </p><p><b class="ext-link">SKIDT OG KANEL </b><a class="embeddedlink" href="http://politiken.dk/oekonomi/ECE2649802/det-vil-danmark-faa-ud-af-bankunionen/">Det vil Danmark få ud af 
bankunionen</a></p><p>
Samtidig indeholder bankunionen også en fælles afviklingsmekanisme for 
nødlidende banker, som vil blive finansieret af en bankafviklingsfond på 55 
milliarder euro (cirka 410 milliarder kroner) finansieret af banksektoren 
selv. De 55 milliarder euro skal dog opbygges over en periode på 10 år. 
</p><p>
Det er obligatorisk for alle eurolande at være medlem af bankunionen, mens det 
for de øvrige medlemmer af EU er frivilligt. 
</p><h3>
Mundhuggeri er lagt på hylden 
</h3><p>
Regeringen har gennem længere tid overvejet en eventuel dansk deltagelse, og 
mens de radikale fra starten har været meget positive, har 
Socialdemokraterne været mere tilbageholdende. 
</p><p>
Det førte i januar til et opgør mellem Morten Østergaard, der mente at 
regeringen var tæt på at sige ja til bankunionen, og erhvervs- og 
vækstminister Henrik Sass Larsen (S), der holdt fast i, at man blandt andet 
først skulle afvente den nu færdige redegørelse, før man tog stilling. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2517842/topministre-i-aabent-mundhuggeri-om-eus-bankunion/">Topministre i åbent 
mundhuggeri om EU's bankunion</a></p><div class="art-fakta article-box">
<h4 class="">
Fakta</h4>
<h5>
De europæiske bankunion</h5>
<div class="fakta-body" data-buildingblock="embedded_factboxlink">
<p>
Ideen om bankunionen blev født i kølvandet på finanskrisen for seks år siden. 
Dengang oplevede Europa en række bankkrak, og nogle af dem var så store, at 
de gav enorme problemer for bankernes hjemlande, hvor statskasserne var nødt 
til at træde til. Dermed blev hele samfundsøkonomien ramt. 
</p><p>
For at løse problemet gik eurolandene i gang med at lave en bankunion, der 
kort fortalt består af tre dele: 
</p><ul><li class=" bl-elem">Et fælles tilsyn under Den Europæiske Centralbank (ECB), der er på plads.</li></ul><ul><li class=" bl-elem">En fælles myndighed for afvikling og redning af banker. Det er ECB, der skal 
starte processen, men både EU-Kommissionen og de enkelte lande kan blive 
inddraget, når f.eks. en bank skal lukkes. På en måde ligner systemet 
lidt det samme som Finansiel Stabilitet i Danmark.</li></ul><ul><li class=" bl-elem">Og endelig en fælles bankfond, der skal opbygges gradvis frem til 2026, hvor 
den skal rumme 55 milliarder euro svarende til cirka 410 milliarder 
kroner. Pengene skal komme fra branchen selv. </li></ul><p class=" bl-elem">
Alle eurolande er automatisk med i bankunionen, mens Danmark og andre lande 
uden for den fælles valuta har mulighed for at tilslutte sig. Den danske 
regering har hele tiden holdt døren på klem og været med til at forhandle om 
banunionen. Storbritannien har til gengæld sagt nej. 
</p>
</div>
</div><p>
Efter at have læst redegørelsens konklusioner, som blandt andet peger, at 
Danmark vil få styrket sin indflydelse på EU's finansielle sektor og adgang 
til den fælles fond, som de europæiske banker skal bygge op frem mod 2026, 
er Henrik Sass Larsen nu også positivt indstillet overfor bankunionen. 
</p><p>
»Helt grundlæggende mener vi, at der vil være nogle fordele ved at gå med, 
sådan som det ligger nu«, siger han. 
</p><p>
»Vi er et lille land med en meget stor banksektor, og det at kunne få lov til 
at deltage i et stort, stærkt fællesskab omkring bankunionen vil, som det 
ser ud i øjeblikket, være en fordel for os«. 
</p><h3>
Venter med endeligt ja 
</h3><p>
De tilsyneladende åbenlyse fordele til trods, er hverken Henrik Sass Larsen 
eller Morten Østergaard dog parat til at sige endelig ja til bankunionen. 
Blandt andet fordi man mangler klarhed over, hvordan det særlige danske 
realkreditsystem kan køre videre i det forstærkede europæiske 
banksamarbejde: 
</p><p>
»Vi har en lidt særegen struktur i Danmark, hvor vi blandt andet har en meget 
stor realkreditsektor, og vi vil gerne være helt sikre på, at den falder 
godt ind i bankunionen, før vi siger ja. Det ville være at sætte Danmarks 
finansielle situation på kanten, hvis det ikke kom med over«, siger Henrik 
Sass Larsen. 
</p><p><b class="ext-link">FAKTA </b><a class="embeddedlink" href="http://politiken.dk/oekonomi/ECE2649544/fakta-forstaa-bankunionen-paa-fem-minutter/">Forstå bankunionen på fem minutter</a></p><p>
»Så det skal vi selvfølgelig være sikre på, og så er der også en række andre 
afklaringer, vi lige skal være på den sikre side med, inden vi siger endelig 
ja«. 
</p><p>
Hverken han eller Morten Østergaard tør sætte tidsramme på, hvornår de 
afklaringer ligger klar, men det ligger i kortene, at det ikke bliver før 
efter bankunionen er startet op 1. januar 2016: 
</p><p>
»Der er ikke nogen præcis tidsangivelse, men det siger sig selv, at når vi 
ønsker at være med i bankunionen, fordi vi vurderer, at det tjener 
danskernes interesse, så ønsker vi selvfølgelig også den afklaring så 
hurtigt, det kan lade sig gøre. Men det kræver blandt andet, at vi kan se, 
hvordan det virker i praksis«, siger Morten Østergaard. 
</p><h3>
Ikke behov for folkeafstemning 
</h3><p>
Regeringen har umiddelbart opbakning fra både SF og Venstre. Enhedslisten, 
Dansk Folkeparti og Liberal Alliance kan omvendt ikke se fidusen i et 
medlemskab af bankunionen. De tre partier er bange for, at danske bankkunder 
ender med at skulle betale for afviklingen af krakkede banker i eksempelvis 
Grækenland og kræver, at spørgsmålet om bankunionen bliver sendt til 
folkeafstemning. 
</p><p>
Begge dele afviser regeringen. 
</p><p>
Justitsministeriet konkluderer i et notat, at der i tilfælde af dansk 
deltagelse i bankunionen ikke er tale om suverænitetsafgivelse, og derfor er 
der ikke behov for en folkeafstemning, påpeger regeringens topministre. Og 
hvad angår bekymringen, anser man ikke scenariet for realistisk, siger 
Henrik Sass Larsen: 
</p><p>
»Jeg tror ikke, at det ender sådan, for vi har jo efterhånden fået sikkerhed 
for, at vi har så stærk en lovgivning i hele euroområdet, der betyder, at 
bankerne er meget velpolstrede. Vi har også været nede at kigge i alle 
bøgerne i særligt de sydeuropæiske banker for at sikre, at der nu også står 
det, som de rent faktisk fremfører. Derfor er vi ret sikre på, at det er 
nogle solide finansielle institutter, som vi går ind i samarbejde med«. 
</p><p>
»Det er tværtimod en fordel at være med, for så kan vi sikre, at vi også kan 
få fælles regler og fælles tilsyn, så vi hele tiden kan holde øje med, at 
der ikke er nogen, der snyder på vægten. Derfor er det en fordel at være 
med«, fastslår erhvervs- og vækstministeren. 
</p><p>
Heller ikke flere store bankers betænkeligheder påvirker regeringen: 
</p><p class=" bl-elem">
»Jeg vil gerne understrege, at dette ikke er noget, vi gør for bankernes 
skyld. Det er noget, vi gør for danskernes skyld. Det var jo dem, der led, 
dengang der ikke var styr på den finansielle sektor. Der er taget mange 
initiativer siden for at få styr på den, så vi ikke igen bliver bragt i 
situationer, hvor tusindvis af arbejdspladser forsvinder. Det er jo det, der 
er det drivende i dette samarbejde om en bankunion«, siger Morten 
Østergaard. 
</p>	
</div>

</div></body></html>
