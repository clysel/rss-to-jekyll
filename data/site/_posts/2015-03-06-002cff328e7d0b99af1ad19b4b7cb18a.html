---
layout:     post
title: 	    "Morten Olsen tror på, at fornuften sejrer i konflikten"
post_author:	    
post_date:	    Fri, 06 Mar 2015 11:55:47 +0100
post_site:	    politiken.dk 
post_link:	    http://politiken.dk/sport/fodbold/ECE2576235/morten-olsen-tror-paa-at-fornuften-sejrer-i-konflikten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mens Dansk Boldspil-Union (DBU) og Spillerforeningen verbalt puster sig 
gevaldigt op i den verserende konflikt mellem parterne, sidder landstræner 
Morten Olsen på sidelinjen og kigger på.
</p><p>
Morten Olsen forventer en snarlig løsning på konflikten, der er opstået, efter 
at DBU på grund af en presset økonomi vil have spillerne til at gå 17 
procent ned i løn og lave individuelle aftaler i stedet for en kollektiv som 
hidtil.
</p><p>
Sidstnævnte punkt er et kardinalpunkt for spillerne, der fortsat vil have 
Spillerforeningen til at indgå aftaler på spillernes vegne.
</p><p>
Torsdag meldte Spillerforeningen ud, at forhandlingerne var brudt sammen, og 
landsholdsspiller William Kvist kom blandt andet med en hård kritik af DBU's 
ledelsen, som han mener, holder »spillere, fans og sponsorer for nar«.
</p><p><b class="ext-link">KVIST:</b><a class="embeddedlink" href="http://politiken.dk/sport/fodbold/ECE2575530/kvist-nyttesloest-at-moedes-med-dbu-lige-nu/">Nyttesløst at mødes med DBU lige nu</a></p><p>
Men trods den skarpe retorik sveder landstræneren ikke over, hvilke spillere 
han skal udtage 17. marts til de kommende testkampe mod USA og Frankrig 
senere på måneden.
</p><p>
Morten Olsen har kun en plan-A.
</p><p>
»Som du ved, så hverken vil jeg eller kan jeg blande mig i sagen. Vi må 
fortsat forberede os til kampene mod USA og Frankrig med de bedste spillere. 
Fornuften må sejre, og det har jeg før sagt«.
</p><p>
»Mere har jeg ikke at sige om emnet. Det er det eneste, jeg kan sige. Det er 
det eneste, vi kan leve med«, siger Morten Olsen.
</p><h3>
Fornuften skal sejre
</h3><p><i class=" bl-elem">Bliver du på et tidspunkt ikke nødt til at tænke på en plan-B?</i></p><p>
»Det kan ikke lade sig gøre. Parterne skal blive enige. Fornuften skal sejre. 
Dansk fodbold kan hverken nationalt eller internationalt leve med det her«.
</p><p>
»Det handler om sund fornuft, og sund fornuft når man forhandler, det er altid 
at gå på kompromis. Begge parter ved, at de skal finde hinanden, inden vi 
udtager truppen«, siger landstræneren.
</p><p><i class=" bl-elem">Parterne har jo allerede haft muligheder for at finde hinanden, men lader 
ikke til at være kommet tættere på hinanden. Tænker du ikke, hvad nu hvis de 
ikke kommer til enighed?</i></p><p>
»Vi skal lade parterne forhandle. Jeg er sikker på, at parterne ved, at de 
simpelthen skal finde hinanden. Jeg vil ikke blandes ind i denne sag. Men 
jeg ved godt, at det er afgørende for os, der skal spille kampene, hvad 
beslutningstagerne foretager sig«, siger han.
</p><p><i class=" bl-elem">Har du overvejet at blive en slags mægler mellem parterne?</i></p><p>
»Det har jeg ingen kommentar til.
</p><h3>
Der mangler tydelighed
</h3><p><i class=" bl-elem">2015 et vigtigt landsholdsår, hvor I kan kvalificere jer til EM. Hvad synes 
du om årets begyndelse? Overgår den dårlige stemning alt, hvad du tidligere 
har oplevet i DBU-regi?</i></p><p>
»Nu er det ikke de to parter, der skal spille på banen. Det er spillerne, som 
skal afgøre det sportslige for os. Spillerne spiller for Danmark. Det, som 
jeg er mest ked af, er, at der mangler lidt tydelighed i denne debat«.
</p><p>
»Manden på gaden har fået et billede af, at spillerne vil have flere penge, og 
det giver et dårligt indtryk. Men det er slet ikke det, som det handler om. 
Alle de gutter ville - groft sagt - spille uden for de professionelle 
rækker«.
</p><p>
»De elsker at spille på landsholdet, de er stolte over at spille på 
landsholdet. Det er der måske kommet tvivl om, når der ikke er tydelighed i 
sagen«, lyder det fra Morten Olsen.
</p><p><i class=" bl-elem">For at slå det helt fast. Hvad er status for dig i øjeblikket? Du arbejder 
kun med plan-A?</i></p><p class=" bl-elem">
»Jeg forbereder mig ikke på noget andet«, siger landstræneren.
</p>	
</div>
</div></body></html>
