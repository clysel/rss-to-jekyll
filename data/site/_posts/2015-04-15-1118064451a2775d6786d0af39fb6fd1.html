---
layout:     post
title: 	    "Danmark får hug for sløv it-udvikling"
post_author:	    
post_date:	    Wed, 15 Apr 2015 11:03:43 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2628472/danmark-faar-hug-for-sloev-it-udvikling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Engang havde Danmark ry for at være verdens førende it-nation. Det ry er i dag 
skrammet og har netop fået et nyt slag. 
</p><p>
Ifølge World Economic Forum (WEF), kendt for det årlige møde i Davos, er 
Danmark nu nede på en 15.-plads ud af 143 nationer, når det gælder 
it-parathed. Det er den foreløbige kulmination på en 6 år lang rutsjetur – 
især fordi der er hug til, hvor fokuseret regeringen er på at gøre Danmark 
til et teknologisk superland. 
</p><p>
I 2009 blev Danmark udnævnt til nummer 1 for tredje år i træk, men siden er 
det gået ned ad bakke. Sidste år måtte Danmark nøjes med en 13.-plads. 
</p><p>
Ikke fordi vi scorer lavere, men fordi andre lande overhaler os: I år var det 
Japan og Australien, der strøg indenom. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke så længe siden, at hele verden så på Danmark og 
sagde: Yes, sådan skal det gøres
</p>
<p class="sender">
</p><p class=" bl-elem">Stig Yding Sørensen, Teknologisk Institut</p> 

</blockquote>
</div><p>
Danmark ligger nu markant dårligere end de fleste andre nordiske lande: Mens 
listen toppes af Singapore, indtager Finland, Sverige og Norge pladserne som 
nummer 2, 3 og 5.</p><p>
På Teknologisk Institut, der har været med til at udarbejde den danske del af 
rapporten, mener centerchef Stig Yding Sørensen, at rapporten bør give 
anledning til selvransagelse i regeringen. 
</p><p>
»Det er ikke så længe siden, at hele verden så på Danmark og sagde: Yes, sådan 
skal det gøres. Vi må erkende, at det gør man ikke længere«, siger han. 
</p><h3>
Modstridende lister 
</h3><p>
Nu skal lister ofte tages med et gran salt. De er ikke fakta og kan modsige 
hinanden. For kun et halvt år siden var Danmark øverst, da den 
internationale organisation for telekommunikation, ITU, udsendte en 
tilsvarende liste. 
</p><p>
Problemet er, at ITU fokuserer på rå infrastruktur – altså om man kan få 
masser af data til og fra masser af mennesker. Den kigger for eksempel på 
bredbåndshastigheder og uddannelse, og her står Danmark rigtig godt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2626189/udenlandske-ivaerksaettere-skal-skabe-danske-jobs/">Udenlandske iværksættere skal 
skabe danske jobs</a></p><p>
WEF-listen har mange flere parametre og bruger bl.a. et stort panel af 
topledere, der bedømmer, hvor godt det egentlig går. De ser for eksempel på, 
om regeringens politik opfordrer til investeringer i it, om det er let at 
skaffe kapital, og her scorer Danmark dårligt. Denne liste kan derfor gøre 
mere indtryk på erhvervsledere, der skal se på, om de vil investere i 
Danmark. 
</p><p>
Her kan det skræmme, at især mange små og mellemstore virksomheder (SMV’er) 
har svært ved at se, at de kan tjene penge på at investere i ny teknologi, 
siger Jan Overgaard, der er leder af Innovationscenter for eBusiness på 
Teknologisk Institut 
</p><p>
»Det er afgørende, at virksomhederne bliver dygtigere til at udnytte de 
muligheder, digitaliseringen giver dem. Men for en lille virksomhed kan det 
være svært at overskue«, siger han. 
</p><h3>
Borgerinddragelse halter 
</h3><p>
Det er Erhvervs- og Vækstministeriet, der i Danmark har hovedansvaret for at 
lægge en it-vækststrategi. Det har ikke været muligt at få en kommentar fra 
erhvervsminister Henrik Sass Larsen (S) med kort varsel. 
</p><p>
Et af de steder, hvor Danmark scorer dårligt, er på borgerinddragelse. Her 
påpeger Stig Yding Sørensen, at undersøgelsen kan være lidt unfair mod 
Danmark, hvor der er en større tradition for central styring, når det gælder 
informationsteknologi – blandt andet med indførelse af NemID og digital post 
– noget, der ikke afspejles i undersøgelsen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2621501/rivaler-gnaver-sig-ind-paa-it-gigants-monopol-i-kommunerne/">Rivaler gnaver sig ind på 
it-gigants monopol i kommunerne</a></p><p>
Også når det gælder borgerinddragelse, ligger Finland, Sverige og Norge dog 
højere oppe på listen. 
</p><p class=" bl-elem">
»Man skal bruge indekset som en inspiration, og det er en flanke – eller en 
udviklingsmulighed – vi ikke rigtig har tænkt på i Danmark. Måske kunne man 
overveje flere offentlige høringer eller bedre kommunikation?«, siger han. 
</p>	
</div>

</div></body></html>
