---
layout:     post
title: 	    "Video: Forurening og støv krydser verdenshavene"
post_author:	    Christian Østergaard
post_date:	    Mon, 09 Mar 2015 14:22:00 +0000
post_site:	    ing.dk 
post_link:	    http://ing.dk/artikel/video-forurening-og-stoev-krydser-verdenshavene-174638
---
<html><body><div><div class="panel-panel panel-col-first container">
		    <section class="body"><p>Animationen er lavet på baggrund af satellitbilleder fra vinterhalvåret 2006 - 2007 viser, hvordan partikelforurening, salt og sand transporteres rundt om jorden med vinden.</p>
			<p>Det betyder ikke blot, at forurening kan rejse over landegrænser og oceaner, men også, at partikler fra ét land kan styrke skyformationer og forværre nedbør i et andet.</p>
			<p>Hovedparten af partiklerne i NASA’s animation er sand fra ørkenerne eller havsalt fra verdenshavene, men der er også sod fra brande og svovl fra fossile brændsler og vulkaner.</p>
			
			<p><section class="video plugin"/></p>
			
			<p/></section><em>Aminationen viser, hvordan havsalt (blåt), støv (orange), sod (grønt) og svovl (hvidt) transporteres rundt i atmosfæren af vinde.</em>
			<p>Når NASA-forskerne mener, at partiklerne fra kinesisk kulkraft kan påvirke det amerikanske vejr, skyldes det, at svovlpartiklerne kan fungere som såkaldte aerosoller, som regndråber eller snefnug kan samle sig om. Omkring 45 sekunder inde i videoen kan man se de hvide svovlpartikler fra Østasien drive ud over Stillehavet. Her blander partiklerne sig med havsalt i nogle af de storme, der sidenhen rammer det amerikanske kontinent.</p>
			
			<p>Det er dog langt fra sikkert, at partiklerne har været med til at skabe det vintervejr, som amerikanske medier har døbt “snowpocalypse”. Netop spørgsmål som dette forsøger forskerne nu at besvare ved hjælp af modeller og computersimuleringer, men de har endnu ikke nået en endelig konklusion, skriver en af forskerne bag undersøgelsen til <a href="http://www.npr.org/blogs/goatsandsoda/2015/03/08/391056439/why-chinas-pollution-could-be-behind-our-cold-snowy-winters">NPR</a>.</p>
			<p>I begyndelsen af videoen kan man se store brande i Sydamerika og Afrika, ligesom den viser, hvordan et vulkanudbrud ud for Afrikas østkyst er synligt, forklarer NASA blandt andet i sin <a href="http://gmao.gsfc.nasa.gov/research/aerosol/modeling/nr1_movie/">forklaring</a> af animationen.</p>
		
		  </div>
		  </div></body></html>
