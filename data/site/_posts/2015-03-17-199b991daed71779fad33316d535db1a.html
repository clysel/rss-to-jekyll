---
layout:     post
title: 	    "Justitsministeriet udsætter nye logningskrav: Afventer EU-afklaring"
post_author:	    Christian Loiborg
post_date:	    Tue, 17 Mar 2015 09:15:40 +0000
post_site:	    www.version2.dk 
post_link:	    http://www.version2.dk/artikel/justitsministeriet-udsaetter-nye-logningskrav-afventer-eu-afklaring-104605?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Folketinget skulle i folketingsåret 2014-2015 revidere <a href="https://www.retsinformation.dk/forms/r0710.aspx?id=164280">retsplejelovens § 786, stk. 4</a> - den del, der handler om det omdiskuterede logningsdirektiv. Men det har Justitsministeriet nu valgt at foreslå udskudt efter ønske fra regeringen. Det fremgår af et <a href="https://hoeringsportalen.dk/Hearing/Details/47459">lovforslag, der blev sendt i høring mandag</a>.</p>



<p>I 2014 blev det EU-direktiv, som logningsdirektivet var baseret på, erklæret ugyldigt ved EU-domstolen.</p>

<p>»Det er på nuværende tidspunkt uvist om - og i givet fald hvornår - Kommissionen [EU-Kommissionen, red.] vil fremsætte forslag om nye EU-regler på området. Justitsministeriet finder på den baggrund, at revisionen af de danske logningsregler bør udsættes med henblik på at afvente en afklaring af dette spørgsmål,« står der bl.a. i <a href="http://prodstoragehoeringspo.blob.core.windows.net/5205e064-322b-4f49-9051-85ec5d90090f/Lovforslag.pdf">lovforslaget</a>.</p>

<p>Logningsdirektivet krævede, at europæiske teleselskaber siden 2007 skulle gemme omfattende mængder information om kundernes brug af SMS, tale samt telefonens fysiske position, når den var aktiv. EU-domstolen underkendte logningsdirektivet efter en række borgerrettighedsorganisationer lagde sag an. Vurderingen lød, at direktivet var i strid med EU's charter for grundlæggende rettigheder for borgerne.</p>



<p>Lovforslaget, der altså vil udskyde revisionen af retsplejeloven, er sendt i høring til en række myndigheder og organisationer, og høringsfristen er d. 13. april.</p>
  </section></div></body></html>
