---
layout:     post
title: 	    "Kødbyens nye hit: Mere mad end marked "
post_author:	    
post_date:	    Fri, 08 May 2015 12:25:21 +0200
post_site:	    politiken.dk 
post_link:	    http://politiken.dk/mad/anmeldelser/restaurantanmeldelser/ECE2659836/koedbyens-nye-hit-mere-mad-end-marked/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Kødbyens Mad &amp; Marked</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
Kødbyens Mad &amp; Marked 
</p><p>
Flæsketorvet, Kbh. V. 
</p><p>
Lørdage samt første søndag i hver måned kl. 10-18 frem til september. 
</p><p class=" bl-elem"><a class=" bl-elem" href="http://www.koedbyensmadogmarked.dk" target="_blank">www.koedbyensmadogmarked.dk</a></p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
Hos belgisk-franske Copper &amp; Wheat steger de deres belgiske pomfritter ad 
to omgange i store mængder sydende andefedt.
</p>
</blockquote>
</div><p>
Der var amerikanske køtilstande på åbningsdagen af Kødbyens Mad &amp; 
Marked i begyndelsen af april. En kø på næsten 20 meter med folk, der stod 
og ventede i mere end 40 minutter for at købe noget at spise. I Danmark. 
</p><p>
At man kan få de notorisk køhadende danskere til at vente tre kvarter på 
venezuelanske majsbrød, siger noget om det nye markeds øjeblikkelige succes. 
Lige siden åbningslørdagen er det eklektiske madmarked på Flæsketorvet 
blevet et samlingspunkt for københavnerne med madboder, musik og 
fællesspisning ved langbordene. Det er fantastisk at se den 80 år gamle 
Kødby fuld af madboder hver weekend. 
</p><p><b class="ext-link">ONSDAGSMARKED </b><a class="embeddedlink" href="http://politiken.dk/mad/madnyt/ECE2280931/torvehallerne-har-premiere-paa-nyt-marked/">Torvehallerne har premiere på nyt 
marked</a></p><p>
På de op mod 70 stande kan man komme hele verden rundt – belgiske øl, 
brasilianske rødder, koreansk bulgogi og amerikanske spareribs. Udbuddet er 
ikke det samme hver gang, og det er en af markedets fordele. Hver weekend 
kan man prøve noget nyt, men vigtigst giver denne praksis små 
madentreprenører mulighed for at prøve et koncept af for små penge. På den 
måde kan markedet også fungere som rugekasse for dem, der måske har en unik 
mad-idé, men ikke flere millioner til at starte en restaurant. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/mad1_934541y.jpg" alt="" border="0"/><span class="caption"><span class="f-img-caption">Fællesspisning. 
</span>Kødbyens Mad &amp; Marked er blevet et fantastisk samlingssted for Københavns beboere. Foto: Martin Lehmann</span></span></p><h3>
Brasiliens nationalret 
</h3><p>
En af dem var boden Tapioca, hvor en brasiliansk kokkeelev solgte <i>feijoada</i> 
– Brasiliens nationalret og kokkens personlige yndlingsmad. Feijoadaen var 
her en veltilberedt portion af ris, gris, røgede pølser, kål, sorte bønner 
og sprødt drys af den sydamerikanske rod cassava (65 kr.). I Brasilien 
serveres retten med frisk appelsin og chili, men her havde kokken lavet en 
stærk orange dyppelse, der gav den solide ret en frugtig lethed. 
</p><p><b class="ext-link">MADMARKED </b><a class="embeddedlink" href="http://politiken.dk/mad/ECE2602343/torvehallernes-billige-pendant-aabner-i-taastrup-i-weekenden/">Torvehallernes billige pendant åbner i 
Taastrup i weekenden</a></p><p>
I boden ved siden af pressede en sixpenceklædt franskmand bagekartofler gennem 
en hånddreven maskine, der med utrolig lethed forvandlede kartofler til 
stænger i pommes frites-tykkelse. Belgisk-franske Copper &amp; Wheat 
steger deres belgiske pomfritter ad to omgange i store mængder sydende 
andefedt. Pomfritter og belgiske mikrobryggede øl er det eneste, boden 
serverer – et genialt koncept. De belgiske pomfritter var mindre sprøde end 
deres franske fætre, nok fordi andefedt ikke bliver lige så varmt som 
fritureolie. Men man manglede ikke det supersprøde i de gode pomfritter, som 
havde en kraftig smag af kartoffel, andefedt, salt og kartoffelskræl. 
Saucerne, især den med cremefraiche, var dog for anonyme. 
</p><p>
Forskellige variationer af sandwich har været en af de mest populære spiser på 
markedet her den første måned. Hos TaTar fylder de en god bolle med store 
mængder råt kød (40 kr.). Det er en sjov idé at servere tatar som 
klapsammen-ret, men det ellers velsmagende rørte kød havde fået selskab af 
blandt andet kapers og umodne tomater. Kapers kunne jeg forstå, men den 
smagløse tomat var unødvendig. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/mad2_934542y.jpg" alt="" border="0"/><span class="caption"><span class="f-img-caption">grill. 
</span>Spareribs fra Kul. Foto: Martin Lehmann</span></span></p><h3>
Flere bønder, tak 
</h3><p>
Flere etablerede restauranter er også poppet op i gadeversioner på markedet. 
Amerikanskinspirerede Kul har flere lørdage tændt grillen og serveret møre 
kalveribs <i>peking style</i> (50 kr.). Grillens flammer gav en nylig lørdag 
kødet en blank karamelliseret overflade, og et markant fedtlag på ribbenene 
sørgede for en intens grillet kødsmag. En syrlig udgave af grillede <i>teriyaki</i>-kyllingevinger 
var også vellykkede (50 kr.), mens en kedelig spicy coleslaw led under en 
tynd, vandet dressing (20 kr.). 
</p><p>
Gorilla, endnu en Kødby-restauratør, serverede samme dag ambitiøse minihotdogs 
(25 kr.). Pølsen var hjemmestoppet og krydret med et kødfyldt indre, mens 
brødet (som nogle måske vil genkende fra Gorillas fremragende hummer roll) 
var perfekt blødt. Sammen med en ostesauce og ristede løg var det tre 
fantastiske mundfulde. 
</p><p><b class="ext-link">MARKED PÅ HOVEDBANEN </b><a class="embeddedlink" href="http://politiken.dk/mad/ECE2603779/madmekka-skyder-op-i-hovedbanegaardens-gamle-soejlehal/">Madmekka skyder op i 
Hovedbanegårdens gamle søjlehal</a></p><p>
Markedet har gennem de seneste 4-5 weekender udviklet sig og er blevet bedre 
organiseret. Den første lørdag var der alt for trængt mellem boderne. Siden 
har man gjort passagen mellem boderne større og vendt rundt på langbordene, 
så det passer med menneskestrømmens gang. Der er brug for flere langborde 
til de mange gæster, men det er lykkedes arrangørerne at lave et 
fællesspisende marked med et godt, varieret udbud af madboder, der trods 
svipsere overvejende er af høj kvalitet. 
</p><p>
Til gengæld er det ikke lykkedes at skabe det fødevaremarked, der også er 
ambitionen med Kødbyens nye marked. Mad &amp; Marked er i langt højere 
grad et streetfoodmarked, som man kender fra USA’s storbyer, end det er et 
bondemarked fuldt af sæsonens råvarer, som man oprindelig kender fra 
Sydeuropa. En enkelt gård er det indtil videre blevet til med det 
biodynamiske landbrug Kiselgården. Her kunne man en weekend købe spæde 
blågrønne broccoliskud fra planter, der havde overlevet vinteren. Den 
familiedrevne gård har grøntsager af en art og kvalitet, man ikke finder i 
supermarkedet. Det er ærgerligt, at der ikke er mange flere af den slags 
bonde- og råvareboder. 
</p><p class=" bl-elem">
Sådan et marked har København stadig brug for. 
</p>	
</div>

</div></body></html>
