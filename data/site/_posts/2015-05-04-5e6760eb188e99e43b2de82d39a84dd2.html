---
layout:     post
title: 	    "Olienorge har været for ivrig: Nu gør det ondt "
post_author:	    
post_date:	    Mon, 04 May 2015 18:33:07 +0200
post_site:	    politiken.dk 
post_link:	    http://politiken.dk/oekonomi/gloekonomi/ECE2653425/olienorge-har-vaeret-for-ivrig-nu-goer-det-ondt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I mere end otte måneder har olieprisen raslet mod bunden. Prisfaldet presser 
nu også for alvor de norske olieselskaber, der kæmper for at gøre sig 
attraktive på det globale marked. 
</p><p>
Op mod 15.000 job er blev tabt i Olienorge siden 2013, og dermed er tiderne 
med ubetinget optimisme efterhånden forvandlet til en hovedpine over 
branchens fremtidsudsigter. 
</p><p>
Sektoren har brug for markante forandringer, lyder meldingen således fra en af 
cheferne i det norske olieselskab Statoil, der sætter stærke ord på den 
bekymrende udvikling og de pressede vilkår i olieindustrien. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2450228/lav-oliepris-koster-maersk-oil-10-millioner-kroner-om-dagen/">Lav oliepris koster Maersk Oil 
10 millioner kroner om dagen</a></p><p>
»Dette er ikke bare et nedsving i cyklussen, og jeg tror ikke, vi skal tilbage 
til der, hvor vi var. Det bærer mere præg af et paradigmeskifte«, siger 
Frank W. Arnesen, direktør for anskaffelser i Statoil til det norske 
erhvervsmedie E24. 
</p><p>
Omkostningerne skal derfor ned, uddyber direktøren og leverer dermed en 
besked, som flere mindre selskaber tidligere har været på banen med: 
Lønningerne i den norske olieproduktion skal blive mere konkurrencedygtige, 
hvis branchen skal op at køre igen. 
</p><h3>
Ivrigheden har været for stor 
</h3><p>
Meldingen kommer en lille uge efter selskabets præsentation af regnskabet for 
første kvartal af 2015, der bød på et underskud på 31,5 milliarder kroner. 
Olieprisen er udover en række nedskrivninger en central årsag til 
resultatet, forklarede øverste chef i Statoil Eldar Sætre ved den lejlighed. 
</p><div class="art-quote article-box">
<p class="quote"/>
<blockquote>
<p class="quote-txt">
Hele den norske oliebranche har været for ivrig. Man har åbnet for mange nye 
felter i for højt et tempo, så oliebranchen er blevet for stor
</p>
<p class="sender">
Halvor Mehlum, Universitet i Oslo 
</p>
</blockquote>
</div><p/><p>
Det står galt til i den norske oliesektor, som er langt den største 
erhvervssektor i Norge. Op mod 15.000 jobs er forsvundet siden 2013, viser 
en analyse fra banken DNB Markets. Årsagen til de tabte job skal findes i 
branchens store armbevægelser op til olieprisens fald, vurderer professor i 
økonomi ved Universitet i Oslo, Halvor Mehlum. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/gloekonomi/ECE2465673/oliepris-i-frit-fald-kan-sende-norsk-oekonomi-i-recession/">Oliepris i frit fald kan sende 
norsk økonomi i recession</a></p><p>
»Hele den norske oliebranche har været for ivrig. Man har åbnet for mange nye 
felter i for højt et tempo, så oliebranchen er blevet for stor. Gevinsten 
har været formidabel, men nu rammer det meget hårdt, og konsekvensen for 
arbejdsløsheden og økonomien bliver stor. Det havde været bedre at tage det 
mere roligt«, siger han. 
</p><p>
Arbejdsløsheden i Norge ligger stadig under Danmark med omkring 4 procent mod 
6,2 procent her til lands. Men i oliebranchen kan man godt regne med, at de 
omkring 15.000 tabte jobs snarere bliver til 50.000 ud af i alt 250.000 
arbejdspladser i sektoren, vurderer Halvor Mehlum. Og det gør ondt ikke 
mindst på de kommuner på landets vestkyst, hvor olien har hjemme og op mod 
halvdelen af oliejobbene ligger. 
</p><p>
»Lige nu bliver de norske kommuner hårdt ramt af den pressede oliebranche. For 
eksempel kommunerne rundt om Stavanger bliver både ramt i form af højere 
udgifter til arbejdsløse og færre indtægter fra olien«, siger Halvor Mehlum. 
</p><h3>
Små virksomheder vil lukke 
</h3><p>
Kyrre Aamdal, seniorøkonom hos DNB Markets i Oslo, deler opfattelsen af, at 
oliebranchen har været meget ivrig med investeringerne. Han forventer derfor 
et fald i olieinvesteringer i Norge på 15 procent i 2015. 
</p><div class="art-quote article-box">
<p class="quote"/>
<blockquote>
<p class="quote-txt">
Olieprisens fald kommer til at ramme en række små virksomheder, der vil lukke 
og koste jobs
</p>
<p class="sender">
Kyrre Aamdal, DNB Markets 
</p>
</blockquote>
</div><p/><p>
»Olieprisens fald kommer til at ramme en række små virksomheder, der vil lukke 
og koste jobs. Der har været en lang periode, hvor man ikke har holdt igen. 
Nu ændres situationen dramatisk, og mange selskaber vil møde meget 
vanskelige vilkår, fordi der er pengemangel«, siger Kyrre Aamdal. 
</p><p>
Aamdal bevarer dog optimismen trods branchens massive udfordringer. Han tror 
ikke på lige så mange tabte jobs som Halvor Mehlum: 
</p><p>
»Jeg tror ikke, at udslaget bliver så voldsomt, som man kunne frygte. 
Arbejdsløsheden kommer til at stige, og de næste år kommer der færre 
investeringer, men en svagere norsk krone, lavere lønstigninger og en 
gradvis opgang i olieprisen vil give tryggere arbejdspladser i 
olieindustrien på længere sigt«, siger han. 
</p><h3>
Norges statsminister: Jeg forbereder Norge på omstillingen 
</h3><p>
I 2012 lå gennemsnitslønnen i den norske oliesektor på en million danske 
kroner. Men der er ikke længere plads til de ekstraordinært høje lønninger, 
når Norge skal omstille sig til en ny virkelighed, siger Halvor Mehlum. 
</p><p>
»Omkring 15 procent af det norske statsbudget kommer fra olien. Uden olien 
havde Norge i dag været fattigere end Sverige og Danmark. Derfor har den 
faldende oliepris for alvor sat gang i debatten om, hvordan man sikrer Norge 
efter olien«, siger han. 
</p><p>
Noget tyder på, at der allerede er en erkendelse på vej hos de norske 
politikere. I sidste måned sendte statsminister Erna Solberg i hvert fald en 
klar besked til olieindustrien, der har kritiseret den norske regering for 
ikke at hjælpe landets »vigtigste« og hårdt trængte branche. 
</p><p class=" bl-elem">
»Jeg er i gang med at forberede Norge på en omstilling«, lød hendes svar til 
Gro Bækken, topchef i branchens interesseorganisation Norsk Olje og Gass, 
der i januar langede ud efter statsministeren. 
</p>	
</div>

</div></body></html>
