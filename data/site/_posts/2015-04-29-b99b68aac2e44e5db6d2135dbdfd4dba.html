---
layout:     post
title: 	    "Champions League-finalist kender intet til omfattende Fifa-sanktion"
post_author:	    
post_date:	    Wed, 29 Apr 2015 11:56:06 +0200
post_site:	    politiken.dk 
post_link:	    http://politiken.dk/sport/fodbold/ECE2647866/champions-league-finalist-kender-intet-til-omfattende-fifa-sanktion/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ifølge to sædvanligt velunderrettede spanske radiostationer kan sidste sæsons 
Champions League-finalister fra Atletico Madrid og Real Madrid se frem til 
at modtage en hilsen fra det internationale fodboldforbund (Fifa) i form at 
et transferforbud i stil med det, deres rivaler i den hjemlige liga, FC 
Barcelona, fik udstukket sidste år. 
</p><p>
FC Barcelona blev idømt et 12 måneder langt transferforbud for rod i 
forbindelse med rekrutteringen af ikke europæiske talenter under 18 år, og 
kan således først forstærke truppen igen ved årsskiftet. 
</p><p>
Mens Real Madrid forholder sig tavse til rygterne om et snarligt 
transferforbud og ikke vil kommentere sagen, så forholder det sig anderledes 
hos bysbørnene fra Atletico. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/laprimera/ECE2371504/barcelona-faar-ikke-lov-til-at-koebe-nye-spillere/">Barcelona får ikke lov til at 
købe nye spillere</a></p><p>
Klubben erkender, at de også er blevet undersøgt af Fifa, men afviser, at der 
er truffet en afgørelse, der får konsekvenser. 
</p><p>
»Det er ikke noget, vi har fået at vide«, siger en talsmand fra det spanske 
mesterhold ifølge nyhedsbureauet Reuters, og fortsætter: 
</p><p>
»I forbindelse med undersøgelsen har vi samarbejdet med Fifa hele tiden. Vi er 
helt sikre på, at vi har opført os korrekt«, lyder det fra talsmanden. 
</p><p>
Fifa afviser at kommentere rygterne. 
</p><h3>
Kan handle under anke
</h3><p>
FC Barcelona kæmpede med næb og kløer for at få ophævet transferforbuddet, og 
fik sendt sagen til den internationale sportsdomstol (Cas). Her blev Fifas 
sanktion dog stadfæstet, men behandlingstiden var så lang, at Barcelona i 
sommerpausen alligevel kunne forstærke sig med bl.a. Luis Suarez. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/laprimera/ECE2269269/barcelonas-forbud-mod-spillerkoeb-midlertidigt-fjernet/">Barcelonas forbud mod 
spillerkøb midlertidigt fjernet</a></p><p class=" bl-elem">
Hvis der er sandhed i rygterne fra Spanien, så vil de to Madrid-klubber 
formentlig også anke en eventuel straf til Cas, hvorfor de formentlig også 
vil skrue op for aktiviteterne på transfermarkedet i sommerpausen. Ganske 
som Barcelona gjorde det i fjor. 
</p>	
</div>

</div></body></html>
