---
layout:     post
title: 	    "For 1.950 kroner kan du tage din selfiestang med på Glyptoteket"
post_author:	    
post_date:	    Wed, 15 Apr 2015 19:08:12 +0200
post_site:	    politiken.dk 
post_link:	    http://politiken.dk/kultur/musik/ECE2628577/for-1950-kroner-kan-du-tage-din-selfiestang-med-paa-glyptoteket/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Er det svært at se Pharrell eller Mona Lisa for bare stænger? 
</p><p>
Den lange teleskopstang, som man kan sætte sin mobil fast på for at tage et 
flatterende selvportræt med det ønskede perspektiv, vinder frem. 
</p><p>
Og det i en grad, så den udbredte brug både forstyrrer og udgør en 
sikkerhedsrisko, og derfor er blevet forbudt ved eksempelvis Premier 
League-fodboldkampe, under koncerter på London's O2 arena og Wembley, i Den 
Forbudte By i Kina, på amerikanske festivaler som Coachella og Lollapalooza 
samt på museer som The Smithsonian i Washington og Colosseum i Rom. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/rejser/storbyogkultur/ECE2560463/amerikanske-museer-forbyder-selfie-sticks/">Amerikanske museer forbyder 
'selfie sticks'</a></p><p>
Den internationale trend har endnu ikke for alvor ramt Danmark, oplyser en 
række museer, spillesteder og festivaler - men på Glyptoteket har man 
alligevel måtte tage sine forholdsregler for at håndtere gæsternes lyst til 
at medbringe en selfiestang. 
</p><h3>
Glyptoteket er fleksible 
</h3><p>
På Glyptoteket ser man egentlig helst, at folk pakker selfiestænger sammen i 
tasken og tager billeder med håndkraft i stedet for. Det har meget få gange 
været nødvendigt at bede en turist om at klappe fjernudløseren sammen. De 
gange, det er sket, har der ikke været nogle problemer, siger pressechef 
Jakob Fibiger. 
</p><p>
Men det kan faktisk lade sig gøre at få lov til at bruge stangen på museet. 
</p><p>
Her gælder samme regel for selfiestænger som for kamerastativer, og det er, at 
der skal gå en vagt med rundt og sikre, at der ikke er noget, der bliver 
dasket på gulvet, hvis hjælpemidlerne skal have adgang til samlingen. 
</p><p>
»Det er ikke noget, vi reklamerer med, men hvis en turist insisterer på at 
ville bruge en selfiestang, så kan de skrive nogle dage i forvejen, og så 
kan de få en vagt med rundt. Det koster 650 kroner i timen i mindst tre 
timer, og så dækker det vores omkostninger. Der er ikke noget <i>katjing</i> 
i det«, siger han og efterligner lyden af et kasseapparat. 
</p><p>
»Men at en turist skulle gøre det, lyder noget hypotetisk«, siger 
pressechefen. 
</p><h3>
Ingen forbud 
</h3><p>
Udbredelsen af selfiestænger herhjemme er endnu ikke større, end at man stadig 
se værkerne på Statens Museum for Kunst og Louisiana og opleve koncerterne 
på Roskilde Festival uden at blive banket i baghovedet med en selfiestang. 
Derfor er der - endnu - ikke forbud på vej her til lands, melder en række 
kulturaktører og institutioner. 
</p><p>
Northside-festivalens talsmand John Fogde beretter, at mobilforlængeren ikke 
var brugt i stor stil på sidste års festival, og at man derfor ikke har 
overvejet et forbud 
</p><p>
»Men det er noget, jeg skal vende med min sikkerhedschef«, lyder det. 
</p><p>
Smukfest i Skanderborg vil helst holde sig fra forbud, fortæller talsmand Jens 
Martin Bonde og forklarer, at de som regel kan få gæsterne til at udvise 
hensyn. 
</p><p>
»Vi må se, hvordan verden er, og hvordan den udvikler sig. Sidste år var det 
ikke problem«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2541001/klik-her-elsker-turisterne-at-tage-selfies/">Klik: Her elsker turisterne at 
tage selfies</a></p><p>
Meldingen er den samme fra både Roskilde Festival og spillestedet Vega i 
København, der heller ikke oplever selfiestænger som værende meget udbredte 
og derfor hverken forstyrrer eller udgør en fare for koncertgæsterne. 
</p><p>
Heller ikke på landets store kunstmuseer har man mærket problematikken. 
</p><p>
Sådan opfører Louisianas gæster sig ikke, så det er slet ikke noget, der har 
været diskuteret, siger det nordsjællandske museums pressechef, Susanne 
Hartz. 
</p><p>
På Statens Museum for Kunst skriver kommunikationschef Karen Ormstrup 
Søndergaard i en mail, at det ikke er et problem med stængerne endnu, men at 
de vil blive ligestillet med paraplyer, hvis det bliver et problem. 
</p><p class=" bl-elem">
Paraplyer har nemlig ingen adgang i samlingen. 
</p>	
</div>

</div></body></html>
