---
layout:     post
title: 	    "Lærere masseindstilles til undervisningspris"
post_author:	    
post_date:	    Fri, 27 Feb 2015 06:34:11 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2563430/laerere-masseindstilles-til-undervisningspris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<i>Politikens Undervisningspris er støttet af Lundbeckfonden.</i>
</p>
</div>
</div>
<p>
Aldrig før er så mange undervisere blevet indstillet til Politikens 
Undervisningspris på så kort tid. 
</p><p>
Kun tre døgn skulle der til, før næsten 600 elever, forældre, kollegaer og 
mange andre fra hele landet havde beskrevet, hvorfor lige præcis den 
underviser, de kender, skal hædres med en pris. Sidste år modtog Politiken 
1.077 indstillinger efter fem uger. 
</p><p>
En af højdespringerne med over 30 indstillinger er kemilærer Günther Schmidt 
fra KVUC i København. 
</p><p>
»Den første dag introducerede han sig selv som Luke Skywalker«, skriver eleven 
Mette Hansen, der mener, at gymnasielærerens tilgang til faget får eleverne 
til at glæde sig til timerne. 
</p><p>
»Og han gør det lettere for sine elever at forstå kemi«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/ECE2559807/saadan-indstiller-du-en-laerer-til-politikens-undervisningspris/">Sådan indstiller du en lærer 
til Politikens Undervisningspris </a></p><p>
En af Günther Schmidts tidligere elever, Karen Hansen, husker ham også for 
evnen til at gøre det svære stof lettilgængeligt. 
</p><p>
»Gallium - Ga, i det periodiske system, bliver omdøbt til Gandalf (karakter i 
filmtrilogien Ringenes Herre, red.), og selvom det intet har med hinanden at 
gøre, blev grundstoffet pludselig nemmere at huske«, skriver hun. 
</p><p>
Han har sågar sin egen fanside på Facebook, hvor elever og tidligere elever, 
som Karen Hansen forklarer, »kan følge hans skøre påfund«. 
</p><h3>
»Manden er en helt«
</h3><p>
Generelt fokuserer mange af indstillerne på humor og godt humør hos de 
undervisere, de synes skal vinde årets undervisningspris. Deriblandt eleven 
Armin Drndic, der skriver om sin VVS-lærer Knud Boisen fra EUC Syd i 
Aabenraa: 
</p><p>
»Manden er en helt i klassen. Hvis man har haft en dårlig og træls morgen og 
kommer i skole trist og træt, får han en til at grine med hans meget gode 
humor og gode indstilling til vores undervisning«. 
</p><h3 class="tvheader">Skoleelever leger med tanken: »Hvis jeg var lærer for en dag...«</h3>
<div class="tvplayer">
<p class="tvplayer-container" data-tvarticle-id="2559627">
</p>
<p class="art-imgdesc clip-source">
Kilde: politiken.tv / Foto og klip: Mikkel Stoumann Fosgrau
</p>
</div><p>
Udover de sympatiske personlighedstræk er fagligheden i centrum i de mange og 
vidt forskellige indstillinger. </p><p>
Et lærerteam fra Fjordskolen i Nakskov, Hanne Baran og Lone Hansen, roses for 
eksempel af en forælder for at have vendt skuden i en klasse, der havde haft 
stor udskiftning i lærere og mange vikarer gennem klasseværelset. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/ECE2563428/skoleledere-kan-ogsaa-indstilles-til-politikens-undervisningspris/">Skoleledere kan også 
indstilles til Politikens Undervisningspris</a></p><p>
»Det resulterer i en totalt umulig klasse, som alle lærerne frygter, og deres 
faglige niveau er meget lavt. Flere forældre overvejer at flytte deres børn. 
Skolens ’skrappe tanter’ (Hanne og Lone) melder sig heldigvis på banen og 
får hurtigt styr på klassen. Der er ingen tvivl om, at det er Hanne og Lones 
fortjeneste, at klassen i dag er blevet en god og harmonisk klasse, som 
arbejder meget flittigt i timerne«, skriver Jytte Bergmansen. 
</p><p>
Det er primært gymnasie- og grundskolelærere, der har modtaget en indstilling, 
mens erhvervsskolelærere halter bagefter med knap 40 indstillinger. 
</p><p class=" bl-elem">
De tre hovedpristagere fra grundskolen, gymnasium og erhvervsuddannelserne 
modtager hver 75.000 kroner, hvoraf en tredjedel skal bruges på projekter på 
skolen eller til efteruddannelse 
</p>	
</div>
</div></body></html>
