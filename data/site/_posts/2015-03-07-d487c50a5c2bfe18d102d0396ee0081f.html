---
layout:     post
title: 	    "Norwegian og piloter er klar til nye forhandlinger"
post_author:	    
post_date:	    Sat, 07 Mar 2015 13:54:48 +0100
post_site:	    politiken.dk 
post_link:	    http://politiken.dk/oekonomi/ECE2577611/norwegian-og-piloter-er-klar-til-nye-forhandlinger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De strejkende piloter hos Norwegian har inviteret flyselskabets ledelse til 
nye forhandlinger klokken 15 lørdag, og de forhandlinger møder Norwegian op 
til.Det oplyser flyselskabets kommunikationschef, Anne-Sisse Skånvik, ifølge 
det norske medie E24.
</p><p>
Det er de strejkende piloters fagforening, Parat, der står bag invitationen 
til de nye forhandlinger, efter at de seneste forhandlinger brød sammen 
efter et maratonmøde.
</p><p>
Fagforeningens formand, Hans-Erik Skjæggerud, fortæller i en pressemeddelelse, 
at ledelsen i Norwegian forsøger sig med en form for »sorteperspil«.
</p><p>
»Vi har modtaget et 'tilbud' fra Norwegian klokken 06.22 lørdag med 
svarfrist klokken 12.00. Vi har svaret på dette, men ønsker reelle 
forhandlinger«.
</p><p>
»Det, vi desværre oplever, er, at Norwegian forsøger at sætte piloterne og 
Parat i et dårligt lys frem for at forhandle sig frem til gode løsninger«, 
siger Hans-Erik Skjæggerud.
</p><h3>
Topchef: Det er forfærdeligt trist
</h3><p>
Parat har nu sendt sit eget tilbud til Norwegian og inviterer selskabets 
ledelse til »reelle forhandlinger« klokken 15 lørdag, og det 
stiller man op til, siger kommunikationschefen.
</p><p>
På et pressemøde klokken 13 understreger Norwegians topchef, Bjørn Kjos, flere 
gange, at »det er en forfærdeligt trist situation«, når 
selskabets passagerer fortsat bliver ramt af konflikten.
</p><p>
»Vi beklager på det stærkeste, at vi ikke nåede til enighed i nattens 
forhandlinger og beklager på det stærkeste over for alle vores passagerer«, 
siger Bjørn Kjos på pressemødet i Oslos lufthavn.
</p><p class=" bl-elem">
Topchefen nævner også, at piloternes fagforening har fremlagt en række krav i 
forhandlingerne, som det har været umuligt for Norwegian at indfri.
</p>	
</div>
</div></body></html>
