---
layout:     post
title: 	    "Stor guide: Sådan får du den eftertragtede 'mom body'"
post_author:	    
post_date:	    Fri, 08 May 2015 16:36:50 +0200
post_site:	    politiken.dk 
post_link:	    http://politiken.dk/kultur/fomo/elskoghad/ECE2661366/stor-guide-saadan-faar-du-den-eftertragtede-mom-body/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>1. Go grey </b></p><p>
Nu er det moderne med <i>granny hair</i>. Det har selv stået i <a href="http://www.b.dk/globalt/nu-vil-kvinderne-have-bedstemorhaar">hipstertidende, 
Berlingske</a>. Lady Gaga har det! Pink har det! Det grå hår. Stjernerne 
farver sig til det, men du har det helt af sig selv! Hvor heldigt. Inde 
under årtiers afblegede ungpige-<i>highlights</i> gemmer sig det 
pureste grå guld, så frem med det. 
</p><p><b>2. Rødvinspatter </b></p><p>
Dine bryster er skvulpende, bløde og flyder helt ned i armhulen, når du ligger 
ned. Fyld godt på med rødvinen – det går direkte i mælkekirtlerne på den 
blødgørende måde – og rødvin er desuden naturens egen læbestift. 
</p><p><b>3. Få din kusse på </b></p><p>
Anerkend din seksuelle alder. Ligesom det er slut med rottehaler og 
piercinger, så er det også slut med at have en fisse nu. Mødre har kusser. 
Omtal den med stolthed med dette mindre frække, men mere værdige ord. ’Kusse 
eller kaos’ som man siger. 
</p><p><b>4. Bjørnen kommer </b></p><p>
I samme genre - så lad pubeshåret stå. Du sparer 400 kroner om måneden ved at 
droppe din brazilian wax, og morkroppe har hår på karamellen. Smil sødt og 
bedrevidende tilbage når de unge, glatbarberede piger i svømmeren stirrer på 
dusken. Du er et forbillede. 
</p><p><b>5. Bækkenbund, bækkenbund, bækkenbund </b></p><p>
Meld dig ud af fitnesscenteret, stop alt det løberi og drop det med 
bikinibootcamp. En mor med morkrop går til gymnastik. Gerne efter Helle 
Gotved-metoden på et AOF-hold med masser af knibeøvelser, humør og 
afspænding. Du er ligeglad med markerede muskler, #thighgap og #bikinibridge 
- du vil bare have det rart i kroppen. 
</p><p><b>6. Blær dig med dine ar </b></p><p>
Du er en kriger, en morkriger, der har fortjent dine ar. Voksne kvinder med 
morkroppe skjuler ikke det, som modeindustrien kalder ’fejl’. Vi fremhæver 
dem. Giv den 22-årige androgyne praktikant på kontoret en på opleveren og 
vis både ar, strækmærker, åreknuder og deller frem over en kop kaffe. Du gør 
hen en tjeneste. 
</p><p><b>7. Skedeorgasmer </b></p><p>
Mødre kender deres kroppe. Du kender din kusse. Du er færdig med at trække 
maven ind under sex, være usikker og fake den. Din krop er dit tempel, og du 
kommer voldsomt, vådt og længe ved intim mave-mod-mave-sex. 
</p><p><b>8. Sjattisseri og vaginal rummelighed </b></p><p>
Det er pornobranchen, mænd, modebøsser og selvfølgelig kapitalismen, der i ond 
forening har besluttet, at kvinder skal være stramme som jomfruer i 
konfirmationsalderen. Men du har en <i>mom bod</i>! Det svupper lidt, når du 
boller og hvad så? Skedeprutter er glade prutter. Og så lugter de ikke. 
</p><p><b>9. Blød at lande på </b></p><p>
Din mave er blød som en dværgkanin, og din røv gynger i flere minutter, efter 
den har fået et smæk. Det er pissesmart! For du er blød at lande på og i 
topform til at lave en unge mere. Drop dit shapewear og 
opstramnings-undertøj – du gynger, du er kvinde, du er mor. 
</p><p class=" bl-elem"><b class="ext-link">LÆS OGSÅ:</b><a class=" bl-elem" href="http://politiken.dk/kultur/fomo/elskoghad/ECE2646427/stor-guide-saadan-bliver-du-sommerklar-2015/">Sådan 
får du en bikinikrop</a></p>	
</div>

</div></body></html>
