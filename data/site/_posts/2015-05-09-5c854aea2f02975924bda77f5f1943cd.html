---
layout:     post
title: 	    "Ulige Numre satte stort set ikke en fod forkert i Pumpehuset"
post_author:	    
post_date:	    Sat, 09 May 2015 12:34:05 +0200
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2662524/ulige-numre-satte-stort-set-ikke-en-fod-forkert-i-pumpehuset/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ulige numre</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
Pumpehuset. Fredag.
</p></div>
</div><p>
Det var ikke et almindeligt jubelbrøl, der gjaldede igennem Pumpehusets store 
sal i går aftes, da de fem medlemmer i Ulige Numre gik på scenen på slaget 
22. Det var indfølte kvindeskrig af den rigtig skingre afstøbning, man som 
tilskuer kun kan betragte med en Richard Attenborough’sk interesse. 
</p><p>
Personligt har jeg ikke oplevet skrig i samme liga, siden jeg for omkring et 
års tid siden hørte boybandfænomen One Direction – og deres mildest talt 
højrøstede fans – i Parken. 
</p><p><b class="ext-link">LÆS ANMELDELSE</b><a class="embeddedlink" href="http://politiken.dk/kultur/musik/cd-beat/ECE2623659/ulige-numre-er-blevet-en-lidt-for-velsmurt-rockmaskine/">Ulige Numre er blevet en lidt 
for velsmurt rockmaskine</a></p><p>
Derfor kom det som lidt af en overraskelse, at et dansksproget rockband, kunne 
generere en flig af samme jubel. Blandet med en følelse af, at det dæleme 
var i orden. 
</p><p>
Ville verden ikke være et lidt sjovere sted, hvis flere begyndte at skrige 
lidt ved tanken om halvanden times guitarbåren rockmusik om livet i 
start-20’erne? 
</p><h3>
Bedre, skarpere og mere sammenspillede 
</h3><p>
Der skal være plads til begejstring. Og ret skal være ret, for skrigene var 
berettigede. Jeg har set en god sjat Ulige Numre-koncerter de seneste år, og 
jeg kan ikke huske, at have oplevet dem hverken bedre, skarpere eller mere 
sammenspillede, end de var i går aftes. 
</p><p>
Bandet fremstod skarphvæssede og varme fra første færd, hvor debutalbummets 
’Plastikdrøm’ i en ny og lidt mere rocket forklædning var et glimrende 
anslag til en koncert, der stod i tematikken på den nye plade ’Grand Prix’s 
tegn. 
</p><div class="art-quote article-box">
<p class="quote"/>
<blockquote>
<p class="quote-txt">
Ulige numre er et fasttømret, velspillende og sprællevende rockband - ikke en 
ensartet omgang Kalles kaviar importeret fra et fint studie i Stockholm 
</p>
</blockquote>
</div><p/><p>
Det handler om at være ung – og om at have travlt med ikke at have alt for 
travlt med ikke at være ung længere. Og selv om jeg stadig ikke forstår, 
hvorfor man vælger at kalde sin plade for ’Grand Prix’, når alle sangene 
foregår i middeltempo, stod det hurtigt klart, at det klædte nye numre som 
’Blodets bånd’, ’Før jeg mødte dig’ og den fine ’Frit land’ rigtig godt at 
blive spillet live. 
</p><p>
Her kunne albummets svenske producer Lasse Mårtén jo netop ikke øse sin 
perfektionistiske fernis ud over de ellers mestendels glimrende sange, og 
det var befriende at høre Ulige Numre spille sangene, så man virkelig kunne 
høre, at de fem medlemmer udgør et fasttømret, velspillende og sprællevende 
rockband – ikke en ensartet omgang Kalles kaviar importeret fra et fint 
studie i Stockholm. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2624604/ulige-numre-forsanger-voksne-maend-der-staar-og-tuder-over-vores-sange-er-det-fedeste/">Ulige Numre-forsanger: »Voksne 
mænd, der står og tuder over vores sange, er det fedeste«</a></p><p>
At blive mindet om netop det var i virkeligheden den største positive 
overraskelse ved koncerten i Pumpehuset. 
</p><p>
Også selv om en sang som førstesinglen fra ’Grand Prix’, den træge ’Halvnøgen’ 
forbliver en tand for Poul Krebs, til at jeg synes, det klæder Ulige Numre. 
</p><h3>
»Unge lidt endnu«
</h3><p>
Mere fornøjeligt var genhøret med et par af de helt gamle sange, der 
selvfølgelig ikke er ældre, end at de var at finde på ep’en, der udkom i 
2011. 
</p><p>
Udtrykket dengang var mere organisk, hvilket blev hjulpet på vej til bandets 
koncerter af nogle messingblæsere, der imidlertid ikke er med længere. Men 
faktisk var de bløde trut ikke nær så savnede, som man skulle tro. Måske 
fordi Ulige Numre selv er blevet et bedre band, der i højere grad lader til 
at forstå hinanden på scenen. 
</p><p>
Der blev spillet en del på stigninger og fald i intensiteten undervejs, og det 
fungerede eksempelvis rigtig godt at lade balladen ’Så let’ være dejligt 
speget i sin instrumentering, inden leddeløse hvirvelvinde som ’Navn i sne’ 
og ’København’ mindede hele salen på, at Ulige Numre med egne ord »er unge 
lidt endnu«. 
</p><p class=" bl-elem">
Alene det faktum kalder næsten på et lille hvin. 
</p>	
</div>

</div></body></html>
