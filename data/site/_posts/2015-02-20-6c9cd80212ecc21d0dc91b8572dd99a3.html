---
layout:     post
title: 	    "Taske med skolebøger skabte terrorfrygt på Østerbro"
post_author:	    
post_date:	    Fri, 20 Feb 2015 18:40:13 +0100
post_site:	    politiken.dk 
post_link:	    http://politiken.dk/indland/ECE2556686/taske-med-skoleboeger-skabte-terrorfrygt-paa-oesterbro/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En efterladt rygsæk fik fredag eftermiddag politiet i København til at 
afspærre et område omkring Rosenvængets Hovedvej på Østerbro.
</p><p>
Politiet kunne dog relativt hurtigt konstatere, at der ikke var grund til 
bekymring.
</p><p>
»Det viste sig at være en skoletaske med skolebøger i, så vi har fjernet 
afspærringen igen«, siger vagtchef Lars Westerweel ved Københavns Politi til 
Ritzau.
</p><p>
»Vi ved ikke, hvem der ejer tasken«, siger vagtchefen.
</p><h3>
Brev udløste aktion
</h3><p>
Fundet af tasken sker i kølvandet på weekendens attentat i København, hvor 
blandt andet en 55-årig mand blev skudt og dræbt i forbindelse med et 
debatarrangement ved kulturhuset Krudttønden på Østerbro.
</p><p>
Tirsdag formiddag udløste et brev en større politiaktion ved netop kulturhuset 
Krudttønden.
</p><p>
Politiet kunne dog efter en undersøgelse af brevet afblæse alarmen, da der 
ikke var blevet fundet sprængstoffer.
</p><p class=" bl-elem">
Brevet indeholdt ifølge politiet nogle budskaber, der havde tråde til 
lørdagens attentat.
</p>	
</div>
</div></body></html>
