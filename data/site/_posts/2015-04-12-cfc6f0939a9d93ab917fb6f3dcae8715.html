---
layout:     post
title: 	    "Velsmurt nycirkus jonglerer med sanserne "
post_author:	    
post_date:	    Sun, 12 Apr 2015 15:35:32 +0200
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2625014/velsmurt-nycirkus-jonglerer-med-sanserne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
The Moon Illusion</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Rapid Eye, Københavns Musikteater. Koncept: Rapid Eye. Musik: Bjørn Svin. 
Iscen.: Lars Bethke. Scen.: Signe Beckmann. Til 25.4.
</p></div>
</div><p>
Har Månen den størrelse, måner skal have? 
</p><p>
Her er det ikke Gustav Wieds to tanter, der strides om Månen, men to finurlige 
gutter. De jonglerer, manipulerer og kappes med orangelysende ringe, der 
kredser rundt i mørket som små himmellegemer. 
</p><p>
’The Moon Illusion’ henviser til et mysterium, som har optaget kloge hoveder 
lige fra Aristoteles over Schopenhauer til nutidens forskere: Hvorfor synes 
Månen større, når den befinder sig tæt ved horisonten? 
</p><h3>
Glider af egen drift
</h3><p>
Hvis man vil teste det synsbedrag, skal man bare stikke hovedet ned mellem 
benene – som høje Samuel Gustavsson gør det for derfra at betragte sin 
makker, der i baggrunden vakler rundt med en stor fuldmåne i strakte arme. 
Så skal Månen – eller makkeren – nok få sin rette størrelse. 
</p><p>
Synes Petter Wadsten mon bare så lille, fordi han står omme bag forhæng på 
forhæng af spinkle hvide snore, som Gustavsson trækker til side som en 
diskret illusionist? Men han er faktisk forjættende klejn – en let 
tumlingekejtet lillebrorvæbner, der kan jonglere med sine ringe, så de 
glider hen over skuldrene på ham som en kappe. Til gengæld sørger hans lange 
makker med ubesværet elegance for at dressere ringene, så de kører som et 
urværk mellem dem. De synes nærmest at glide af sted af egen drift. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/teateranmeldelser/ECE2271406/nycirkus-charmerer-med-rundtur-i-kaerlighedens-manege/">Nycirkus charmerer med rundtur 
i kærlighedens manege</a></p><p>
Sjovt, hvordan parret som velsmurt samarbejdsmaskineri kan lave tricks med 
vores sanser, samtidig med at de har gang i småskænderier og magtkampe. Med 
Bjørn Svins suggestive elektromusik murrende bagved er der en legende, tyst 
poesi over forestillingen. 
</p><h3>
Fascinerende særpræg
</h3><p>
Samuel Gustavsson, der har en fortid i svenske Cirkus Cirkör, har som jonglør 
altid været en illusionist, en magiker. 
</p><p>
Det er magien i foretagendet – perceptionens illusionsnumre – der har optaget 
ham i hans konsekvent undrende tilgang til verden, om det så har udmøntet 
sig i f.eks. den spiritismeudforskende ’Chord’ eller en forestilling om 
Kaspar Hauser-fænomenet. 
</p><p>
Det har givet hans fem år gamle kompagni, Rapid Eye, et fascinerende særpræg i 
forhold til andre små danske nycirkusgrupper som Glimt, Cikaros og 
TinCanCompany. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE2377746/nycirkus-i-dansehallerne-skubber-scenekunsten-i-nye-retninger/">Nycirkus i Dansehallerne 
skubber scenekunsten i nye retninger</a></p><p>
At forestillingen så ikke helt har samlet sig, og at Lars Bethkes instruktion 
virker noget famlende, ændrer ikke ved, at der er flere magiske – spøjst 
rørende – momenter undervejs. Gustavsson formår faktisk at få en udstoppet 
and til at springe gennem en ring, og helt forunderligt er det, hvordan et 
stykke gulv kan blive forvandlet til en stor papmachémåne. Pludselig svæver 
den der i luften. For vores måbende øjne. 
</p><p class=" bl-elem">
Stor eller lille? Det må man selv udforske i ’The Moon Illusion’. Gerne med 
hovedet mellem benene. 
</p>	
</div>

</div></body></html>
