---
layout:     post
title: 	    "Satirisk maler punkterer Danmark med antihelte og ironi"
post_author:	    
post_date:	    Wed, 08 Apr 2015 13:29:45 +0200
post_site:	    politiken.dk 
post_link:	    http://politiken.dk/kultur/kunst/kunstanmeldelser/ECE2619501/satirisk-maler-punkterer-danmark-med-antihelte-og-ironi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<b>Peter Carlsen</b><p>: Realitymaleri. Kastrupgårdsamlingen, Kastrupvej 399, 
Kastrup. Ti.-sø. kl. 14-17, on. kl. 14-20. Entré: 50 kroner. Til 7. juni. 
</p></div>
</div><p>
På den mest prominente plads i udstillingen troner billedet ’Et majestætisk 
talent’ fra 2009. 
</p><p>
Her står maleren Peter Carlsen med kongekrone i uplettet kedeldragt og skuer 
visionært ud til siden med løftet hoved og et stolt, poserende 
ansigtsudtryk. 
</p><p>
Tilsyneladende en ren selvudstilling af sin egen forfængelighed. Men samtidig 
også en ironiseren over kunstnerrollen som sådan; over den romantiske idé om 
kunstneren som en ophøjet, royal skikkelse. 
</p><p>
Men vi er ikke færdige med billedet endnu, for det lærred, han viser frem, er 
ikke et billede af Peter Carlsen selv, men bærer signaturen ’M’, majestæten 
Margrethes signatur. 
</p><p>
På den måde vender kommentaren sig nu videre ud i dele af kunstverdenens 
forsikringer om dronningens talent som maler. 
</p><h3>
Tyngde til malerierne 
</h3><div class="art-quote article-box">
<p class="quote"/>
<blockquote>
<p class="quote-txt">
At Carlsen også er en fremragende portrætmaler, en af de bedste herhjemme, får 
man vist på udstillingen, især i de store grundige portrætter, mens de små 
portrætter af hans venner ikke gør samme indtryk
</p>
</blockquote>
</div><p>
Peter Carlsen er jo satiriker. Han har bare valgt maleriet i stedet for den 
hurtigere tegning som sit medium. </p><p>
Maleriet giver på grund af sin historie en tyngde til motiverne. De hives ud 
af den hurtige dagsaktuelle kommentar ind i historiemaleriets tradition for 
på heroisk vis at skildre store historiske slag og begivenheder og dermed 
fungere som propaganda. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/kunstanmeldelser/ECE2587541/jeff-walls-vaerker-er-kaempefotos-der-holder-paa-formerne/">Jeff Walls værker er 
kæmpefotos, der holder på formerne</a></p><p>
Carlsens malerier gør det modsatte: Punkterer de store fortællinger om 
nationen gennem ironi og antiheltebilleder. Anders Fogh Rasmussen 
portrætteres i det lidet heroiske øjeblik, hvor han er blevet overhældt med 
rød maling. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00926/Peter_Carlsen__Krig_926585a.jpg" alt="" border="0"/></span>
’Lille Danmark, 2009’ er bygget over Delacroix’ berømte billede af 
julirevolutionen 1830, men i stedet for de heroiske skikkelser ser vi en 
lang række desillusionerede nutidsmennesker, der er ved at drukne i deres 
eget forbrug med Carlsen selv som bannerføreren. 
</p><h3>
En undersøgelse af forragt 
</h3><p>
Jo mere Carlsen fjerner sig fra disse indholdstunge billeder og bevæger sig 
over i flygtige hverdagsøjeblikke, des større bliver dissonansen mellem det 
langsomme maleri og den hurtige, satiriske pointe. 
</p><p>
Det gælder dele af serien med den tropehjelmsbærende figur Villy, der f.eks. 
står på en nudiststrand med en kikkert på bedste Benny Hill-vis. 
</p><p>
Men det gælder især et billede som ’Hundeposen’, hvor Carlsen iklædt 
tennissokker i badesandalerne holder en hundepose i den ene hånd og en 
hundesnor i den anden. Hans ansigt udtrykker nærmest foragt, måske en 
selvforagt, som han projicerer udad mod os, der kigger på ham. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/kunstanmeldelser/ECE2590617/fotograf-udforsker-den-ulykkelige---og-mislykkede---kamp-for-at-faa-en-baby/">Fotograf udforsker den 
ulykkelige - og mislykkede - kamp for at få en baby</a></p><p>
Det er som et malet snapshot af en ubetydelig situation, men netop fordi det 
males, bliver det ladet med betydning, for hvis man har udvalgt dette motiv 
for derefter at male på det i ugevis, får det en vis vægt. 
</p><p>
Det bliver måske en generel undersøgelse af foragt – hans såvel som vores. 
Eller en allegori over nutidens midaldrende mand, der står med en hundelort 
i en pose i stedet for vitalt at erobre verden? 
</p><h3>
Overforbruget 
</h3><p>
Et mere direkte samfundskritisk tema, der har optaget Carlsen i de senere år, 
er vores forbrug og det affald, det afstedkommer. 
</p><p>
Vi ser forbrugeren komme ud af SuperBrugsen med sine indkøbsposer. Vi ser et 
stilleben af en overfyldt affaldsspand. Og frem for alt ser vi endnu en 
kunsthistorisk parafrase, hvor Casper David Friedrichs berømte vandrer over 
tågehavet er blevet til den moderne mand, der ikke står i den friske 
bjergluft, men på en affaldsdynge og kigger ud over byen med sine fabrikker. 
</p><p>
’Du gør en forskel’, står der på hans indkøbspose. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00926/Fordi_du_g_r_en_for_926544y.jpg" alt="" border="0"/><span class="caption"><span class="f-img-caption">affald. 
</span>Vores forbrug er et emne, der har optaget Peter Carlsen i de senere år. Foto: Kastrupgårdsamlingen</span></span></p><h3>
Anker Jørgensens portræt 
</h3><p>
At Carlsen også er en fremragende portrætmaler, en af de bedste herhjemme, får 
man vist på udstillingen, især i de store grundige portrætter, mens de små 
portrætter af hans venner ikke gør samme indtryk. 
</p><p>
Mit yndlingsportræt er det af Anker Jørgensen, hvor han sidder og fortæller 
med den ene hånd frem for sig. Det er holdt i gule nuancer og rolige 
omgivelser. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/kunstanmeldelser/ECE2613689/kunster-fremviser-sit-kooeje-paa-kraevende-og-interessant-vis/">Kunster fremviser sit 'Koøje' 
på krævende og interessant vis</a></p><p>
Uanset hvad man politisk mener om Anker Jørgensen, må man anerkende, at her er 
skildret et på én gang troværdigt og passioneret menneske. Det er måske det 
bedste portræt af en (tidligere) dansk statsminister nogensinde. 
</p><h3>
Mellemværende med Ekstra Bladet <span class="img-contimg-fl-right"><img class="image inlineLightBox" src="http://multimedia.pol.dk/archive/00926/Peter_Carlsen2_926622k.jpg" alt="" border="0"/></span></h3><p>
Der er også et mellemværende med Ekstra Bladet, hvis forsider og spisesedler 
går igen på mange billeder. I portrættet af Hans Engell ser man den samme 
avisforside, som Villy læser på et andet billede, hvor historien om Per 
Kirkebys hjerneblødning i år 2000 sælges med overskriften ’Jeg så døden i 
øjnene’. 
</p><p>
Oven over Kirkebys hoved siger en anden overskrift ’Pivskid!’. På 
Villy-billedet ser man ikke mere, men af kopien på Hans Engell-portrættet 
fremgår det, at det er bokseren Brian Nielsen, der kommenterer sit 
slagtilfælde. 
</p><p class=" bl-elem">
Peter Carlsen er en ener i dansk kunstliv, spændt ud mellem satire og klassisk 
figurationsmaleri, mellem det flygtige og det symbolske, mellem individet og 
mediesamfundet. Og måske gør han faktisk en forskel. 
</p>	
</div>

</div></body></html>
