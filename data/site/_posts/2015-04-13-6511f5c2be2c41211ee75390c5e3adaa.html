---
layout:     post
title: 	    "Musik afløser røg og tobak i fynsk købstad"
post_author:	    
post_date:	    Mon, 13 Apr 2015 16:30:54 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2271667/musik-afloeser-roeg-og-tobak-i-fynsk-koebstad/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Andre oplevelseri Assens</h4>
<div class="fakta-body" data-buildingblock="embedded_factboxlink">
<p>
Skinnecykling: På den 29,2 kilometer lange Assensbane til Tommerup Stationsby 
via Glamsbjerg. 
</p><p>
Bymuseet Willemoesgården: Her fejres søhelten Peter Willemoes og 
guldaldermaleren Dankvart Dreyer. Willemoesgården og Vestfyns Kunstmuseum er 
midlertidigt lukket. De genåbner medio 2015. 
</p><p class=" bl-elem">
Marinaen: Byens livligste sted om sommeren for lystsejlere, badegæster og 
shoppere. 
</p>
</div>
</div><p>
'Rygning kan dræbe’ står der på pakken med Perle-pibetobak fra den gamle 
tobaksfabrik i Assens. Men ’Selv om Perle i piben giver perlehumør’, er det 
ikke røg, der kommer fra scenen på Tobaksgaardens Café. 
</p><p>
Derimod mødes publikum af smækre og provokerende toner fra scenen. I dette 
forår er blandt andre Poul Krebs, Anne Linnet Backseat og Marie Carmen 
Koppel på programmet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1609067/forlaenget-weekend-det-skal-du-opleve-i-odense/">Forlænget weekend: Det skal du 
opleve i Odense </a></p><p>
Perlepakken indeholder heller ikke tobak, men derimod en brochure med 
Tobaksgaardens over hundredårige historie fra Georg Gundersens grundlæggelse 
i 1864 af Assens Tobaksfabrik til indvielsen af Tobaksgaarden som 
kulturfabrik eller kulturhus i 2004. 
</p><h3>
Fra fabrik til kulturhus 
</h3><p>
»Tobaksgaarden er en selvejende institution og er efter Posten i Odense ikke 
alene det største rytmiske spillested på Fyn, men har også musikskole, 
biograf, udstillingssal, spisested samt Jacob Gade Salen til teater og 
koncerter. Jacob Gade tilbragte de sidste 20 år af sit liv ved Assens«, 
fortæller kulturchef Lasse Tajmer, som har været med fra starten i 2004 og 
er søn af afdøde sanger, manager og impresario Eugén Tajmer. <br/><br/>
»Efter fem generationer med pibetobak rykkede familien Gundersen ud af 
Tobaksgaarden og forærede den til kommunen på den betingelse, at der skulle 
etableres et kulturhus. Det er nok de færreste, som ved, at Assens 
producerer 50 procent af verdens pibetobak, og at 75 procent af 
verdensmarkedets pibetobak produceres på Fyns tre tobaksfabrikker. Den 
tredje ligger i Svendborg. <br/><br/>
De fleste piberygere kan dog nikke genkendende ikke alene til Perle, men også 
til navne som Rød Orlik, Orient, Burley og Virginia. Nu om dage producerer 
Gundersen-familien snus«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE1969221/moed-en-sydfynsk-bonderoev-i-sibirien/">Mød en sydfynsk bonderøv i 
Sibirien</a><br/><br/>
Tobakstågerne bølger altså ikke længere ind over eller fra Tobaksgaarden. I 
stedet sørger kunstnere som Frank Hvam, Lars H.U.G., Chris Minh Doky &amp; 
The Nomads, Sanne Salomonsen og mange flere for at bølgerne går højt på 
Tobaksgaarden, og at natten også er vor egen i Assens.<br/><br/>
Langtfra alle er natteravne, og Assens byder også på specielle oplevelser for 
A-mennesker. Frederik Ernst var en særling med huller i sko og tøj, og han 
samlede cigaretskod op på gaden. Ernst dør fattig som en kirkerotte i 1976, 
men ikke, fordi han ikke havde succes og tjent mange penge. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1342546/laesernes-tips-de-bedste-oplevelser-paa-fyn-og-oeerne/">Læsernes tips: De bedste 
oplevelser på Fyn og Øerne</a><br/><br/>
»Ernst var en gal samler og formøblede hele sin formue på kunst, sølv, 
porcelæn, tin, antikviteter og nips«, fortæller museumsinspektør Erik 
Chalatsis, mens han viser rundt i Ernst Samlinger i Østergade 57, som er en 
del af Museum Vestfyn. 
</p><h3>
Lejlighed indrettet med fund 
</h3><p>
Faderen, Johan Ernst, rykkede ind i huset i 1890 og grundlagde en 
sølvvarefabrik, som i begyndelsen af 1900-tallet var en af Danmarks største 
og blev videreført med succes af Frederik Ernst i 1924 efter faderens død. <br/><br/>
I 1955 lukkede Frederik Ernst fabrikken og brugte hele formuen på sin 
samlerinteresse.<br/><br/>
»Ungkarlen Frederik Ernst formåede at indrette et herregårdsmiljø midt inde i 
byen og fyldte den store lejlighed med fund fra ind- og udland. <br/><br/><span class="img-contimg-fl-left"><img class="image inlineLightBox" src="http://multimedia.pol.dk/archive/00840/rejser_assens_3_840448d.jpg" alt="" border="0"/><span class="caption"><span class="f-img-caption">Ernsts 
</span>Samlinger er forankret i fortiden som Willemoesgårdden og Peter Willemoes selv. Foto: Morten Langkilde</span></span><br/>
Hvert værelse er indrettet helt specielt, pejsestuen er eksempelvis 1700-tals 
rokoko, og i musikværelset har Ernst kopieret et loft fra Italien. <br/><br/>
Tinværelset tog sin begyndelse, da han som 10-årig købte et tinkrus. Det 
skabte interessen«, siger museumsinspektøren, mens vi bevæger os fra det ene 
overfyldte lokale til det andet.<br/><br/>
Porcelæn var en hel passion for Frederik Ernst og især fra europæiske 
fabrikker som Meissen, men hjemmet indeholder også en del ostindisk 
porcelæn. I spisestuen er der dækket op med Flora Danica, bøhmiske glas med 
forgyldte rokokofigurer og forgyldt engelsk bestik. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1305121/paa-oehop-i-det-sydfynske-oehav/">På øhop i Det Sydfynske Øhav </a><br/><br/>
Her spiste Ernest ofte middag med en ven, men tjenestefolkene anretter ikke 
længere i de smukke skåle, og museumsinspektør Erik Chalatsis tager hvide 
handsker på, hver gang han rører ved en genstand.<br/><br/>
Glemt er Frederik Ernst imidlertid ikke. Produktionsselskabet Historisk Team 
lavede i 2009 filmen ’F.E. Frederik Ernst 1892-1976’ om ham, og forfatteren 
Maria Grønlykke brugte Frederik Ernst som model i romanen ’Sølvmanden’. 
</p><p class=" bl-elem"><i class=" bl-elem">Politiken var inviteret af Destination Fyn</i></p>	
</div>

</div></body></html>
