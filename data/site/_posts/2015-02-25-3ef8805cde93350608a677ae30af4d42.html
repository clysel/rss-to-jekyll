---
layout:     post
title: 	    "Apple skal betale 3,5 milliarder for krænkelse af softwarepatenter"
post_author:	    Martin Bernth
post_date:	    Wed, 25 Feb 2015 10:40:39 +0000
post_site:	    www.version2.dk 
post_link:	    http://www.version2.dk/artikel/apple-skal-betale-35-milliarder-kraenkelse-af-softwarepatenter-86148?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Endnu en gang har Apple været trukket i retten for krænkelse af andre virksomheders patenter, og endnu en gang har virksomheden fået et økonomisk rap over fingrene, der nok kan mærkes selv i verdens mest værdifulde virksomhed.</p>

<p>Firmaets er af en domstol i staten Texas blev dømt til at skulle betale godt 3,5 milliarder kroner til virksomheden Smartflash, der lever af at licensere sine patenterede teknologier, <a href="http://www.reuters.com/article/2015/02/25/us-ip-apple-verdict-idUSKBN0LT0E720150225">skriver Reuters.</a></p>

<p>Ifølge nyhedsbureauet skulle der være tale om tre patenter, som krænkes af ‘teknologier’ anvendt i Apples Itunes-software. Efter otte timers votering fandt juryen Apple skyldige i at have krænket Smartflash’ patenter helt bevidst og idømte altså computergiganten til at betale ved kasse et.</p>

<p>Apple selv mener, at sagen er et bevis på, at det amerikasnek patentsystem har brug for en justering af de gældende regler, der lige nu er til fordel for virksomheder, som ikke selv producerer noget, såsom Smartflash</p>

<p>»Vi nægtede at betale dette selskab for idéer, som vores ansatte har bruget årevis på at innovere, og desværre har vi derfor ikke haft andet valg end at tage kampen op igennem retssystemet,« siger en talskvinde fra Apple til Reuters.</p>
  </section></div></body></html>
