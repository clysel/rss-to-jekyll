---
layout:     post
title: 	    "Boligfinte giver private udlejere skyhøje fortjenester"
post_author:	    
post_date:	    Sun, 05 Apr 2015 23:02:56 +0200
post_site:	    politiken.dk 
post_link:	    http://politiken.dk/oekonomi/bolig/ECE2613789/boligfinte-giver-private-udlejere-skyhoeje-fortjenester/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Signe bor til leje med en veninde på Amager, men for nyligt fik hun brev om, 
at lejemålet er opsagt 1. maj. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg kendte godt fidusen, men når man er så desperat efter at finde en 
lejlighed, går man med til det
</p>
<p class="sender">
Anne Sofie Kahlen 
</p>
</blockquote>
</div><p/><p>
Brevet kom, efter Signe i januar fik medhold fra huslejenævnet i, at hendes 
månedlige husleje var 2.000 kroner for høj. Det fortalte hun til det 
VVS-firma, som oprindelig har lejet lejligheden og lejet den videre ud til 
Signe. 
</p><p>
Men da hun intet hørte, begyndte Signe og hendes veninde fra 1. februar at 
betale den nedsatte husleje. Få dage senere modtog de et brev om, at 
VVS-firmaet havde opsagt sit lejemål med lejlighedens ejer, og at de to 
veninder derfor vil stå uden tag over hovedet fra 1. maj. 
</p><p>
»I starten grinede jeg bare og tænkte, at det kunne de ikke, men langsomt fik 
jeg en dårlig fornemmelse af, at jeg ikke ville have nogen chance«, 
fortæller Signe, hvis navn er opdigtet, da hun ønsker at være anonym. 
</p><p><b class="ext-link">ANDELSBOLIGER</b><a class="embeddedlink" href="http://politiken.dk/oekonomi/ECE2587005/andelskoebere-presses-til-at-betale-under-bordet/">Andelskøbere presses til at betale 
under bordet</a></p><p>
For Signe og hendes advokat, Henrik Palmkvist, frygter, at der er tale om 
såkaldt stråmandsudlejning. En finte, hvor ejeren lejer lejligheden ud til 
en virksomhed, som derefter fremlejer den til en privatperson. På den måde 
kan fremlejer lave en tidsbegrænset lejekontrakt, hvilket er ulovligt på 
normale lejemål. Når lejen er tidsbegrænset, minimeres risikoen nemlig for, 
at lejer klager over en for høj husleje af frygt for ikke at få forlænget. 
</p><p>
Signes kontrakt løber til 2019, men når hendes fremlejer opsiger lejemålet med 
ejeren, ryger hun automatisk også ud. 
</p><h3>
LLO kræver lovændring 
</h3><p>
I Lejernes Landsorganisation (LLO) kender man udmærket til finten. 
</p><p>
»Når du bor til leje, er du beskyttet af lejeloven, hvis din udlejer for 
eksempel går konkurs. Men hvis du er fremlejetager, og fremlejegiver opsiger 
sin lejekontrakt med ejeren eller 'glemmer' at betale sin husleje, ryger du 
bare ud«, siger Claus Højte, direktør i LLO Hovedstaden. Det ødelægger 
boligmarkedet, mener han. 
</p><p>
»Man piller boliger ud af det ganske almindelige boligmarked, som ellers 
skulle forsyne folk med lav- og mellemindkomster med boliger«. 
</p><p><b class="ext-link">LLO:</b><a class="embeddedlink" href="http://politiken.dk/oekonomi/privatoekonomi/ECE1968480/forening-ni-ud-af-ti-lejere-betaler-alt-for-hoej-husleje/">Ni ud af ti lejere betaler alt for høj 
husleje</a></p><div class="art-fakta article-box">
<h4 class="">
Stråmandsudlejning</h4>
<h5>
To modeller</h5>
<div class="fakta-body" data-buildingblock="embedded_factboxlink">
<p><b>Udlejer allierer sig</b> med en virksomhed - fx et VVS-firma - som de lejer 
lejlighederne til på tidsbegrænsede erhvervslejekontrakter.
</p><p>
Huslejen sættes for højt, men når VVS-firmaet fremlejer videre til en 
privatperson, sætter de den også for højt, hvorved både udlejer og VVS-firma 
tjener på fidusen. Hvis lejer får huslejen nedsat, forlænges kontrakten ikke 
ved udløb, eller VVS-firmaet opsiger sit lejemål hos ejeren, hvorved lejeren 
ryger ud med det samme.
</p><p class=" bl-elem"><b>Udlejer beder lejer </b>finde en virksomhed at leje igennem – fx onklens 
rengøringsfirma. Ejeren udlejer til rengøringsfirmaet på en tidsbegrænset 
kontrakt, som ikke forlænges, hvis lejer får huslejen sat ned.
</p>
</div>
</div><p/><p>
Men stråmandsudlejning kan ikke uden videre gøres ulovligt. Loven er til for, 
at firmaer og institutioner som Mærsk og Københavns Universitet kan leje 
lejligheder, som de kan fremleje til for eksempel ansatte eller 
gæsteforelæsere. 
</p><p>
I 2010 forsøgte Folketinget at komme problemet til livs med en lovændring, der 
gør det muligt for den lejende virksomhed at få sat lejen ned hos ejeren. 
Det har i princippet gjort det lettere for fremlejetager at få sat sin leje 
ned, men som Signes historie viser, er det ikke altid ligetil. 
</p><p>
Står det til LLO, skal virksomheders fremleje af lejligheder sidestilles med 
den tilladelse, det kræver at nedlægge en bolig. Det vil nemlig give 
kommunerne mulighed for at holde øje med, hvilke firmaer der fremlejer 
lejligheder, mener Claus Højte. 
</p><p>
»Kommunerne har ingen håndtag at hive i, og det vil vi gerne give dem«. 
</p><h3>
10.000 for 60 kvadratmeter 
</h3><p>
I nogle tilfælde bliver lejer selv bedt om at finde en virksomhed at leje 
igennem for at lave stråmandsudlejning. Det var tilfældet for Anne Sofie 
Kahlen, da hun og kæresten ville leje en 60 kvadratmeter lejlighed i 
Ryesgade på Østerbro af boligselskabet Minova. De lejede den derfor på en 
to-årig kontrakt gennem Anne Sofies brors firma – til en månedlig husleje på 
10.500 kroner.
</p><div class="art-quote article-box">
<p class="quote"/>
<blockquote>
<p class="quote-txt">
Man piller boliger ud af det ganske almindelige boligmarked, som ellers skulle 
forsyne folk med lav- og mellemindkomster med boliger
</p>
<p class="sender">
Claus Højte, LLO 
</p>
</blockquote>
</div><p/><p>
»Jeg kendte godt fidusen, men når man er så desperat efter at finde en 
lejlighed, går man med til det«, siger Anne Sofie Kahlen. Parret følte ikke, 
at de kunne stille noget op over for finten og overvejede derfor aldrig at 
klage. 
</p><p>
Politiken har også snakket med en nuværende lejer af en Minova-lejlighed i 
Nordvest, som fortæller samme historie. Hun ønsker dog ikke at stå frem. 
</p><p><b class="ext-link">EJE ELLER LEJE?</b><a class="embeddedlink" href="http://politiken.dk/oekonomi/bolig/ECE2456738/nu-er-det-billigere-at-eje-end-at-leje-i-koebenhavn/">Nu er det billigere at eje end at 
leje i København</a></p><p>
Også LLO kender til Minova, som Claus Højte betegner som »et af de mere 
kulørte firmaer«. Politiken har over flere dage forsøgt at få en kommentar 
fra Minova, men det har ikke været muligt, da virksomhedens to ejere holder 
påskeferie. 
</p><p>
Politiken har desuden været i kontakt med tre beboerrepræsentanter i 
henholdsvis Valby, Sydhavnen og på Nørrebro, som tilsammen fortæller om 40 
lejligheder, de mistænker udlejes gennem en stråmand. 
</p><h3>
Ministeren: Sagerne skal på bordet 
</h3><p>
Boligminister Carsten Hansen (S) kalder det »frastødende«, at 
stråmandsudlejning bruges til at udleje til for høje priser, men han mener, 
at redskaberne til at komme problemet til livs allerede findes. 
</p><p>
»Tidsbegrænset udlejning kræver ifølge lejeloven, at udlejeren har en rimelig 
begrundelse. Og hvis begrundelsen bare er, at udlejeren vil sikre sig mod, 
at lejeren kræver at få nedsat huslejen, kan tidsbegrænsningen 
tilsidesættes«, siger han. 
</p><p>
Viser problemet sig at være så stort, som LLO siger, vil ministeren dog gerne 
diskutere LLO’s forslag. Men: 
</p><p>
»LLO er også nødt til – for at sige det rent ud – at få nogle sager på bordet, 
så vi kan se, hvor stort omfanget er«. 
</p><p class=" bl-elem">
LLO sætter efter påske gang i en undersøgelse af problemet blandt sine flere 
hundrede tilknyttede beboerrepræsentationer. 
</p>	
</div>

</div></body></html>
