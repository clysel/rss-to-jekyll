---
layout:     post
title: 	    "Derfor viser Islamisk Stat makabre film med fanger, der bliver slået ihjel"
post_author:	    
post_date:	    Wed, 11 Mar 2015 20:14:01 +0100
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2583188/derfor-viser-islamisk-stat-makabre-film-med-fanger-der-bliver-slaaet-ihjel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif.
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak.
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>.
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak.
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/></p>

</div>
</div>
<p>
De skærer halsen over på fanger klædt i orange dragter. De brænder en pilot i 
et bur. De lader et barn i uniform skyde en spion. Alt bliver optaget på 
video og distribueret, så det ender på nyhedshjemmesider verden over.
</p><p>
Langt de fleste læsere og seere reagerer med afsky og ryster på hovedet af de 
bestialske optagelser. Men en lille gruppe af modtagere ser helt anderledes 
på videoerne. De er nemlig fascineret af volden, og videoerne har til formål 
at få netop dem til at melde sig under de blafrende sorte faner, der er 
blevet Islamisk Stats særlige kendetegn. 
</p><p>
Sådan lyder vurderingen fra Thomas Elkjer Nissen, der forsker i Strategisk 
Kommunikation ved Forsvarsakademiet. 
</p><p>
»Videoerne er en adgangsvej til at rekruttere folk til Islamisk Stat«, siger 
han. 
</p><h3>
Barn henretter fange i ny video 
</h3><p>
Terrorgruppens metoder til at skabe opmærksomhed er igen blevet aktuelle, 
efter at Islamisk Stat sent tirsdag aften udsendte en 13 minutter lang 
videooptagelse af en person identificeret som Muhammed Said Ismail Musallam.
</p><p>
Manden var israelsk araber og ifølge Islamisk Stat fungerede han som spion for 
den israelske sikkerhedstjeneste Mossad. Han advarer i videoen andre mod at 
spionere mod Islamisk Stat. Mod slutningen af optagelsen ser man manden 
knæle, hvorefter en dreng ser ud til at skyde ham i hovedet. 
</p><p>
Det var i august og september sidste år, at Islamisk Stat begyndte at skabe 
voldsom international opmærksomhed med sine videoer af henrettelser. Dengang 
gik det blandt andet ud over den amerikanske journalist James Foley og den 
israelsk-amerikanske reporter Steven Joel Sotloff.
</p><p>
Videoerne bliver typisk først offentliggjort af en af Islamisk Stats 
mediekanaler på internettet, hvorefter de spredes på sociale medier som 
Twitter via et forgrenet net af konti. Derfra kan interesserede ifølge 
Thomas Elkjer Nissen blive ført videre på sociale medier som for eksempel 
ask.com, hvorfra der dirigeres videre til privat kommmunikation om 
rekruttering. 
</p><p><b class="ext-link">LÆS INTERVIEW</b><a class="embeddedlink" href="http://politiken.dk/udland/fokus_int/fokus_IS/ECE2562700/terrorforsker-i-dag-er-islamisk-stat-reelt-en-fungerende-stat/">Terrorforsker: I dag er 
Islamisk Stat reelt en fungerende stat</a></p><p>
Men videoerne tjener flere formål end blot rekruttering.
</p><p>
De tvinger det internationale samfund til at forholde sig til Islamisk Stat, 
da videoerne falder direkte ind under de vestlige mediers nyhedskriterier og 
dermed bliver slået stort op i medierne, hvor de får fremtrædende 
placeringer. Nogle af drabene på fanger har været breaking news på samtlige 
store internationale medier som CNN, BBC og New York Times. 
</p><p>
»Med videoerne bliver IS en faktor, man er tvunget til at forholde sig til. 
Tænk blot på den samtale, vi to har nu«, siger Thomas Elkjer Nissen. 
</p><h3>
Vesten bekræfter krigen mod islam 
</h3><p>
Samtidig er der et grundlæggende og fælles budskab i terrorgruppens videoer af 
henrettelser. Nemlig at Islamisk Stat benytter sig af en ekstrem og brutal 
anvendelse af vold for at nå sit mål om at oprette et kalifat over store 
dele af Mellemøsten.
</p><p>
Umiddelbart skulle man tro, at Islamisk Stat gjorde sig selv en bjørnetjeneste 
ved at gøre opmærksom på, at de på brutal vis har slået endnu et gidsel 
ihjel, al den stund at det kan få politiske og militære ledere til at træffe 
beslutninger om at skrue op for angrebene mod Islamisk Stat. Da den 
jordanske pilot blev brændt i et bur, svarede Jordan igen med massive 
luftangreb mod terrorbevægelsen.
</p><p>
Så hvorfor anvender Islamisk Stat metoder, der fører til, at de bliver 
angrebet? 
</p><p>
»De er udmærket klar over, at der er en risiko ved det. Faktisk ser de det som 
en fordel. For gennem at provokere med disse videoer får Islamisk Stat det 
internationale samfund til at bekræfte, at Vesten er i krig mod Islam. Og 
det er en dagsorden, som Islamisk Stat kan bruge til hverve nye krigere, der 
vil kæmpe for kalifatet«, siger Thomas Elkjer Nissen. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2399233/is-bruger-katte-og-drab-i-krigen-paa-de-sociale-medier/">IS bruger katte og drab i krigen 
på de sociale medier</a></p><p>
Derfor bør man se optagelser af henrettelser som en lille brik i Islamisk 
Stats velfungerende propagandamaskine, vurderer han.
</p><p>
Kerneopgaven for Islamisk Stat er at vise, at de allerede har skabt et 
kalifat, at de er i stand til at fastholde det, og at de kan opbygge og 
udvikle et civilsamfund. Det er derfor, at terrorgruppen også udsender 
videoer fra gader og stræder i hovedbyerne Raqqa i Syrien og Mosul i Irak, 
hvor krigere uddeler mad og sørger for underholdning til indbyggerne. 
</p><p>
»Det er for i det mindste at skabe illusionen af, at kalifatet er en 
velfungerende stat. Det fører tilbage til det allerstørste salgsargument, 
som de har: 'Se her, vi har allerede kalifatet, kom og udfyld en rolle i 
det'. Og derfor rekrutterer Islamisk Stat ikke kun krigere. De søger også 
unge piger til at komme ned og gifte sig med krigerne, ligesom de søger folk 
med kompetencer inden for andre områder - som for eksempel eksperter i 
medier«, forklarer Thomas Elkjer Nissen. 
</p><h3>
Næste generation fører kalifatet videre 
</h3><p>
Og når Islamisk Stat vælger at lade et barn trykke på aftrækkeren i den 
seneste video, så bygger det oven på denne fortælling. Kalifatet er 
fremtidssikret, for næste generationer er klar til at føre staten videre. 
Det er ingen døgnflue.
</p><p>
Samtidig henvender videoen sig også til børn og fortæller, at der er en rolle 
til dem. Sådan lyder analysen fra dr. Natasha Underhill, der er ekspert i 
terrorisme i Mellemøsten og ansat på Nottingham Trent University. 
</p><p class=" bl-elem">
»Børn er et smart valg af ISIS (Islamisk Stat, red.) for det viser en 
målsætning om at have en lang levetid. Gå efter de unge, indoktriner dem 
hurtigt, gør dem ekstremt voldelige, og resultatet er en styrke af krigere, 
der er ustoppelige i deres troskab og loyalitet over for gruppen«, siger 
Natasha Underhill ifølge den britiske avis, The Independent. 
</p>	
</div>
</div></body></html>
