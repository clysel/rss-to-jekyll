---
layout:     post
title: 	    "Analytiker om Venstres kampagne: Plakaterne skal forarge de forbipasserende"
post_author:	    
post_date:	    Mon, 02 Mar 2015 13:46:21 +0100
post_site:	    politiken.dk 
post_link:	    http://politiken.dk/indland/politik/ECE2569390/analytiker-om-venstres-kampagne-plakaterne-skal-forarge-de-forbipasserende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med plakater på busser og togstationer gør Venstre med en ny kampagne 
danskerne opmærksomme på det - ifølge partiet - problematiske i, at et par 
med tre børn kan modtage 454.215 kroner om året i kontanthjælp. 
</p><div class="art-fakta article-box">
<h4 class="">
Venstres regnestykke</h4>
<div class="fakta-body" data-buildingblock="embedded_factboxlink">
<p>
Indtægter for et par på kontanthjælp med tre børn i daginstitution og en 
husleje på 75.000 kr. årligt 
</p><ul><li>Kontanthjælp: 340.872 kr.</li><li>Boligsikring: 22.248 kr.</li><li>Tilskud til daginstitution: 48.555 kr.</li><li class=" bl-elem">Børnecheck: 42.540 kr. </li></ul><p class=" bl-elem"><b>I alt: 454.215 kr.</b></p>
</div>
</div><p>
Beløbet skal sættes ned. Ellers kan det ikke betale sig at arbejde, mener 
Danmarks største parti. </p><p>
Politikens politiske analytiker Sigge Winther Nielsen konstaterer, at 
kampagnen er en gentagelse af en gammel Venstre-kendingsmelodi. 
</p><p><b class="ext-link">FAKTA:</b><a class="embeddedlink" href="http://politiken.dk/indland/politik/politikfakta/ECE2569315/fakta-derfor-kan-en-boernefamilie-paa-fem-faa-454000-i-offentlig-stoette/">Derfor kan en børnefamilie på fem få 
454.000 i offentlig støtte</a></p><p>
»Med kampagnen afpudser Venstre deres beskæftigelsespolitik, som de rigtig 
gerne vil slå på. Det var det samme, Lars Løkke slog meget på, før det gik 
galt med GGGI-sagen og bilagssagerne. Så de vender på en måde tilbage til 
noget trygt og rart«, siger han. 
</p><p>
»Jeg tror ikke, at Venstre regner med, at de kan overbevise 
socialdemokratiske, radikale eller for den sags skyld DF-vælgere med denne 
kampagne. Men den skaber noget begejstring i baglandet ved at fortælle, at 
partiet stadig har de mærkesager, de kan kende dem på«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/454215kr-Facebook-P_917340w.jpg" alt="" border="0"/><span class="caption"><span class="f-img-caption">Blikfang. 
</span>Venstres nye kampagne, der fortæller af en børnefamilie på kontanthjælp samlet kan få 454.215 kroner i offentlig støtte. Foto: Annoncemateriale fra Venstre</span></span></p><h3>
Tom kritik er V's privilegium 
</h3><p>
Hvad Venstre mener beløbet så bør være for forældrene på kontanthjælp, har 
partiet ikke ønsket at lægge sig fast på noget konkret tal. De arbejdet i 
øjeblikket på et forslag til et »nyt og moderne« kontanthjælpsloft, lyder 
det. 
</p><p>
Det har straks fået flere politikere til at kritisere kampagnen for at være 
tom kritik. Men det er Venstres luksus, mener Sigge Winther. 
</p><p>
»Tit er det oppositionens privilegium at pege fingre. Men når vi kommer 
tættere på valget, bliver Venstre også presset til at komme med klare svar 
på, hvad de vil. Der er mange gode ting for Venstre ved det her. Men det 
negative er, at når man stikker næsen frem, får man flere kritiske 
spørgsmål«, siger han. 
</p><p>
»Det er de omkostninger, det har, når man tapetsere hele byen til med 
reklamer«. 
</p><h3>
Opfordring: Læs det med småt 
</h3><p>
Enhedslistens folketingskandidat Pelle Dragsted kritiserer på Facebook 
kampagnen for at skabe »moralsk panik« ved at »puste tallene op og lægge 
røgslør ud om deres indhold«. 
</p><p/><p>
Men Sigge Winther Nielsen finder ikke kampagnen misvisende. Men han opfordrer 
til, at man altid læser det med småt, når man kigger på politiske reklamer. 
</p><p>
»Det er det, der tit sker med reklamer, at det er tvetydighederne, man spiller 
på, og det kan være i partiernes interesse«. 
</p><p><i class=" bl-elem">Kan man forestille sig, at debatten om kontanthjælp bliver forvrænget af et 
tal, der også omfatter ydelser, som danskere i arbejde også får? </i></p><p>
»Hvis Venstre ikke er præcise i deres kommunikation, skal de nok få det at 
vide og blive presset tilbage på spillepladen. Det er sjældent en opskrift 
på succes, hvis du afviger det mindste fra fakta. Så det tror jeg heller 
ikke, Venstre har interesse i, for så bliver det mere en kamp om beløbet end 
om substansen«. 
</p><h3>
Formålet er at forarge 
</h3><p>
Politisk kommentator og chefredaktør på Fyns Amtsavis Troels Mylenberg mener, 
at kampagnens hovedformål er at forarge forbipasserende danskere. 
</p><p>
»Man forsøger at vise, at der er mennesker i Danmark for hvem, det ikke kan 
betale sig at tage et arbejde, fordi velfærdssystemer er for flink. Det er 
det budskab, de gerne vil have folk til at blive forarget over - at <i>de</i> 
skal betale til, at nogen arbejdsløse kan få 454.215 kroner om året«, siger 
han. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2569585/minister-om-v-udspil-alle-har-gevinst-ved-at-arbejde/">Minister om V-udspil: Alle har 
gevinst ved at arbejde</a></p><p><i class=" bl-elem">Men er beløbet overhovedet retvisende? </i></p><p>
»Det synes jeg, man kan diskutere. Hvis man skal tage tallene for gode varer 
altså, at det beløb kan man få, og det får hvem som helst, jamen så passer 
det ikke. Det er indregnet kontanthjælp, boligstøtte, tilskud til 
daginstitution og børnecheck - alt sammen noget, man kan få, selvom man 
arbejder. Så det er ikke helt fair«. 
</p><h3>
Venstre skal først vinde dagsordenen 
</h3><p>
»Derfor risikerer Venstre at skyde sig selv i foden, hvis debatten kommer til 
at handle om tallet - og ikke substansen. Det, der sker nu, er, at det 
mobiliserer en masse menneske, der siger, at tallet er forkert. Og så er man 
lige vidt«. 
</p><p><i class=" bl-elem">Er det et problem for Venstre, at de ikke har et modsvar til, hvad 
kontanthjælpsloftet så bør være? </i></p><p>
»Det kan godt blive et problem, ja. Men synspunktet om, at det skal betale sig 
at arbejde, har rimligt godt fat hos rigtig mange danskere, der mener, at 
velfærdssamfundet skal passe på med at blive al for generøst«, siger Troels 
Mylenberg. 
</p><p class=" bl-elem">
»Men jeg tror også, at der kommer et svar fra Venstre. Nu vil de først vinde 
dagsordenen«. 
</p>	
</div>
</div></body></html>
