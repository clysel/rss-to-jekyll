---
layout:     post
title: 	    "Autorisation til mindfulness-behandling ikke realistisk"
post_author:	    
post_date:	    Sat, 09 May 2015 12:49:22 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/velvaere/ECE2660045/autorisation-til-mindfulness-behandling-ikke-realistisk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Gå til lægen og bliv henvist til <i>kvalificeret</i> mindfulness. 
</p><p>
Sådan bør det være i Danmark, mener flere af de behandlere, som bruger 
mindfulness som supplement til behandlingen af syge mennesker. 
</p><p>
»Vi kan dokumentere med forskning, at mindfulness kan virke mod for eksempel 
depression på niveau med medicin, og vi har den faglige ekspertise til at 
sætte det i værk på en seriøs måde, så det bør være en del af 
sygesikringen«, siger psykiater og seniorforsker Lone Overby Fjorback, 
Aarhus Universitetshospital. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/viden/ECE2637714/forskere-mindfulness-virker-lige-saa-godt-som-antidepressiver/">Forskere: Mindfulness virker 
lige så godt som antidepressiver</a></p><p>
Hun er leder af Dansk Center for Mindfulness. Her kan man tage uddannelsen i 
mindfulness efter MBSR-modellen, der ifølge Fjorback har dokumenteret 
effekt, og opererer efter internationale forskningsstandarder. 
</p><p>
»Vi synes, at det er en god ide at autorisere MBSR-behandlere, for i dag er 
det et løst marked, hvor alle kan lave mindfulness uden at have fagligheden 
i orden, og det synes jeg er kritisabelt. En autorisation vil være med til 
at sikre kvaliteten«, siger Lone Overby Fjorback. 
</p><h3>
Lægen bestemmer selv 
</h3><p>
En særlig autorisation er der dog ikke udsigt til, vurderer Sundhedsstyrelsen. 
</p><p>
»I Danmark er man restriktiv med at autorisere nye faggrupper, så jeg har 
svært ved at forestille mig, at man skulle autorisere mindfulness 
terapeuter, der for en dels vedkommende allerede er autoriserede som læger 
eller sygeplejersker«, siger kontorchef Birte Obel. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/deadsections/studieliv/ECE1981090/meditation-og-mindfulness-hjaelper-paa-eksamensangst/">Meditation og mindfulness 
hjælper på eksamensangst</a></p><p>
Psykolog Benita Holt Rasmussen ærgrer sig over den udmelding: 
</p><p>
»Vi har en metode, som vi ved virker og som er prisbillig, så jeg synes 
absolut, det ville være passende at få behandlingen anerkendt af 
Sundhedsstyrelsen«. 
</p><p>
Sundhedsstyrelsen understreger, at det er fagfolk, der vurderer, hvilke 
behandlinger, det er relevant at tilbyde patienter og borgere. 
Sundhedsstyrelsen skal ikke anerkende eller godkende disse behandlinger, ej 
heller mindfulness. 
</p><p class=" bl-elem">
»Det står læger eller andre frit for at bruge mindfulness som behandling af 
patienterne, hvis man skønner det relevant. Det bestemmer Sundhedsstyrelsen 
ikke«, siger kontorchef Birte Obel. 
</p>	
</div>

</div></body></html>
