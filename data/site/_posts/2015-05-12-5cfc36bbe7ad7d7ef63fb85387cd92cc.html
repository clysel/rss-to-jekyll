---
layout:     post
title: 	    "Justitsministeren: Naturligt at dobbelttjekke Thornings udtalelser"
post_author:	    
post_date:	    Tue, 12 May 2015 15:38:15 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2666475/justitsministeren-naturligt-at-dobbelttjekke-thornings-udtalelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
Der er ikke noget usædvanligt i, at offentlige udtalelser fra statsministeren 
bliver dobbelttjekket efterfølgende. 
</p><p>
Sådan lød det fra justitsminister Mette Frederiksen (S), da hun i formiddag 
mødte frem til gruppemøde i sit parti og på vej ind først skulle forbi en 
kødrand af journalister. 
</p><p>
Forinden havde Frederiksen sendt en skriftlig redegørelse til Retsudvalget, 
hvoraf det fremgik, at Justitsministeriet den 16. februar - et par timer 
efter at statsminister Helle Thorning-Schmidt (S) havde holdt internationalt 
pressemøde om terroranslagene i København - havde fundet anledning til at 
sende en udskrift af et af Thornings svar til en udenlandsk journalist 
videre til tjekt hos PET. 
</p><h3>
Ikke retvisende 
</h3><p>
Det handlede om følgende svar fra Thorning: 
</p><p>
»Sikkerheden var blevet styrket efter Paris. Og som en del af 
standardproceduren øgede man sikkerheden ved synagogen i Krystalgade, så 
snart angrebet skete lørdag. Og det, vi så lørdag, understregede, at vi har 
sikkerheden på plads. Det står klart, når man går i detaljer med 
hændelserne, at havde vi ikke haft sikkerheden på plads, kunne det være endt 
meget værre. Vi var heldige«. 
</p><p>
Efter at have læst svaret fra Thorning lød svaret fra PET tilbage til 
Justitsministeriet: 
</p><p>
»Det korte svar er, at første sætning ikke er retvisende«. 
</p><p>
Umiddelbart er det altså det - og kun det - med, at sikkerheden ved synagogen 
var blevet styrket efter terroranslaget i januar i Paris, der ifølge 
PET-mailen ikke var retvisende. 
</p><p>
Det på trods af, at det efterfølgende er blevet klarlagt, at det nærmere er 
den anden sætning - altså at man straks efter det første terrorangreb i 
København på Krudttønden øgede sikkerheden yderligere ved synagogen – der er 
forkert. 
</p><p>
En redegørelse af forløbet viste nemlig i sidste uge, at der gik knap fire 
timer fra Krudttønden-angrebet fandt sted, før bevogtningen af synagogen 
blev øget, hvorfor den del af Thorning-Schmidts citat på pressemødet ikke 
var korrekt 
</p><h3>
Disponeret med to patruljer kl 19.30 
</h3><p>
Spørgsmålet er derfor blandt andet, om PET også advarede Justitsministeriet 
om, at den <i>anden</i> sætning fra Thorning-Schmidt - den der starter med 
ordet »Og«, der var forkert. Det kunne for eksempel være sket i den 
telefonsamtale, der ifølge redegørelsen fra Frederiksen efterfølgende fandt 
sted mellem Justitsministeriet og PET. 
</p><p><i class=" bl-elem">Mette Frederiksen, blev det ikke i den telefonsamtale gjort klart fra PET, 
at det også var den anden sætning - altså det med at der straks efter 
angrebet var etableret øget sikkerhed - der ikke var retvisende?</i></p><p>
»Nej, som jeg har forstået det, har PET ikke reageret på den anden del af 
sætningen. Altså det, der vedrørte bevogtningen af synagogen«, svarer Mette 
Frederiksen. 
</p><p>
Den skriftlige redegørelse fra justitsministeren viser desuden, at 
Justitsministeriet ganske få minutter før statsministerens pressemøde den 
mandag i februar videresendte oplysninger fra politiet til Statsministeriet 
om, at »der ca. kl. 19.30 (knap fire timer efter angrebet på Krudttønden om 
lørdagen, red.) blev disponeret 2 patruljer med i alt 5 mand til fast 
bevogtning ved/i umiddelbar nærhed af Synagogen i Krystalgade«. 
</p><h3>
»Som jeg forstår den mailudveksling...«
</h3><p>
Ikke desto mindre fastslog statsministeren altså få minutter senere på sit 
pressemøde, at det var <i>lige efter</i> angrebet, at bevogtningen blev 
øget. 
</p><p>
Mette Frederiksen mener dog ikke, at mailen om, at der klokken 19.30 blev 
disponeret to patruljer, burde have fået en alarmklokke til at ringe i 
regeringen om, at bevogtningen så måske alligevel ikke var etableret med det 
samme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2666358/thorning-pet-har-haft-rig-mulighed-for-at-korrigere-mig/">Thorning: PET har haft rig 
mulighed til at korrigere mig</a></p><p>
»Som jeg forstår den mailudveksling, der har været mellem politiet på den ene 
side og Stats- og Justitsministeriet på den anden side, så blev der spurgt 
til, om der var øvrig politi til stede, da attentatet finder sted mod 
synagogen (...) Der bliver ikke spurgt til, <i>hvornår</i> kom der 
politi, og i hvilket omfang kom der mere politi. Der bliver spurgt til »var 
der andet politi«, og det er i den kontekst, som svaret også er blevet 
læst«, svarer hun. 
</p><p><i class=" bl-elem">Når PET skriver til jer på dagen, at der blev disponeret to patruljer med 
fem mand klokken 19.30, ligger det så ikke implicit i det, og burde det ikke 
være implicit for jer, at så havde der nok ikke været disponeret med noget 
yderligere før 19.30?</i></p><p>
»Jeg tror, man skal passe på med at forstå tekster implicit. Hvis jeg forstår 
mailkorrespondancen korrekt, så bliver der spurgt til, »var der andet politi 
til stede, da det frygtelige attentat finder sted mod synagogen, og det er 
også det, der bliver svaret på«. 
</p><h3>
Frederiksen: Ingen bemærkninger fra PET 
</h3><p><i class=" bl-elem">Og så gik Thorning ud og sagde, at der kom øget bevogtning straks efter 
angrebet. Er der så ikke nogen i Justitsministeriet, der kigger og siger 
hov, hvad var det PET skrev? De skrev, at der blev disoponeret 19.30 - gad 
vide om der så også allerede var før 19.30?</i></p><p>
»Som det også fremgår af det svar, jeg har oversendt til Folketinget i dag, så 
har man efterfølgende sendt de citater, der ligger fra statsministeren, uden 
at PET har haft bemærkninger til det«. 
</p><p><i class=" bl-elem">Hvorfor havde I egentlig behov for at sende de citater efter det 
pressemøde. Hvorfor er det overhovedet nødvendigt at sende noget, 
statsministeren siger på et pressemøde, til en form for kontrol hos PET 
bagefter?</i></p><p>
»Jeg tror, der er helt almindelig praksis, at man...«
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2666000/pet-kaldte-thorning-citat-ikke-retvisende/">PET kaldte Thorning-citat 
»ikke retvisende«</a></p><p><i class=" bl-elem">At man ikke er sikker på, at det statsministeren siger, er rigtigt?</i></p><p>
»Nej, jeg tror det er helt almindelig praksis, at man tjekker op på, om det 
der bliver sagt, stemmer overens med de oplysninger, der er«. 
</p><p><i class=" bl-elem">Men det burde statsministeren da vide, inden hun sagde det?</i></p><p>
»Jamen statsministeren har udtalt sig på det grundlag af viden, regeringen 
havde opå det tidspunkt«. 
</p><div class="art-quote article-box">
<p class="quote"/>
<blockquote>
<p class="quote-txt">
Jamen jeg betragter det ikke som unaturligt, at man i en proces, som er så 
væsentlig som den her, tjekker op på sine oplysninger
</p>
<p class="sender">
Mette Frederiksen 
</p>
</blockquote>
</div><p/><p><i class=" bl-elem">Men alligevel dobbelttjekker I det med PET, efter hun har sagt det?</i></p><p>
»Jamen jeg betragter det ikke som unaturligt, at man i en proces, som er så 
væsentlig som den her, tjekker op på sine oplysninger«. 
</p><p><i class=" bl-elem">Men det burde da ikke være nødvendigt at dobbeltjekke hendes udtalelser, 
når hun hart sagt dem på et pressemøde?</i></p><p>
»Jamen statsministeren udtaler sig jo på baggrund af den viden, regeringen har 
på det her tidspunkt. Og det er ikke ualmindeligt, at regeringen får tjekket 
det, vi i øvrigt går rundt og siger som ministre«. 
</p><p><i class=" bl-elem">Hvis du siger, det er naturligt, at I får tjekket de oplysninger hos PET, 
som statsministeren har givet ved et pressemøde, hvorfor er det så lige 
præcis den passage, der bliver tjekket hos PET?</i></p><p class=" bl-elem">
»Jamen altså der er en dialog om udtalelser fra statsministeren, og det har 
jeg ikke yderligere at tilføje til«, svarer Mette Frederiksen. 
</p>	
</div>

</div></body></html>
