---
layout:     post
title: 	    "Ny intifada lurer i skyggen af frustrationer "
post_author:	    
post_date:	    Mon, 11 May 2015 14:37:06 +0200
post_site:	    politiken.dk 
post_link:	    http://politiken.dk/udland/int_mellemoesten/ECE2664241/ny-intifada-lurer-i-skyggen-af-frustrationer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med sine 21 1/2 år er den litteraturstuderende Mohammed Qadadha stort set 
præcis lige så gammel som Osloaftalerne, der blev indgået mellem Israel og 
palæstinenserne i 1993. Efter planen skulle aftalerne have ført til 
oprettelse af to stater, allerede inden Qadadha kom i børnehaveklasse. 
</p><p>
Men sådan gik det ikke – tværtimod. 
</p><p>
Fredsforhandlingerne mellem Israel og palæstinenserne er for tiden helt 
afbrudt, og udsigten til en forhandlingsløsning fjernere end nogensinde. 
</p><p>
Under valgkampen i Israel i marts erklærede Israels premierminister, Benjamin 
Netanyahu, at der ikke kommer en palæstinensisk stat, så længe han er ved 
magten, og for at sætte trumf på budskabet godkendte Israel opførelsen af 
900 nye boliger i bosættelserne, umiddelbart efter at den nye regering blev 
dannet i sidste uge. 
</p><p>
Efter Mohammed Qadadhas mening kunne budskabet ikke være klarere. 
</p><p>
»Det er på tide, at vi vågner op. Forhandlingerne nytter ikke noget – hvad er 
pointen i at tale med en mand, der allerede har sagt, at han aldrig vil give 
os en stat?«, siger Qadadha. 
</p><h3>
Læren fra Algeriet 
</h3><p>
I sin marineblå Tommy Hilfiger-poloshirt, skinnende solbriller og nyvaskede 
jeans ligner han ikke just en militant, men det er krigeriske ord, der 
kommer ud af munden på Qadadha. 
</p><p>
»Vi må gøre modstand. Ligesom i Algeriet – de fik heller ikke deres 
selvstændighed gratis. De måtte kæmpe sig til den«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Vi må gøre modstand. Ligesom i Algeriet ? de fik heller ikke deres 
selvstændighed gratis
</p>
<p class="sender">
Mohammed Qadadha, palæstinensisk studerende 
</p>
</blockquote>
</div><p/><p>
For mange i Vesten virker frihedskampen i Algeriet for et halvt århundrede 
siden fjern, men det er en reference, man hører ofte, når man taler med 
almindelige palæstinensere på Vestbredden og i Østjerusalem i disse dage. 
</p><p>
»Det er svært at overdrive, hvor desillusionerede folk er i forhold til 
selvstyret og præsident Abbas for tiden«, siger den palæstinensiske 
kommentator Ghassan Khatib. Det er ti år siden, at Abbas blev valgt som 
palæstinensisk præsident, og selv om mandatet udløb for godt fem år siden, 
regerer han stadig – formelt fordi sikkerhedssituationen ikke tillader nye 
valg. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/profiler/pundik/ECE2663040/netanyahu-gambler-med-israels-fremtid/">Netanyahu gambler med Israels 
fremtid </a></p><p>
»Det eneste svar på besættelsen er aktiv modstand. Det er det eneste sprog, 
Israel forstår«, siger 23-årige Mohammed Arouli. Ligesom Qadadha studerer 
han på Bitzeit Universitet lidt uden for Ramallah, og han indrømmer åbent at 
støtte den islamistiske Hamas-gruppes mere militante kamp. 
</p><p>
»Væbnet kamp virker. Det er det, der pressede de israelske bosættere ud af 
Gaza, det er det, som får frigivet vores fanger«, siger han og peger også på 
Algeriet som et forbillede. 
</p><p>
»Ja, det var dyrt – der døde 1 million mennesker. Men friheden kommer aldrig 
gratis«, siger han og erklærer, at han håber, at en tredje palæstinensisk 
intifada snart bryder ud. 
</p><h3>
Strategi på to ben 
</h3><p>
I palæstinensernes de facto-hovedstad, Ramallah, er budskabet fra de 
palæstinensiske ledere stadig langt mere moderat. 
</p><p>
»Forhandlinger med Netanyahu, som det går nu, nytter ikke noget, men en ny 
intifada vil være en katastrofe. Vi er knap nok kommet os over den sidste 
intifada«, siger Faraj Zayoud, der er medlem af Fatahs udenrigspolitiske 
kommission og leder af organisationens Europa-afdeling. 
</p><p>
Frem for væbnet modstand sætter han sin lid til FN og Den Internationale 
Straffedomstol. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/ECE2638862/anerkendelse-af-palaestina-kraever-gensidig-tillid/">Anerkendelse af Palæstina 
kræver gensidig tillid </a></p><p>
»Vi arbejder på at få vedtaget en bindende og detaljeret plan i FN’s 
Sikkerhedsråd med en deadline for oprettelsen af en selvstændig 
palæstinensisk stat«, siger Faraj Zayoud. 
</p><p>
En sådan sikkerhedsrådsresolution, vedtaget under kapitel 7 i FN-pagten er 
formelt bindende for verdenssamfundet, og med det dårlige forhold mellem 
Netanyahu og USA’s præsident, Barack Obama, tror Zayoud, at det er 
realistisk, at supermagten ikke nedlægger veto mod en sådan resolution for 
at beskytte Israel. 
</p><p>
»Vi er meget optimistiske. Vi har et helt legitimt folkeretligt krav, og det 
er tydeligt for enhver nu, at bilaterale forhandlinger ikke nytter noget«. 
</p><p>
Det andet ben i det palæstinensiske selvstyres strategi er Den Internationale 
Straffedomstol, som palæstinenserne blev medlem af i april. 
</p><p>
»Processen med at bringe Israel til ansvar er allerede begyndt. 
Anklagemyndigheden har indledt en indledende undersøgelse – og beviserne for 
krænkelser er jo umådeligt lette at se. Bosættelserne er en fysisk ting, der 
er en klar krænkelse af Genevekonventionerne«, siger Zayoud. 
</p><h3>
Tal med en stemme 
</h3><p>
At presse på i FN og ved straffedomstolen er fornuftigt nok mener den 
palæstinensiske politiske analytiker Hani al-Masry. Mere end noget andet er 
det dog efter al-Masrys mening afgørende, at palæstinenserne finder fælles 
fodslag. 
</p><p>
Palæstinenserne har været internt splittet, siden Hamas tog magten i Gaza i 
2007, og selv om det formelt er dannet en national samlingsregering, er det 
stadig reelt Hamas, der hersker i Gaza, mens det palæstinensiske selvstyre 
kontrollerer byerne på Vestbredden. 
</p><p>
»Alt står og falder med at få Hamas og Islamisk Jihad integreret i selvstyret. 
Så længe vi er splittet internt, er det alt for let for Israel at spille os 
ud mod hinanden og lade, som om der ikke er en palæstinensisk partner«, 
siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/fasttrack/article2659449.ece">Israel godkender 900 
bosætterboliger i Østjerusalem.</a></p><p>
Det budskab er Mohammed Qadadha fuldkommen enig i. 
</p><p>
»Vi må stå sammen. Mere nu end nogensinde før«, siger han. Men fastholder 
samtidig, at tiden er kommet til handling snarere end mere snak: 
</p><p class=" bl-elem">
»Vi kan ikke blive ved med at være Hamlet – altid i tvivl om at gøre det 
rette, hele tiden splittet og usikker. Vi må gøre noget. Kæmpe«. 
</p>	
</div>

</div></body></html>
