---
layout:     post
title: 	    "FN beskyldes for at give trængte syrere falske håb "
post_author:	    
post_date:	    Thu, 12 Mar 2015 08:45:56 +0100
post_site:	    politiken.dk 
post_link:	    http://politiken.dk/udland/ECE2583594/fn-beskyldes-for-at-give-traengte-syrere-falske-haab/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Det er katastrofalt hernede</p><p class=" bl-elem"/>

<p class="sender">
</p><p class=" bl-elem">Hisham, læge i det belejrede Ghouta </p> 

</blockquote>
</div><p>
Med snak og virkningsløse resolutioner har FN foregivet at gøre noget i Syrien 
og foregøglet syrerne, at de ikke er ladt i stikken. Helt forladt er de nu 
ikke, men det går i den retning, efterhånden som den internationale hjælp år 
for år kommer længere og længere fra at opfylde behovet. Det viser en 
rapport, som 21 internationale hjælpeorganisationer udgiver i dag. Søndag er 
det 4 år siden, at de første demonstrationer markerede begyndelsen på først 
revolutionen og siden krigen i Syrien. 
</p><p>
Blandt de nødlidende er nu 5,6 millioner børn, en stigning på 31 procent på 
bare et år. Det samlede dødstal for børn og voksne er i samme periode vokset 
med 76.000 til over 220.000. 
</p><p>
»Resolutionerne og det håb, de gav, har klinget hult for syriske civile. De er 
blevet ignoreret eller undermineret af konfliktens parter, andre 
FN-medlemslande og af medlemmer af FN’s Sikkerhedsråd selv«, hedder det i 
rapporten ’Failing Syria’. Det er blandt andet de russiske våbenleverancer 
til landets styre og amerikanske våben til oprørsgrupper, der kritiseres. 
</p><p><b class="ext-link">REPORTAGE FRA BULGARIEN </b><a class="embeddedlink" href="http://politiken.dk/udland/ECE2583601/paa-flugt-koelig-velkomst-til-syrere-der-banker-paa--europas-hoveddoer/">På flugt: Kølig velkomst 
til syrere, der banker på Europas hoveddør</a></p><h3>
Mindre hjælp når frem 
</h3><p>
I rapporten opremser organisationerne, hvordan FN og organisationens 
medlemslande gang på gang har undladt at sætte handling bag ordene og sikre, 
at løfterne om sikkerhed og humanitær hjælp bliver ført ud i livet. 
</p><p>
I februar 2014 krævede FN ’sikker adgang’ for hjælpearbejdere, men alligevel 
faldt fødevarehjælpen til de 2,3 millioner mennesker, der lever i områder 
defineret som »svære at nå«, med 97 procent i de første 4 måneder efter 
resolutionen. I hele Syrien er antallet af civile, der har fået hjælp fra 
nødhjælpskonvojer, faldet med 63 procent sidste år i forholdt til året før. 
</p><p>
I samme FN-resolution opfordrede FN medlemslandene til at øge de økonomiske 
bidrag til hjælpeorganisationerne, men selv om antallet af mennesker med 
behov for hjælp er vokset fra 1 til 12 millioner på 3 år, er hjælpen kun 
3-doblet. 
</p><p>
»Det er en daglig kamp at finde mad til mine børn«, siger Umm Rami, en mor til 
tre i Aleppo. 
</p><p>
»Nogle mennesker kan ikke få deres madkurve fra FN, mens andre får mere end 
deres ration og så sælger den. Jeg er helt hjælpeløs, når mine børn græder 
af sult. FN? Sikkerhedsrådet? Det siger mig ikke noget«, siger hun 
sarkastisk til en af Politikens kontakter i byen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2583640/21-humanitaere-organisationer-verden-svigter-krigens-ofre-i-syrien/">21 humanitære organisationer: 
Verden svigter krigens ofre i Syrien </a></p><p>
En FN-ansat i Damaskus har også svært ved at fastholde troen på sin 
organisation i lyset af de økonomiske prioriteringer, hun er vidne til. For 
at registrere flygtninge bruges der formuer på kameraer, der kan skanne 
menneskers iris, og der hentes eksperter ind til hundredtusindvis af kroner 
for at undervise i brugen af dem. 
</p><p>
»Jeg talte med en mand, der havde solgt sin jakke for at betale for en taxa, 
så han kunne komme ind for at forny sit flygtningecertifikat. I Libanon dør 
folk af kulde og sne, og de har været der siden krisens begyndelse. Det er 
fire år i telte!«, siger den FN-ansatte via Facebook. 
</p><p>
»Er det ikke FN’s opgave at sikre sunde leveforhold for mennesker? Er det ikke 
deres opgave at forsvare menneskerettigheder? Hvis det er det, hvad har de 
så lavet de sidste fire år? Bare set folk dø på tv. De er altid så 
’bekymrede’, men de gør aldrig noget. Det er en skamplet for Sikkerhedsrådet 
og alle FN’s organisationer«. 
</p><h3>
Millioner af børn på flugt 
</h3><p>
Ghouta-området øst for Damaskus har været særligt hårdt ramt under krigen. 
Først af et angreb med kemiske våben i august for halvandet år siden og 
siden af kampe mellem oprørere og regime, der også belejrer dele af Ghouta. 
</p><p>
»Ernæringsrelaterede sygdomme spreder sig hurtigt i Ghouta. Folk har meget 
svage immunsystemer på grund af mangel på mad og hygiejne. Sygdomme som 
hepatitis A, B og C, tuberkulose og gulsot er meget almindelige«, siger 
Hisham, en læge i det østlige Ghouta, til en af Politikens kontakter i 
området. 
</p><p>
»De fleste af de sygdomme kan ikke behandles i Ghouta, vi får ingen 
forsyninger af FN-hjælp, og vi har været belejret i langt over halvandet år. 
Det er katastrofalt hernede«. 
</p><p>
FN’s Børnefond, Unicef, siger i en selvstændig rapport, at der ud over de 5,6 
millioner ramte børn i Syrien er yderligere 2 millioner syriske børn, der 
lever som flygtninge i nabolandene. I Irak er 2,8 millioner børn flygtet som 
følge af blandt andet krigen mod Islamisk Stat, der er flydt ind over 
grænsen fra Syrien. De yngste har aldrig kendt andet end krig, og de ældre 
har allerede oplevet så mange tab, vold og sorg, at de er i fare for aldrig 
at blive hele mennesker igen, lyder det. 
</p><p>
»For de yngste børn er denne krise alt, de nogensinde har kendt. For de 
halvvoksne, der er på vej ind i deres udviklingsår, har vold og lidelse ikke 
bare sat ar på deres fortid. Det former også deres fremtid«, siger Unicef’s 
generaldirektør, Anthony Lake. 
</p><p class=" bl-elem">
»Mens krisen går ind i sit femte år, er denne generation af unge mennesker 
stadig i fare for at gå tabt i en cirkel af vold og i næste generation 
gentage det, de selv har lidt under«. 
</p>	
</div>
</div></body></html>
