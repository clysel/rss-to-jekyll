---
layout:     post
title: 	    "Det risikerer grækerne: Ingen løn, banker uden penge og ingen sociale ydelser"
post_author:	    
post_date:	    Fri, 20 Feb 2015 09:14:08 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2555234/det-risikerer-graekerne-ingen-loen-banker-uden-penge-og-ingen-sociale-ydelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På den ene side står den græske statsminister Alexis Tsipras med hatten i 
hånden; på den anden siden står den tyske kansler Angela Merkel - og hun er 
på ingen måde klar til at give ved dørene og lade sig overbevise af 
brevskriverier og snak. 
</p><div class="art-quote article-box">
<p class="quote"/>
<blockquote>
<p class="quote-txt">
Så løber de tør for penge. Så simpelt er det, og det vil ske inden for få 
måneder
</p>
<p class="sender">
Helge Pedersen, cheføkonom i Nordea 
</p>
</blockquote>
</div><p/><p>
Hovedrolleindehaverne i det græske drama har indtaget scenen, og betingelserne 
for afviklingen af den græske gæld er omdrejningspunktet, når eurolandenes 
finansministre mødes i Bruxelles i dag kl 15. Der forventes en afklaring 
allerede i dag eller i løbet af weekenden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2555172/graekerne-beder-om-flere-penge-men-afviser-betingelserne/">Grækerne beder om flere penge, 
men afviser betingelserne</a></p><p>
Men det er ikke kun Tsiparis og Merkel, der har noget på spil. Hele det græske 
folk skal indstille sig på, at deres hverdag inden for få måneder kan blive 
en ganske anden, hvis ikke det lykkes at nå frem til en aftale. 
</p><p>
»Så løber de tør for penge. Så simpelt er det, og det vil ske inden for få 
måneder«, siger Helge Pedersen, der er cheføkonom i Nordea. 
</p><h3>
Alvorlig situation 
</h3><p>
Helge Pedersen understreger, at situationen er meget alvorlig, og at 
konsekvenserne for det græske folk vil være voldsomme. 
</p><p>
»Hvis der ikke er flere penge, er der ikke flere penge. Så er både de 
offentliges kasser og bankernes kasser tomme. Dermed vil der ikke være penge 
til at lønne de offentligt ansatte og til at udbetale offentlige ydelser, og 
det vil heller ikke være muligt at gå ned i banken og hæve penge«, siger 
Helge Pedersen. 
</p><p>
Grækerne har allerede været vant til at skulle spænde bæltet ind. De seneste 
års reformer og tilbagebetaling af gæld har betydet, at der ikke har været 
meget at rutte med. Det har ifølge politiske kommentatorer været en af de 
væsentligste grunde til, at den socialistiske Tsiparis, der i sin valgkamp 
buldrede mod de skrappe sparekrav, løb med valgsejren. 
</p><h3>
Sidste chance for en løsning 
</h3><p>
Det eksisterende græske hjælpeprogram udløber 28. februar, og derfor er det 
afgørende, at en ny aftale kommer på plads hurtigst muligt. Grækenland bad i 
går i et brev de øvrige eurolande om et halvt års forlængelse af lån på 
1.800 milliarder kroner, men det har Tyskland umiddelbart afvist. I løbet af 
dagen i går var der dog forlydender om, at der hos andre aktører, for 
eksempel kommissionsformand Juncker, er en betydeligt mere positiv holdning 
til den græske anmodning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2553831/nu-har-graekenland-afleveret-laaneansoegningen-til-eu/">Nu har Grækenland afleveret 
låneansøgningen til EU</a></p><p>
»For mig at se rækker grækerne hånden ud. De er godt klar over, at det ikke er 
realistisk, at de kan få eftergivet gæld, og derfor forsøger de at i stedet 
at få nogle mere lempelige krav til afviklingen. Og det tror jeg nok, at de 
skal lykkes med«, siger Helge Pedersen. 
</p><h3>
Mange skeptikere blandt eurolandene 
</h3><p>
Både tyskerne og flere af de nye EU-lande, blandt andet de baltiske lande, er 
meget skeptiske over for grækernes ønsker, men Helge Pedersen anser det 
alligevel som »temmelig usandsynligt«, at de ikke når frem til en løsning. 
</p><p>
»Jeg mener kun, at der er 10 procents risiko for, at vi når derud, hvor 
grækerne må forlade euroen. Det er der ingen, der er interesserede i «, 
siger han. 
</p><p>
Ifølge Lissabon-traktaten kan man ikke forlade euroen og fortsat forblive 
medlem af EU. Derfor vil græsk euro-exit åbne for nogle helt principielle 
spørgsmål, vurderer Helge Pedersen – og det er der ingen interesse i. 
</p><p class=" bl-elem">
»Der er aldrig nogen lande, der er trådt ud. Det åbner op for 
disintegrationsproces, der risikerer at få hele eurosamarbejdet til at 
vakle. Så det vil være en farlig kurs«, siger han. 
</p>	
</div>
</div></body></html>
