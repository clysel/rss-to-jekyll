---
layout:     post
title: 	    "Blog: Politiken udelukker abonnenter"
post_author:	    Georg Strøm
post_date:	    Mon, 09 Mar 2015 06:30:00 +0000
post_site:	    www.version2.dk 
post_link:	    http://www.version2.dk/blog/politiken-udelukker-abonnenter-95472?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Avisen søsatte i nat hvad de kalder nyt Politiken, der skulle gøre avisen mere overskuelig. Det er sådan set lykkedes.</p>

<p>Når en abonnent prøver at læse en artikel, bliver han eller hun mødt med en meddelelse som fortæller, at han eller hun allerede har læst sin månedlige kvote på 15 artikler. Abonnenten får derefter at vide, at han eller hun skal købe et abonnement  for at få adgang til alt indhold og alle fordele på det nye Politiken.dk</p>

<p>Politiken har ikke lavet en tilstrækkelig test af deres nye system før de har lagt det ud, eller bare umiddelbart efter at de har lagt det ud. Så ville de have opdaget fejlen med det samme.</p>

<p>Fejlen blev tilsyneladende først opdaget da abonnenter begyndte at ringe klokken 7, da Politiken åbnede telefonerne til deres abonnementsservice. Selvom rettelsen af fejlen får højeste prioritet, er det uvist hvornår abonnenterne igen kan læse den avis de har betalt for.</p>

<p>Det er uvist om Politiken vil kompensere abonnenterne, som ikke har fået den service de har betalt for.</p>

<p>Ovenstående er baseret på det jeg fik at vide, da jeg selv ringede  klokken 7.</p>
  </section></div></body></html>
