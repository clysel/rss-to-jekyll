---
layout:     post
title: 	    "Hvem var manden i cockpittet?"
post_author:	    
post_date:	    Sat, 28 Mar 2015 13:30:12 +0100
post_site:	    politiken.dk 
post_link:	    http://politiken.dk/udland/int_europa/ECE2608202/hvem-var-manden-i-cockpittet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
GERMANWINGS' STYRT</h4>
<div class="fakta-body" data-buildingblock="embedded_factboxlink">
<p>
144 passagerer og 6 medarbejdere mistede livet, da en Airbus 320 fra 
Lufthansas lavprisselskab Germanwings <b>ramte en bjergside i Alperne</b> 
under en flyvning fra Barcelona til Düsseldorf 24. marts. 
</p><p>
Efter en halv times flyvning tabte maskinen på blot 11 minutter højde fra 
11.500 meter til blot ca. 2.000 meter. På det tidspunkt var <b>piloten 
lukket ude af cockpittet</b>. 
</p><p class=" bl-elem">
26. marts meddeler den franske anklagemyndighed, at ulykken tilsyneladende 
skete var et resultat af en <b>overlagt handling</b> og at andenpiloten 
ønskede at ødelægge flyet. 
</p>
</div>
</div><p>
Spekulationerne om den andenpilot, der tirsdag styrede et fly med 149 personer 
ombord direkte ind i en klippevæg i De Franske Alper, er mange. 
</p><p>
Politiken giver dig her et overblik over, hvad vi med sikkerhed ved om manden 
med initialerne AL: 
</p><p>
Han var 27 år gammel og tysk statsborger. Hans identitet er bekræftet af den 
franske anklager Brice Robin. 
</p><p>
Han voksede op i den lille tyske by Montabaur, der ligger i det vestlige 
Tyskland cirka 20 kilometer nordøst fra Koblenz. Der bor godt 13.000 
mennesker i Montabaur. 
</p><p>
AL's far er bankmand, hans mor er organist i en lokal, evangelistisk kirke. 
Derudover efterlader AL sig en lillebror. 
</p><h3>
Lærte at flyve som 14-årig 
</h3><p>
AL lærte at flyve allerede som 14-årige i den lokale svæveflyveklub, Luftorts 
Club Westerwald. Klubbens formand Klaus Radker bekræfter, at AL efter to år 
med dobbeltstyring var i stand til at flyve selv. 
</p><p>
Både Radker og flere af AL's venner og bekendte har fortalt, at han var meget 
passioneret omkring flyvning og drømte om at blive professionel pilot. 
</p><p>
I 2007 forlod den dengang 20-årig AL Montabaur for at forfølge sin drøm på 
Lufthansa Flyvetræning Skole i Bremen. Han måtte dog vente i otte måneder, 
før der blev plads til ham på skolen. I den tid arbejdede han som steward 
hos Lufthansa. 
</p><h3>
Måtte holde seks måneders pause 
</h3><p>
Et år efter at AL endelig kom i gang med flyvetræningen, var han tvunget til 
at holde en pause. Det har Lufthansas øverste direktør, Carsten Spohr, 
bekræftet. 
</p><p>
Det er usikkert, hvad den præcise årsag til pausen var. Flere medier hævder, 
at AL fik et sammenbrud, og at han derfor ikke kunne fortsætte. 
</p><p>
Den forklaring er ikke blevet bekræftet fra officiel hold, men flere kilder 
bakker historien op. Blandt andre AL's gamle chef på den Burger King, hvor 
han arbejdede som ung, Detlef Aldolf. I 2009 mødte han AL for første gang, 
siden han forlod Montabaur for at blive pilot: 
</p><p>
»Jeg spurgte ham, hvordan det var. Han svarede: »For meget stress. Jeg kommer 
til at tage en pause««, siger Aldolf til britiske <a target="_blank" href="http://www.theguardian.com/world/2015/mar/27/germanwings-co-pilots-home-town-remains-stunned-as-background-begins-to-emerge">The 
Guardian</a>. Han beskriver dog ikke AL som nedtrykt. Nærmere overvældet. 
</p><h3>
100 procent klar 
</h3><p>
Efter seks måneders pause genoptog AL flyvetræningen i Bremen. Carsten Spohr 
understreger, at han inden da gennemgik alle påkrævede teknologiske og 
psykiske test og blev erklæret »100 procent i stand til at flyve«. 
</p><p>
AL blev uddannet som pilot i 2013 og i september samme år blev han ansat i 
Lufthansas datterselskab Germanwings. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/udland/ECE2605412/lufthansachef-andenpilot-var-fit-for-flying/">Lufthansachef: Andenpilot var 
'fit for flying'</a></p><p>
Da han tirsdag sammen med 144 passagerer og fem andre medarbejdere lettede fra 
lufthavnen i Barcelona med retning mod Frankfurt, havde han cirka 630 
flytimer bag sig. Til sammenligning havde hans kaptajn fløjet mere end 6.000 
timer. 
</p><p>
Det var derfor også kaptajnen, der fik flyet på vingerne og styrede Airbus 
320'eren den første lille halve time. 
</p><p>
Men da han forlod cockpittet - formentlig for at gå på toilettet - tog AL 
over. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00924/France_Plane_Crash_924560y.jpg" alt="" border="0"/><span class="caption"><span class="f-img-caption">ULYKKE. 
</span>Redningsfolk leder fortsat efter lig og ligdele i det område, hvor Germanwings' Airbus 320-maskine styrtede ned. Foto: Laurent Cipriani/AP</span></span></p><h3>
Nægtede kaptajnen afgang 
</h3><p>
Informationer fra flyets sorte boks afslører, at AL flere gange efterfølgende 
nægtede kaptajnen adgang til cockpittet. Døren ind til cockpittet låser 
automatisk, men kan åbnes, hvis ingen i cockpittet aktivt afviser det. 
</p><p>
Data fra flyhjemmesiden <a href="http://forum.flightradar24.com/threads/8650-We-have-analysed-the-raw-data-from-the-transponder-of-4U9525-and-found-some-more-dat?p=64616" target="_blank">Flightradar24</a> 
viser, at flyets autopilot efter alt at dømme blev ændret manuelt mellem kl. 
9.30.52 og 9.30.55 lokal tid, hvor højdeindstillingen blev ændret fra 38.000 
fod til 96 fod, hvilket er cirka 30 meter. 
</p><p>
Ni sekunder senere begyndte flyet ifølge Flightrader24 nedstigningen, som 
sendte AL og resten flyets medarbejdere og passagerer i døden. 
</p><p>
Ifølge anklagemyndigheden var han ved bevidsthed, da flyet kolliderede med 
klippevæggen i Alperne. Lydoptagelser afslører, at AL de sidste otte 
minutter inden ulykken intet sagde, men dog trak vejret, mens han 
tilsyneladende ignorerede kaptajnens spark og slag på cockpittets dør. 
</p><p>
På baggrund af de informationer, der er kommet frem, er AL anklaget for med 
overlæg at forårsage flystyrtet. 
</p><h3>
Iturevne lægeerklæringer 
</h3><p>
Jagten på et motiv pågår fortsat, men i går fandt efterforskere måske en del 
af forklaringen. 
</p><p>
AL havde en lejlighed i udkanten af Düsseldorf, men opholdt sig ofte hos sine 
forældre i Montabaur. Begge steder er blevet ransaget af politiet, og i 
Düsseldorf fandt man flere iturevne lægeattester og henvisninger til 
yderligere lægebehandlinger. En af henvisningerne skal have været til en 
undersøgelse den dag, hvor ulykken i De Franske Alper indtraf. 
</p><p><b class="ext-link">LÆS NYHED </b><a class="embeddedlink" href="http://politiken.dk/udland/int_europa/ECE2606571/andenpilot-skjulte-sygdom-paa-selve-dagen-for-flykatastrofe/">Andenpilot skjulte sygdom på selve 
dagen for flykatastrofe</a></p><p>
Politiet går »ud fra en foreløbig vurdering af materialet ud fra, at den 
afdøde har hemmeligholdt sine sygdomme over for arbejdsgiveren og sine 
professionelle omgivelser«, fremgår det af en <a href="http://www.welt.de/bin/airbus-138847096.pdf" target="_blank">pressemeddelelse</a>. </p><h3>
På hospitalet i februar 
</h3><p>
Der er ingen oplysninger om, hvad AL fejlede. Flere medier citerer anonyme 
kilder for, at han skulle have haft psykiske problemer. Blandt andet skriver 
amerikanske <a href="http://www.wsj.com/articles/germanwings-co-pilot-andreas-lubitz-concealed-depression-from-airline-1427484790" target="_blank">Wall 
Street Journal</a> ifølge en kilde tæt på efterforskningen, at hans 
neuropsykolog havde bedt ham tage fri fra arbejde, så han kunne modtage 
behandling. 
</p><p>
Ingen af de oplysninger er dog blev bekræftet fra officiel hold. Og i går var <a href="http://politiken.dk/udland/ECE2606365/europaeiske-piloter-raser-over-alvorligt-brud-paa-fundamentale-efterforskningsregler/">European 
Cockpit Association (ECA)</a>, der organiserer flere end 38.000 piloter, ude 
at kritisere efterforskningen for at drage for hastige konklusioner. Den 
franske anklagemyndighed har blandt andet udtalt, at det ser ud til, at AL 
ville »ødelægge flyet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2606819/eksperter-det-er-mere-end-svaert-at-skjule-en-psykisk-lidelse-som-pilot/">Eksperter: Det er mere end 
svært at skjule en psykisk lidelse som pilot</a></p><p><a href="http://www.uniklinik-duesseldorf.de/presse/detailansicht/article/co-pilot-der-germanwings-maschine-war-zu-untersuchungen-im-universitaetsklinikum-duesseldorf/?tx_ttnews%5BbackPid%5D=6004&amp;cHash=28d1d09434d01bc04a0466586110df88" target="_blank">Universitetshospitalet 
i Düsseldorf</a> oplyser, at AL i februar var patient på hospitalet, 
fordi han skulle have stillet en diagnose, men hospitalets talskvinde 
afviser, at der var tale om en depression. Af hensyn til tavshedspligten kan 
hun ikke oplyse, hvad AL fejlede, men han havde angiveligt sit sidste 
lægebesøg på hospitalet 10. marts. 
</p><p>
Anklagemyndigheden er endnu ikke kommet nærmere ind på AL's motiv, men det 
bliver udelukket, at han havde forbindelser til nogle terrororganisationer 
eller ekstreme grupper. 
</p><h3>
Løb og hørte elektronisk musik 
</h3><p>
Beskrivelserne af AL som person varierer, men de fleste venner og bekendte 
kalder ham stille, men høflig og venlig. 
</p><p>
Han var kendt som en ivrig motionist og har blandt andet gennemført tre 
halvmaratoner med sin far. Hans bedste tid er ifølge resultater 
offentliggjort på nettet 1 time og 37 minutter. 
</p><p class=" bl-elem">
Ud fra hans facebookprofil, som nu er lukket, kunne han godt lide elektronisk 
musik. Især tyske Paul Kalkbrenner og franske David Guetta. 
</p>	
</div>
</div></body></html>
