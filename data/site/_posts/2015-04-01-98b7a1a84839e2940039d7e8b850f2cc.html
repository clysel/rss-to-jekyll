---
layout:     post
title: 	    "Hver enkel kan vælge til og fra i folkekirkens store supermarked"
post_author:	    
post_date:	    Wed, 01 Apr 2015 22:31:07 +0200
post_site:	    politiken.dk 
post_link:	    http://politiken.dk/indland/ECE2614525/hver-enkel-kan-vaelge-til-og-fra-i-folkekirkens-store-supermarked/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På mindre end to årtier er gudstjenesten i folkekirken gået fra at være stort 
set ens landet over til at være vidt forskellig fra kirke til kirke. Ikke 
alene serveringen varierer. 
</p><p>
Teksten udlægges også forskelligt. Og i dag kan man især i byerne nærmest selv 
vælge den forkyndelse, man ønsker.
</p><p>
»Folkekirken er jo underlagt markedsvilkår i dag med stor konkurrence på det 
religiøse område, hvor hver enkelt menneske vælger fra troens store 
supermarked, hvad han eller hun gerne vil have«, siger cand.mag. i 
kristendomshistorie og ph.d. i religionssociologi Morten Thomsen Højsgaard 
om det markante skift. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE2290135/folkekirken-smuldrer-uden-ny-reform/">Folkekirken smuldrer uden ny 
reform</a></p><p>
Baggrunden er den konkurrence om danskernes opmærksomhed, som er kommet med 
internettet, et bredt udbud af medier samt indvandringen fra muslimske lande 
og interessen for diverse nyreligiøse retninger, mener Morten Thomsen 
Højsgaard, der tidligere var generalsekretær i Bibelselskabet og i dag er 
chef for DR Historie og Tro.
</p><div class="art-quote article-box">
<p class="quote"/>
<blockquote>
<p class="quote-txt">
Menighedsrådene tænker mere og mere i målgrupper og nicher og mindre og mindre 
i, at de har et sogn med nogle mennesker, som alle skal have den samme pakke 
hver gang
</p>
<p class="sender">
Morten Thomsen Højsgaard, religionssociolog 
</p>
</blockquote>
</div><p>
På landet har folkekirken stadig så bred en tilslutning, at man får nogenlunde 
den samme pakke i alle kirker. I alle større byer bare vokser forskellene 
derimod. Mest tydeligt i København.</p><p>
»I mange sogne vokser den gruppe, som ikke er medlemmer. Så menighedsrådene 
tænker mere og mere i målgrupper og nicher og mindre og mindre i, at de har 
et sogn med nogle mennesker, som alle skal have den samme pakke hver gang«, 
siger Morten Thomsen Højsgaard og tilføjer, at der således her i påsken vil 
være kirker, hvor »man taler mest om påskeliljer, og andre steder, hvor man 
taler om opstandelsen som en fysisk, bogstavelig og fuldstændig essentiel 
begivenhed«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2267388/folkekirken-traenger-ikke-til-moderne-styring/">Folkekirken trænger ikke til 
moderne styring</a></p><p>
Ganske vist med afsæt i de samme tekster, men tolket vidt forskelligt. 
</p><p>
Forvandlingen af folkekirken ligner, hvad man har set i arbejderbevægelsen og 
de politiske partier – og i øvrigt i medierne: At folk søger bort fra 
ensartede produkter og ud i mere skræddersyede. 
</p><p>
»I DR har vi fået DR 2, Ultra, Ramasjang og DR K, og regner man DR 1, P3 og P4 
med, er 96 procent af borgerne på en typisk uge nu i kontakt med DR «, siger 
han. 
</p><h3>
Biskop: »Det <i>er</i> lidt svært at få armene ned«
</h3><p>
Helt sådan er det ikke gået for folkekirken, hvor medlemsskaren i de seneste 
to årtier er faldet jævnt fra at omfatte 87 procent af befolkningen til i 
dag 77,8. Det lunkne flertal har stadig sværere ved at finde vej til Guds 
hus, men de, som i ny og næ går i kirke, kommer tilsyneladende mere. I 
kirkerne føles det som medvind.
</p><p>
»Kirken bruges mere og mere i disse år, og det har aldrig været så godt at 
være præst som nu, synes de fleste af os«, siger Københavns biskop, Peter 
Skov-Jakobsen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2266231/folkekirken-har-faaet-alvorlig-aandenoed/">Folkekirken har fået alvorlig 
åndenød</a></p><p>
»Vi bader os i gode, vedkommende samtaler. Og det er meget mærkeligt at 
opleve, samtidig med at vi ser en medlemstilbagegang. Men det <i>er</i> lidt 
svært at få armene ned«, siger biskoppen og nævner natkirker, optog med kors 
og den nye, udbredte tradition med at servere et måltid blandt nyhederne.
</p><div class="art-quote article-box">
<p class="quote"/>
<blockquote>
<p class="quote-txt">
Det har aldrig været så godt at være præst som nu
</p>
<p class="sender">
Peter Skov-Jacobsen, biskop 
</p>
</blockquote>
</div><p>
I Apostelkirken på Vesterbro er forkyndelsen konservativ, og man taler om Jesu 
legemlige opstandelse. Kirken har fået tildelt asylansøgere som særlig 
opgave; hver uge overnatter asylansøgere fra lørdag til søndag, og 
gudstjenesten er oversat til engelsk og farsi, men ud over 30-50 
asylansøgere og indvandrere dukker også hen ved 150 blege danskere op, heraf 
50-70 studerende, fortæller kirkens præst Niels Nymann Eriksen.</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2217883/medlemsflugten-fra-folkekirken-har-saenket-farten/">Medlemsflugten fra folkekirken 
har sænket farten</a></p><p>
»Mange unge studerende synes, det er fedt ikke bare at komme i en kirke for at 
dyrke deres egen åndelighed i de rigtige meningers klub, men at indgå i et 
fællesskab med nogle sårbare mennesker, der har brug for nogen at snakke 
med«, siger Niels Nymann Eriksen, der i sine 10 år i kirken har set 
fremmødet stige stærkt. 
</p><p class=" bl-elem">
»Folk, der elsker den mere formelle folkekirkegudstjeneste, vil typisk søge 
andre steder hen. Vi prøver at skabe en gudstjeneste, som er nede på jorden. 
For det er derfra, tingene gror«, siger præsten. 
</p>	
</div>

</div></body></html>
