---
layout:     post
title: 	    "Tillykke med prisen: Copenhell vinder årets koncert"
post_author:	    
post_date:	    Sat, 21 Mar 2015 12:37:40 +0100
post_site:	    politiken.dk 
post_link:	    http://politiken.dk/ibyen/ibyenprisen/ECE2597322/tillykke-med-prisen-copenhell-vinder-aarets-koncert/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p id="ib-371683"/><p/><p>
Bajerne syrer ned gennem systemet, det samme gør det røde muskelvæv fra gris 
og ko, fans kaster med økser og headbanger i og ude af takt til heavyrocken. 
For fem år siden var 5.000 heavyhoveder samlet. Sidste år 14.000. Og det er 
ikke bare vikinger med langt rødt hår og fuldskæg, men familiefædre og 
forretningsfolk på flugt fra flexlånet, der skal have kernefamilielivets 
gemte aggressioner ud af kroppen og ind i det københavnske helvede, der 
gavmildt tager imod hvert år i juni på Refshaleøen. 
</p><div class="art-fakta article-box">
<h4 class="">
De har vundet Ibyen-prisen</h4>
<div class="fakta-body" data-buildingblock="embedded_factboxlink">
<p>
Vi uddeler i alt 9 priser. Foreløbig er 6 af dem uddelt.
</p></div>
</div><p/><p>
I mange år var heavy metal ellers en genre, der hørte teenageværelser og 
undergrunden til, men ligesom i heavymainstream-nationer som Sverige og 
Norge er der kommet større bevidsthed om genren i Danmark. Men ikke så 
meget, at sekretæren for arrangøren har hørt om festivalen. 
</p><p>
»Hej du. Jeg skal op til Copenhell«. 
</p><p>
»Undskyld, du er ikke gået forkert?«
</p><p>
Bag hende hænger en storskærm, som reklamerer for Copenhell. 
</p><p>
»Aner det ikke. Jeg skulle møde en Jeppe på Frederiksberg Allé 3«. 
</p><p>
»Aha, så er det Livenation, du skal tale med«. 
</p><h3>
Liv og død 
</h3><p>
Jeg møder promoteren, Jeppe Nissen. Generalen, som han kalder sig. 
</p><p>
»Altså, Copenhell er en meget stammeagtigt. Der er mange følelser på spil. 
Metal har ført mange folk ud af eksistentielle kriser, så det er en særlig 
betydningsfuld genre, vi nu har formålet at samle med succes«. 
</p><p><b class="ext-link">LÆS OGSÅ</b><a class=" bl-elem" href="http://politiken.dk/ibyen/koncert/ECE2593460/kutteklaedt-mareridtspave-spoeger-igen-paa-copenhell/">Kutteklædt 
mareridtspave spøger igen på Copenhell</a></p><p>
Han fik ideen, da det hvert år strømmede ind med tilbud fra bands, der gerne 
ville spille i Danmark, samtidig med at der var en stor efterspørgsel efter 
genren. 
</p><p>
»Genren var meget spredt ud over forskellige festivaler, så jeg byggede en 
dieselmotor«. 
</p><p>
Jonas fik den hårde rock ind med sig fra barndommen i 70erne. Det startede med 
Led Zeppelin og Deep Purple, i 80erne kom Guns N Roses med albummet Appetite 
for Destrucktion, og i 90erne blev det bare hårdere og hårdere. 
</p><p>
Og hårdt har det været på Copenhell, og det er ikke bare de små navne der 
kommer. Deftones, Megadeth, Judas Priest, Korn, Slayer, Marilon Manson, 
Alice in Chains, King Diamond og Iron Maiden er ikke navne, man forbigår, 
har man ørerne rettet mod musikken. Og i år kommer Slipknot, der forrige år 
på Roskilde i vanlig stil med masker og småtæv til en af vagterne 
adfærdsstyrede de fremmødte fans. 
</p><p>
»Now you are mine. When I say, jump you fucking jump, when I say sing, you 
fucking sing, you motherfuckers«, lød det fra forsangeren, der lige delte 
skræmte og vækkede nøgne mandeoverkroppe til live. En reprise er i vente.
</p><p class=" bl-elem"><b class="ext-link">SE TV:</b><a class=" bl-elem" href="http://politiken.dk/ibyen/ibyenprisen/ECE2596299/tillykke-med-prisen-kabelfar-og-hans-park-vinder-aarets-sted-i-byen/"/><a class="embeddedlink" href="http://politiken.dk/tv/kultur/ECE2584180/ibyen-prisen-aarets-spisested-er-kadeau/">Ibyen-prisen: 
Kabelpark vinder årets sted i byen</a></p><p class="art-ext-other">

</p>	
</div>
</div></body></html>
