---
layout:     post
title: 	    "Hver 10. dansker: Hørehæmmede virker dummere end andre"
post_author:	    
post_date:	    Tue, 21 Apr 2015 10:30:53 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2632534/hver-10-dansker-hoerehaemmede-virker-dummere-end-andre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Intet svar. 
</p><p>
Eller det meget kortfattede: 
</p><p>
»Hva?«. 
</p><p>
To scenarier, som ofte udspiller sig omkring folk, der hører dårligt. Enten 
hører de slet ikke, at der bliver talt til dem. Og svarer derfor ikke. Eller 
også hører de det ikke godt nok, og må derfor bede om en gentagelse. 
</p><div class="art-fakta article-box">
<h4 class="fallback">fakta</h4>
<h5>
Danskernes syn på hørelse</h5>
<div class="fakta-body" data-buildingblock="embedded_factboxlink">
<p>
Politiken har bedt Megafon spørge danskerne om deres syn på dårlig hørelse. 
1.002 respondenter har svaret på, i hvor høj grad de er enige i fire udsagn. 
Her er resultatet: 
</p><p><i class=" bl-elem">Jeg oplever, at folk, der hører dårligt, holder sig i baggrunden til 
selskaber, møder eller situationer, hvor mange taler</i></p><p>
Helt/overvejende enig: 62 procent 
</p><p>
Overvejende/helt uenig: 7 procent 
</p><p><i class=" bl-elem">Jeg glemmer at tage hensyn og tale tydeligt, når jeg taler med folk med 
nedsat hørelse</i></p><p>
Helt/overvejende enig: 29 procent 
</p><p>
Overvejende/helt uenig: 50 procent 
</p><p><i class=" bl-elem">Jeg vil helst undgå at sidde ved siden af, tale med eller holde møder med 
folk, som jeg ved hører dårligt</i></p><p>
Helt/overvejende enig: 8 procent 
</p><p>
Overvejende/helt uenig: 73 procent 
</p><p>
(Helt uenig: 45 procent)
</p><p><i class=" bl-elem">Folk, der hører dårligt eller har høreapparat, kan fremstå mindre 
intelligente end andre </i></p><p>
Helt/overvejende enig: 13 procent 
</p><p>
Overvejende/helt uenig: 74 procent 
</p><p class=" bl-elem">
Kilde: Megafon, april 2015 
</p>
</div>
</div><p>
Uanset hvilket af de to scenarier, der udspiller sig, risikerer de dårligt 
hørende et særligt stempel, som fremgår af en helt ny Megafon-måling lavet 
for Politiken. Her svarer flere end hver 10. dansker (13%), at folk, der 
hører dårligt eller har høreapparat, kan fremstå mindre intelligente end 
andre. </p><p>
»Folk, der hører dårligt, er ramt på kommunikationen. Når vi taler til et 
andet menneske, forventer vi en reaktion. Får vi den ikke, tænker vi: 
’hallo, er der nogen hjemme’. Den manglende reaktion giver indtryk af, der 
ikke er helt så meget gennemtræk, som der bør være«, lyder det fra Majbritt 
Garbul Tobberup, landsformand for Høreforeningen. 
</p><p>
»Men man er jo ikke mindre intelligent, fordi man ikke hører godt«, 
understreger hun. 
</p><p><b class="ext-link">LÆS OGSÅ</b><a class="embeddedlink">Hører du dårligt, hører du 
ikke til</a></p><p>
De hørehandicappedes formand er »desværre ikke overrasket« over det syn på 
dårligt hørende, som afdækkes af Politikens måling. Det er seniorforsker ved 
KORA - Det Nationale Institut for Kommuners og Regioners Analyse og 
Forskning - sociolog Vibeke Tornhøj Christensen heller ikke. Hun stod bag 
rapporten ’Uhørt!’ fra SFI - Det Nationale Forskningscenter for Velfærd - 
fra 2006, som stadig er den største kortlægning af de dårligt hørendes 
hverdag. 
</p><p>
»Det er udbredt kendt, at der er den fordom, at folk med dårlig hørelse er 
lidt mere uintelligente. Så meget i dag afhænger af kommunikation, og flyder 
den ikke fejlfrit, kan det gå galt«, forklarer Vibeke Tornhøj Christensen, 
som i sin rapport fandt, at folk med høreproblemer i højere grad føler sig 
mobbet og ikke taget med på råd i samme grad som normalthørende. 
</p><p>
»De føler sig lidt holdt uden for«, forklarer Vibeke Tornhøj. 
</p><p><b>Opblødning i gang</b></p><p>
Fordomme rammer ikke kun hørehæmmede. De rammer alle handicap, påpeger 
seniorforsker Steen Bengtsson fra Det Nationale Forskningscenter for 
Velfærd. Hørehandicappede er faktisk ikke de hårdets ramte, understreger 
Steen Bengstsson, men fremhæver samtidig en undersøgelse fra SFI fra 2002, 
der viste, at hver 10. dansker havde noget imod at sidde ved siden af en døv 
i toget. 
</p><p>
»De nye tal svarer godt overens med de gamle. Men min egen fornemmelse er, at 
de holdninger er blødt op med tiden. Man taler mere åbent om den slags i 
dag«, siger Steen Bengtsson. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2226448/hver-ottende-dansker-har-hylen-for-oererne/">Hver ottende dansker har hylen 
for ørerne</a></p><p>
Vibeke Tornhøj fra KORA gætter på, at der bag tallene gemmer sig en vis 
forståelse for de dårligt hørendes situation. Vi handler bare anderledes i 
det konkrete møde med dem. 
</p><p>
»De fleste ved inderst inde godt, at en dårligt hørende ikke er dum. Men 
alligevel er den der, når du går lidt skævt i kommunikationen«, forklarer 
hun. 
</p><p><b>Nemmere at lade være</b></p><p>
De nye tal fra Megafon viser, at kun hver anden dansker (45%) blankt kan 
afvise, at de helst undgår at sidde ved siden af, tale med eller holde møde 
med folk, der hører dårligt. 
</p><p>
»Måske er man lidt bange for, at de ikke hører, hvad man siger. Der kan opstå 
situationer, hvor det ikke er så rart for nogen af parterne. Så er det 
nemmere ikke at sætte sig ved siden af den dårligt hørende«, siger Vibeke 
Tornhøj fra KORA. 
</p><p>
Høreforeningens formand har selv oplevet at blive mødt med fordomme i de 20 
år, hun har brugt høreapparater, og fortæller, at hun enten er blevet 
stemplet som arrogant, når hun ikke svarede, eller lidt langsommere 
opfattende end gennemsnittet. 
</p><p><b>Angsten for det ukendte</b></p><p>
Misforståelsen opstår ifølge Majbritt Garbul Tobberup i høj grad fordi, 
høretab er et usynligt handicap, hvor hjælpemidlet – høreapparaterne – 
diskret gemmer sig i eller bag ørerne. 
</p><p>
»Mange siger ’gud, det vidste jeg ikke’, når de får at vide, at man er 
hørehandicappet«, fortæller Høreforenings-formanden og tilføjer: 
</p><p class=" bl-elem">
»Fordommene skulle meget gerne elimineres. Folk ved for lidt om dårlig 
hørelse. Det er angsten for det ukendte, der spiller ind«, siger hun og 
ønsker sig en styrket folkeoplysning om emnet. 
</p>	
</div>

</div></body></html>
