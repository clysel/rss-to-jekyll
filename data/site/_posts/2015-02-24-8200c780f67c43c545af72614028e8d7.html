---
layout:     post
title: 	    "FE får mere magt end NSA"
post_author:	    
post_date:	    Tue, 24 Feb 2015 22:29:32 +0100
post_site:	    politiken.dk 
post_link:	    http://politiken.dk/indland/ECE2561903/fe-faar-mere-magt-end-nsa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med regeringens forslag om at give Forsvarets Efterretningstjeneste (FE) lov 
til at aflytte danske statsborgere i udlandet uden forudgående 
dommerkendelse, vil FE få videre beføjelser end tjenestens amerikanske 
kolleger i NSA og GCHQ i Storbritannien. 
</p><div class="art-quote article-box">
<p class="quote"/>
<blockquote>
<p class="quote-txt">
Når man har et lempeligere mistanke- grundlag uden uafhængig kontrol, 
er der risiko for misbrug
</p>
<p class="sender">
Jacob Mchangama, Justitia 
</p>
</blockquote>
</div><p>
Det viser en analyse af spiontjenesternes beføjelser foretaget af den 
juridiske tænketank Justitia og lektor Anders Henriksen fra Københavns 
Universitet, som i morgen præsenteres for Folketingets Retsudvalg ved en 
lukket høring.</p><p>
»Både de regler, der gælder for NSA og GCHQ’s overvågning af egne statsborgere 
i udlandet, må siges at indeholde bedre retssikkerhedsgarantier end 
FE-forslaget. Det gælder i særdeleshed for den amerikanske ordning, hvor 
overvågning kræver forudgående retskendelse af en domstol. Også den britiske 
ordning kræver forudgående kendelse og opfyldelse af en række objektive 
kriterier. Kendelsen skal dog udstedes af en minister«, hedder det i 
analysen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2556305/dommerformand-undrer-sig-over-regeringens-terrorforslag/">Dommerformand undrer sig over 
regeringens terrorforslag</a></p><p>
Forslaget er et led i regeringens indsats for at dæmme op for truslen imod 
Danmarks sikkerhed, men siden det blev lanceret som en del af den 970 
millioner kroner dyre terrorpakke sidste torsdag, har FE-forslaget mødt 
skarp kritik fra førende jurister for at undergrave retsstaten. 
</p><p>
Direktør i Justitia Jacob Mchangama mener, at forslaget »indeholder en alt for 
bred og upræcis adgang til at overvåge danske borgere uden 
retssikkerhedsgarantier eller ekstern kontrol«: 
</p><p>
»De betingelser, som normalt skal opfyldes for at få en retskendelse, er jo 
ikke til stede. Og når man har et meget lempeligere mistankegrundlag uden 
uafhængig kontrol, er der risiko for misbrug«, forklarer Mchangama. 
</p><h3>
Ekspert: Magtens tredeling truet 
</h3><p>
NSA er af whistlebloweren Edward Snowden blevet afsløret i 
overvågningsmetoder, som har vakt furore i både USA og resten af verden. 
Allerede i 2008 ændrede USA’s daværende præsident, George W. Bush, dog 
formelt loven, så NSA nu skal have retskendelse forud for overvågning af 
statsborgere i udlandet – en kontrol, FE med det nye lovforslag kan omgå. 
</p><p>
Hvis loven vedtages, som den er skitseret, risikerer den ifølge analysen også 
at stride imod den europæiske menneskerettighedskonvention, der sikrer 
individer »enhver har ret til respekt for sit privatliv« og samtidig 
fastslår, at midlet – overvågningen – skal stå mål med hensynet til blandt 
andet den nationale sikkerhed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2556940/terrorpakke-maa-bygge-paa-retssikkerhed/">Terrorpakke må bygge på 
retssikkerhed</a></p><p>
»FE-forslaget synes at være svært at forene med principperne om magtens 
tredeling, og den garanti, der ligger i, at det er op til domstolene og ikke 
bare myndighederne selv at vurdere, om indgreb i borgernes grundlæggende 
rettigheder er berettigede«, vurderer Anders Henriksen. 
</p><h3>
Flere overvåges allerede 
</h3><p>
Under de nuværende regler har FE siden 2011 i forvejen overvåget et stigende 
antal danskere uden retskendelse. Det fremgår af den seneste rapportering 
fra Wambergudvalget, der indtil 1. januar 2014 førte tilsyn med 
efterretningstjenesterne. Her beskrives det, at FE må overvåge danske 
statsborgere i udlandet, hvis der er tale om et ’tilfældighedsfund’. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har valgt et forslag, som vi mener er skræddersyet i forhold til den 
trussel, Danmark står over for. Der er forskel fra land til land
</p>
<p class="sender">
forsvarsminister Nicolai Wammen (S) 
</p>
</blockquote>
</div><p>
Alligevel har både forsvarsminister Nicolai Wammen (S) og statsminister Helle 
Thorning-Schmidt (S) i argumentationen for at give spiontjenesten nye 
beføjelser sagt, at FE ikke har den mulighed i dag:</p><p>
»Hvis en syrer og iraker taler sammen i Syrien, må vi gerne lytte på, hvad de 
siger, eller finde ud af, hvad de laver. Men hvis en dansker kommer ind over 
linjen, må vi ikke længere. Der kan vi ikke sidde og vente på en 
dommerkendelse i forhold til at gå ind og finde ud af, hvad der sker«, sagde 
Helle Thorning-Schmidt til Politiken i lørdags. 
</p><p>
Det er faktuel forkert, vurderer Jacob Mchangama: »Hvis FE laver en 
elektronisk indhentning af informationer rettet mod ikkedanskere, og der 
kommer en dansk jihadist på linjen, så kan de godt medtage den overvågning«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2556147/radikale-faar-stryg-fra-egne-raekker-over-terrorudspil/">Radikale får stryg fra egne 
rækker over terrorudspil</a></p><p>
FE-chef Thomas Ahrenkiel har afvist at stille op til interview om sagen, men 
forsvarsminister Nicolai Wammen (S) understreger, at »der er tale om en 
alvorlig trussel, som kræver stærke svar«: 
</p><p>
»Hvis FE bruger den nye mulighed, skal den godkendes af chefen for FE og 
derefter af Tilsynet for Efterretningstjenester, som har en dommer i 
spidsen«, siger han. 
</p><p><i class=" bl-elem">NSA betragter vel også truslen som alvorlig, men skal have retskendelse for 
at aflytte?</i></p><p class=" bl-elem">
»Vi har valgt et forslag, som vi mener er skræddersyet i forhold til den 
trussel, Danmark står over for. Der er forskel fra land til land«. 
</p>	
</div>
</div></body></html>
