---
layout:     post
title: 	    "Dansk debutant får rollen som kaptajn i selskab med stjerner"
post_author:	    
post_date:	    Thu, 19 Mar 2015 11:16:12 +0100
post_site:	    politiken.dk 
post_link:	    http://politiken.dk/sport/cykling/ECE2594365/dansk-debutant-faar-rollen-som-kaptajn-i-selskab-med-stjerner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>I selskab med etablerede superstjerner som schweizeren Fabian Cancellara (Trek) og nr. 1 på sidste års WorldTour-rangliste, spanieren Alejandro Valverde (Movistar),skal den 22-årige danske debutant Magnus Cort i dag søger at tilkæmpe sig en fremtrædende placering i det 187 km lange Grand Prix Nobili på de norditalienske landeveje.</p><p>I hvert fald satser det australske storhold Orica-GreenEdge på sin unge dansker som trumfen, hvis løbet ligesom sidste år munder ud i en massespurt, da italieneren Simone Ponzi var først over stregen.</p><p>Nu er det ikke, fordi der er lagt op til, at Cort skal dyste med eksempelvis Cancellara og Valverde om sejren, eftersom de givetvis først og fremmest stiller op som et led i forberedelserne til søndagens klassiker Milano-Sanremo og derfor meget vel kan tænkes at stå af undervejs, men den unge dansker kan regne med særdeles kvalificeret modstand endda.</p><h3>Australier skal køre spurten for Cort</h3><p>Af de 22 mandskaber i feltet opererer de syv – Ag2r-La Mondiale, Trek, FDJ, Movistar, Cannondale-Farmin, Katusha og altså Orica-GreenEdge – på WorldTour-niveau, og selv arrangementet befinders sig da også i kategorien lige unbder de mest prestigefyldte begivenheder.</p><p>»Vi deltog i Grand Prix Nobili for første gang i 2014, og da blev Leigh Howard nr. 5, men i dag får han til opgave at køre spurten for Magnus, hvis rytterne kommer samlet hjem«, siger sportsdirektør Matt White til holdets hjemmeside.</p><p>»Med etapeplaceringer som nr. 4 og 6 klarede Magnus sig virkelig fint i Tirreno-Adriatico, der var hans første WorldTour-løb, og nu får han så en chance for at satse igen i dag«.</p><h3>Lasse Norman er også til start</h3><p>Hvis der bliver tale om offensiv kørsel undervejs, har Orica-GreenEdge ryttere som colombianeren Esteban Chavez, australieren Cameron Meier og italieneren Ivan Santaromita til at blande sig.</p><p>Magnus Cort har haft et par hårde, men opmuntrende uger i Italien, og at han har markeret sig fint, kommer tilsyneladende ikke bag på hans tidligere holdkammerat hos Cult Energy, den danske mester Michael Valgren (Tinkoff-Saxo).</p><p>»Det er Magnus Cort-vejr i dag. Læg mærke til den unge dansker«, signalerede Valgren således på twitter inden mandagens etape i Tirreno-Adriatico, og han havde åbenbart set rigtigt, for det var den dag, vennen susede ind på fjerdepladsen.</p><p>Hos Cannondale-Garmin er Lasse Norman omsider i aktion igen efter ikke at have kørt løb siden slutningen af januar i Tour Down Under.</p><p class=" bl-elem">Begge de unge danskere sætter efter dagens italienske opgave kursen nordpå, hvor der venter et klassikerprogram på brosten og mure.</p>	
</div>
</div></body></html>
