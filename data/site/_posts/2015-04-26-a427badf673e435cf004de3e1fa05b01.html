---
layout:     post
title: 	    "Kinesisk telegigant kendte til illegale ansættelser i Danmark"
post_author:	    
post_date:	    Sun, 26 Apr 2015 08:56:47 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2643494/kinesisk-telegigant-kendte-til-illegale-ansaettelser-i-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Derfor er de anonyme</h4>
<h5>
Huaweis Ansatte</h5>
<div class="fakta-body" data-buildingblock="embedded_factboxlink">
<ul class=" bl-elem"><li>Politiken har efterkommet det ønske om anonymitet, som nuværende og 
tidligere Huawei-ansatte her har betinget sig for at medvirke. </li><li>Firmaet bidrager til 4G-nettet hos både TDC og 3 i Danmark og eksempelvis Telenor 
i Norge og Sverige . Medarbejderne frygter derfor fyring og for deres jobmuligheder 
ved at stå frem. </li><li class=" bl-elem">Politiken kender deres fulde navne.</li></ul>
</div>
</div><p>
Flere af selskabets egne medarbejdere advarede den kinesiske telegigant 
Huaweis danske afdeling om, at virksomheden brød udlændingeloven ved at have 
ansatte uden arbejdstilladelser gående til at bygge og drive TDC’s 
mobilnetværk. 
</p><p>
Det fortæller Huawei-ansatte til Politiken, efter at ’DR 2 Undersøger’ i denne 
uge kunne citere en stribe medarbejdere for, at det halter gevaldigt med 
arbejdstilladelserne i selskabet. De danske chefer blev gjort opmærksomme på 
problemet, siger de: 
</p><p>
»At de var ansat uden arbejdstilladelser, det sagde jeg jo til ham hele tiden. 
Hele tiden. Nu er der en, nu er der endnu en, nu er der endnu en, og nu er 
der endnu en«, siger en tidligere ansat, som ønsker at være anonym. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2638977/ingen-kontrol-med-kineseres-adgang-til-tdcs-it--og-telecentral/">Ingen kontrol med kineseres 
adgang til TDC's it- og telecentral</a></p><p>
En anden tidligere medarbejder fra et land uden for EU, der også ønsker at 
være anonym, fortæller, at vedkommende arbejdede i to måneder for Huawei 
uden at have en arbejdstilladelse: 
</p><p>
»Huawei satte mig til at arbejde fra min første dag i København. De vidste, at 
mine papirer ikke var i orden. Det var meget stressende, fordi jeg 
risikerede at blive pågrebet af politiet og udvist af Danmark«. 
</p><h3>
Direktør er tavs 
</h3><p>
Huawei har over for Politiken erkendt, at der har været problemer med at få 
styr på tilladelserne, og at det i »et par tilfælde« også har ført til 
sigtelser for brud på udlændingeloven. 
</p><p>
Politiken ville gerne have interviewet Huaweis nordiske direktør, Kenneth 
Fredriksen, om problemerne, men han er bortrejst og har ikke ønsket at 
deltage i et telefoninterview. Det har heller ikke været muligt at få et 
interview med den kinesiske direktør for Huawei i Danmark, Xiao Bin Bing. 
Derfor har Politiken i stedet fremsendt interviewspørgsmålene til Huawei, 
som har sendt en generel skriftlig kommentar som svar. 
</p><p>
Her lyder det, at selskabet oplevede en stor vækst i antallet af ansatte, da 
man byggede og overtog driften af TDC’s mobilnet fra marts 2014. 
</p><p>
»På det tidspunkt var vores organisation stadig ny, og vi havde ikke alle 
procedurer på plads, ligesom der forekom misforståelser af, hvordan de 
danske love og regler hang sammen. Derfor er der desværre sket fejl. Vi 
nedsatte imidlertid med det samme et team, der med ekstern bistand og i 
samarbejde med myndighederne opbyggede nye procedurer for at sikre, at vi 
lever op til alle gældende love og regler«, skriver Kenneth Fredriksen. 
</p><p>
Ifølge flere kilder, herunder en aktindsigt hos Styrelsen for Arbejdsmarked og 
Rekruttering (Star), trak det eksterne firma, der skulle hjælpe med at få 
arbejdstilladelserne på plads, sig imidlertid fra samarbejdet med 
virksomheden i april 2014. 
</p><h3>
Ansat tippede myndigheder 
</h3><p>
Frustrerede Huawei-ansatte advarede efter dette tidspunkt stadig om, at 
udlændingeloven blev brudt. 22. maj 2014 skrev en medarbejder en mail til 
Star, som har karakter af en direkte anmeldelse. 
</p><p>
»En af dem, der blev udvist af jer, er kommet tilbage fra moderlandet (Kina, 
red.), og hun har en meget speciel holdning til lovgivningen. Yderligere er 
jeg blevet kontaktet af et par danskere, der spørger mig, om de kan gå til 
den danske HR om den fortsatte ulovlige indvandring«, skriver den 
Huawei-ansatte. 
</p><p>
Inden denne henvendelse havde Styrelsen for Arbejdsmarked og Rekruttering 
ifølge Politikens oplysninger allerede meldt forholdene hos Huawei til 
politiet. Op til anmeldelsen diskuterede medarbejderne i styrelsen 
tilsyneladende bestræbelserne på at få undersøgt den kinesiske telegigant. 
Det fremgår af en oversigt over en række interne e-mails fra starten af 
april måned 2014, som de ansatte i sendte til hinanden under overskriften: 
»Skal vi bede politiet (igen) undersøge Huawei?«. 
</p><p><b class="ext-link">BAGGRUND</b><a class="embeddedlink" href="http://politiken.dk/indland/ECE2639007/fire-aars-holmgang-med-kinas-kaempe/">Fire års holmgang med Kinas kæmpe</a></p><p>
Styrelsen for Arbejdsmarked og Rekruttering har ikke ønsket at kommentere 
indholdet af de pågældende e-mails, men har henvist til Københavns Politi. 
Her ønsker man ikke at udtale sig. 
</p><p>
Vedrørende »henvendelser omkring virksomheden, så kan Københavns Politi ikke 
kommentere på igangværende sager«, siger vicepolitiinspektør Tom Struve. 
</p><p>
Der blev i denne uge også rejst tvivl om sikkerheden omkring Huaweis drift af 
TDC’s danske mobilnetværk, da ’DR 2 Undersøger’ påviste, at de danske 
myndigheders kontrol med virksomheden er yderst begrænset. Når der var 
kontrolbesøg på Huaweis driftscenter, har kinesiske medarbejdere uden en 
sikkerhedsgodkendelse til mobilnetværket angivet, at de slet ikke arbejdede 
for Huawei, men blot var turister, fortalte en kilde i programmet. 
</p><h3>
Turister i lukket driftscenter 
</h3><p>
Turistsvaret dækker også over, at de pågældende »arbejder uden 
arbejdstilladelse«, siger en Huawei-ansat med indblik i forholdene på 
driftscenteret på Borups Allé i København. Vedkommende beskriver, hvordan 
kinesiske statsborgere, der ellers udførte arbejde i driftscenteret, normalt 
forsvandt, inden TDC kom på anmeldte kontrolbesøg i centeret, der er lukket 
for offentlig adgang. 
</p><p>
»Vi blev informeret en eller to dage før, at TDC ville komme og lave en audit 
(kontrol, red.). Denne gang, og jeg ved ikke hvorfor, så forsvandt kineserne 
ikke. Og da TDC spurgte dem, sagde de alle sammen, at de var turister. Men 
de var i vores kontor, de var i NOC'en (driftscenteret, red.) på Borups 
Allé«, fortæller den ansatte, som anslår, at op til 10 kinesere angav 
turiststatus på det pågældende kontrolbesøg i foråret 2014. 
</p><p>
Men de arbejdede på driftscenteret, fastslår den Huawei-ansatte. 
</p><p><i class=" bl-elem">Hvad lavede de?</i></p><p>
»Helt ærligt? Det ved jeg ikke. Men nogle af dem arbejdede med vores <i>support 
tools</i>, som vi skulle bruge«, lyder det. 
</p><h3>
'Jeg er bare turist' 
</h3><p>
Endnu en Huawei-medarbejder beskriver et kontrolbesøg på samme måde: 
</p><p>
»TDC-mændene var her kun ved vagtskiftet (i driftscenteret, red.). De spurgte 
kineserne: Hvad laver I her? Og de svarede: Nej, nej, nej, jeg er bare 
turist, jeg arbejder her ikke. Jeg tænker: Laver du sjov med mig? Hvis du er 
turist, hvad laver du så i en TDC-bygning? Du burde være udenfor på et 
museum, ikke i en TDC-bygning«. 
</p><p>
Politiken har spurgt, om TDC kan bekræfte, at selskabets ansatte har antruffet 
folk, der betegnede sig selv som turister på det Huawei-drevne driftscenter. 
Hertil svarer selskabet i et skriftligt svar: 
</p><p>
»Helt grundlæggende skal forholdene omkring ansatte altid være i orden - det 
gælder selvfølgelig også opholds- og arbejdstilladelser. De trods alt få 
gange, hvor alt ikke har været 100 procent i orden, har vi bedt Huawei få 
det ordnet, hvilket efter vores erfaring så også er sket«, siger Rasmus 
Avnskjold, presserådgiver hos TDC. 
</p><p>
På Christiansborg fremkalder de nye oplysninger om ansattes nødråb og 
yderligere vidner til ’turister’ i Huaweis driftscenter hovedrysten. 
</p><p>
»Det tegner et billede af, at tingene absolut ikke er, som de skal være. Vi må 
have svar på, hvordan der kan være folk, der kalder sig turister, i dette 
center og et svar på, hvordan man vil garantere, at det ikke forekommer 
igen«, siger Michael Aastrup Jensen (V), som bebuder en række spørgsmål til 
de relevante ministre. 
</p><p class=" bl-elem">
»Det bliver mere og mere absurd«, siger it-ordføreren. 
</p>	
</div>

</div></body></html>
