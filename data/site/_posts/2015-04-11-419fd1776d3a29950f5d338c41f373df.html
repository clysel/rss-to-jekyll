---
layout:     post
title: 	    "Sigrid er 117 centimeter og skuespiller: »Jeg har vist, at jeg kan noget«"
post_author:	    
post_date:	    Sat, 11 Apr 2015 18:53:49 +0200
post_site:	    politiken.dk 
post_link:	    http://politiken.dk/ibyen/scene/ECE2621529/sigrid-er-117-centimeter-og-skuespiller-jeg-har-vist-at-jeg-kan-noget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<h3>
Hamlet 
</h3><p>
»Mit første professionelle job som skuespiller i København var som nar i 
’Hamlet’ på Gladsaxe Ny Teater. Det var en meget lille rolle, og da jeg stod 
på scenen, tænkte jeg: Jeg kan mere end det her. Jeg skulle hoppe ned ad en 
trappe og danse lidt. Jeg havde ingen replikker, men skulle grine én gang. 
</p><div class="art-fakta article-box">
<h4 class=""/><p>Sigrid Husjord</p>
<h5>
Blå bog</h5>
<div class="fakta-body" data-buildingblock="embedded_factboxlink">
<p>
Født 1978. Flyttede fra Trondheim i Norge til København i 2004. 
</p><p>
Uddannet skuespiller og danser fra The Commedia School i København 2006-2007 
og Lee Strasberg Film &amp; Theatre Institute i New York 2007. Debuterede i 
’Hamlet’ på Gladsaxe Ny Teater i 2007 og turnerede året efter med 
dansekompagniet Mute Comps forestilling ‘Grasping the Floor with the 
Back of my Head’, for hvilken hun blev nomineret til bedste skuespiller og 
kvindelige performer ved prisuddelinger i Kairo og Dublin. 
</p><p>
Har siden blandt andet haft roller på Aveny-T og Aalborg Teater og har på tv 
kunnet opleves i DR’s eventyrserie ’Barda’ og i TV 2-julekalenderen ’Tvillingerne 
og julemanden’. 
</p><p>
Modtog en Reumert for bedste kvindelige birolle i 2012 for sin medvirken i 
’Oliver med et Twist’ på Nørrebro Teater. 
</p><p>
Er for tiden aktuel i Eventministeriets genopsætning af ’Dette er ikke 
Stjernekrigstrilogien’ i Skuespilhuset. 
</p><p class=" bl-elem">
Til sommer skal hun være Søren Østergaards kvindelige sidekick i Cirkus Nemo.
</p>
</div>
</div><p>
Jeg kom med, fordi jeg var blevet hyret til et andet job af et eller andet 
firma, som gerne ville have en dværg til at optræde som en slags klovnefigur 
til en renæssancemiddag på Kronborg Slot. Instruktør og teaterleder Kaspar 
Rostrup var med, og han skulle bruge en dværg til sin opsætning af 
’Hamlet’.</p><p>
Jeg blev meget typecastet i starten i forhold til, at jeg er lille, men det 
var også min dør til at komme ind i branchen. 
</p><p>
Jeg tog ikke bevidst valget om at blive skuespiller, det blev bare sådan. Det 
er en lidt tryggere vej, for så bliver det ikke den vilde skuffelse, hvis 
det ikke går. Måske troede jeg ikke, at jeg ville komme til at klare det, 
eller at samfundet ville have mig. 
</p><p>
Jeg valgte The Commedia School, fordi det er en fysisk skole, og så har jeg 
haft en ret dyb angst for optagelsesprøverne på de der store skoler. Jeg var 
bange for at blive afvist, og så har jeg tænkt, at jeg godt kunne blive 
skuespiller uden at gå igennem det. På de store skoler er det så ambitiøst, 
og det er ligesom dem, der har facit for, hvad der er rigtigt. Jeg tror 
også, at jeg var bange for at blive sat i bås, og at jeg kun ville blive 
tilbudt en type roller«. 
</p><h3>
Grasping the floor with the back of my head 
</h3><p>
»‘Grasping the Floor with the Back of my Head’ er den forestilling, jeg er 
mest stolt af. Mute Comp ville have mig med, fordi de syntes, jeg var en fed 
danser, og ikke, fordi jeg er en lille kvinde. Det gav mening for mig. Og 
ellers var jeg nok heller ikke blevet i branchen. 
</p><p>
For mange mennesker er det stadig overvældende og interessant at se en, der er 
lille. Jeg får lidt følelsen af ... jeg ved det ikke. Folk kigger jo. Bliver 
ved. Jeg lægger ikke mærke til det længere, jeg er blevet så vant til det. 
Men cirka to gange om måneden bliver jeg bevidst om min størrelse. Det er 
ikke meget og heller ikke voldsomt, men det er nok. 
</p><p>
Det kan for eksempel være børn, der råber »Dværg« efter mig. Og det her med at 
finde en kæreste. Da jeg ikke havde en kæreste, kunne jeg godt mærke, at der 
var mange drenge, der syntes, at jeg var sød, men kun indtil det punkt. Vi 
kunne alt muligt, men ikke rigtig det med at gå sammen på gaden og være 
kærester. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE1522924/sigrid-husjord-paa-117-cm-jeg-siger-altid-nej-til-at-spille-trold/">Sigrid Husjord på 117 cm: »Jeg 
siger altid nej til at spille trold«</a></p><p>
For en skuespiller som mig er der en fordel i, at vi ikke er så mange små 
mennesker. Der er ikke den samme konkurrence. Men samtidig er man jo helt 
ude af konkurrencen i de fleste tilfælde. 
</p><p>
I den her forestilling fik jeg en slags hovedrolle, og jeg fik vist, at jeg 
kan noget rigtigt. Vi turnerede alle mulige steder, både i Danmark og i 
udlandet, og vores tur til Kairo var fantastisk. Vi spillede på en scene, 
der flød på Nilen, så publikum sad og så ned på os, og så sejlede der både 
bagved. 
</p><p>
Der var sang fra en moske, og der kom også en flagermus ind under 
forestillingen, så vi havde elementer, der gjorde forestillingen ekstra 
magisk. Efter forestillingen løb publikum ned på scenen og krammede os og 
kastede mig op i luften. Jeg har aldrig været med til noget vildere. Kæft, 
hvor var det sjovt og overvældende. 
</p><p>
Jeg fyldte også 30 på den tur. Det passede mig meget godt at blive 30 inde i 
en pyramide i Kairo«. 
</p><h3>
Guldfeber 
</h3><p>
»’Guldfeber’ var en superfed forestilling. Jeg spillede to kontrasterende 
karakterer, Black Larsen, som jeg fortolkede som en Pam Grier-type, og 
Georgia Hale, som jeg fortolkede som Marilyn Monroe. 
</p><p>
Jeg havde ikke noget arbejde, da instruktøren Tue Biering tilbød mig jobbet, 
så jeg var lidt nede og tænkte: Måske er det nu, jeg skal starte på den der 
læreruddannelse. Så det var fedt, at det skete. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg <i>arbejder</i> som skuespiller, jeg <i>er</i> ikke skuespiller. Jeg gider 
ikke have, at det skal definere mig, for så opbygger man en identitet, som 
er meget skrøbelig, hvis man pludselig ikke arbejder som skuespiller mere, 
og det kan jeg ikke risikere. Jeg er mere end det
</p>
</blockquote>
</div><p>
Jeg blev castet som superhelt, og første gang jeg mødte Tue, spurgte han, om 
jeg nogensinde havde drømt om eller leget, at jeg var superhelt. Måske var 
jeg lidt <i>weird</i>, men privat havde jeg lige gået og tænkt: Jeg er nok 
en superhelt på et plan. Så jeg lænede mig frem og sagde alvorligt: »Det er 
sjovt, du spørger, for jeg <i>er</i> faktisk en superhelt«.</p><p>
Han blev helt stiv i det og trak sig tilbage, men jeg mente det helt seriøst 
lige der, for det kan være ret hårdt at være så anderledes i det her 
samfund, og på det tidspunkt havde jeg et stort drive for at ændre på det. 
</p><p>
Hvis jeg skal snakke på vegne af små mennesker, vil jeg sige, at vi ikke er 
integreret endnu. Det virker så svært at få samfundet til at se os som 
normale. Jeg <i>er</i> jo meget mindre, men jeg er frisk i hovedet. 
</p><p>
Jeg føler mig ikke som superhelt længere, for nu er jeg ligesom faldet i det 
der hak. Måske handler det heller ikke så meget om at være anderledes, men 
mere om, at der er så mange kampe i verden, som skal kæmpes. Jeg har givet 
op«. 
</p><h3>
Årets Reumert 
</h3><p>
»Det var vildt fedt og overvældende at få en Reumert for bedste kvindelige 
birolle. Jeg tænkte: Okay, så kan jeg godt sige, at jeg er skuespiller. 
</p><p>
Om jeg fortjener den anerkendelse, ved jeg ikke, men det giver en dybere 
selvtillid i forhold til, at man kan det, man laver. Det vigtigste for mig 
har været at vise, at jeg kan noget, og det har jeg vist nu, så jeg kan 
slappe mere af. 
</p><p>
Jeg har tidligere undgået at spille eventyrfigurer, men nu synes jeg bare, at 
alle roller er fede. Jeg siger kun nej, hvis det er et eller andet useriøst 
arrangement, hvor de er mere interesseret i min højde end i mit talent og 
min erfaring. Helt i starten af min karriere blev jeg for eksempel tilbudt 
at stå til en fest på det der Noma og tage imod gæster. 
</p><p><b class="ext-link">SE OGSÅ</b><a class="embeddedlink" href="http://politiken.dk/tv/kultur/ECE1550652/lille-skuespiller-vil-nedbryde-tabuer-om-smaa-mennesker/">Lille skuespiller vil nedbryde 
tabuer om små mennesker</a></p><p>
Sådan noget regner jeg ikke for et job, for det har intet med min branche at 
gøre. Det er, ligesom hvis nogen bad dig om at komme ud og lave mad til et 
eller andet. Så ville du jo også tænke: Nej, jeg er journalist. Hvorfor skal 
jeg være kok lige pludselig? 
</p><p>
Jeg tror, jeg fik min Reumert på grund af min alsidighed og min fysik, men 
også på grund af mit komiske talent. I ’Oliver med et Twist’ på Nørrebro 
Teater, som jeg fik Reumert’en for, spillede jeg en person, der var virkelig 
sjov. Rollen var en pisseirriterende, ulækker og selvfed dreng, der drillede 
Oliver Twist. 
</p><p>
Efter Reumert-uddelingen festede og dansede jeg og min veninde i Skuespilhuset 
og tog billeder sammen med kronprinsparret. Da jeg kom hjem i mit kollektiv, 
havde de set det i fjernsynet og bagt jordbærkage, og så drak vi whisky. Det 
var meget befriende, og nu føltes det rigtigt at være en del af denne her 
branche«. 
</p><h3>
Cirkus Nemo 
</h3><p>
»I Cirkus Nemo til sommer skal jeg være sjov. Det er det der komiske talent, 
der skal frem. Man skal ikke tænke, at man er sjov for at være sjov. Og hvis 
det bliver for sjovt, bliver det bare dumt. Så det er en udfordring. 
</p><p>
Søren Østergaard har spurgt mig, om jeg ville være med, siden han så mig i 
’Oliver med et Twist’, for han syntes, jeg var pissesjov, men jeg har ikke 
kunnet før. På grund af min højde har jeg lidt holdt det der tilbage med at 
være klovn. Men nu kaster jeg mig ud i alting. Nu vil jeg også gerne spille 
trold. 
</p><p>
Jeg gad godt spille flere bærende roller på både film og teater. Som bærende 
karakter får man lov til at gå mere i dybden i stedet for kun at spille et 
glimt af en karakter. Det, rollen føler, tænker og siger, betyder noget for 
historien. 
</p><p>
Men det kan irritere mig, hvor selvcentreret man bliver i denne her branche, 
og det kan give mig lysten til at gøre noget helt andet. Jeg er 
eventyrlysten, så jeg vil gerne videre ud. Jeg har en veninde, der bor i 
Cuba, som siger, at man kan starte alt muligt der. Jeg ved ikke, hvad det 
skulle være, men det behøver ikke nødvendigvis at handle om skuespil og 
teater. 
</p><p class=" bl-elem">
Du kan se, jeg holder stadigvæk tilbage. Jeg <i>arbejder</i> som 
skuespiller, jeg <i>er</i> ikke skuespiller. Jeg gider ikke have, at det 
skal definere mig, for så opbygger man en identitet, som er meget skrøbelig, 
hvis man pludselig ikke arbejder som skuespiller mere, og det kan jeg ikke 
risikere. Jeg er mere end det«. 
</p>	
</div>

</div></body></html>
