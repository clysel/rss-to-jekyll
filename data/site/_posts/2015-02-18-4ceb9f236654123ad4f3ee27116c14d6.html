---
layout:     post
title: 	    "Hollandsk mejerichef med Kina-erfaring skal brygge Danmarks mest kendte øl"
post_author:	    
post_date:	    Wed, 18 Feb 2015 21:49:11 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2553054/hollandsk-mejerichef-med-kina-erfaring-skal-brygge-danmarks-mest-kendte-oel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
At kalde det en overraskelse vil være en underdrivelse. 
</p><p>
Ingen havde forventet, at Carlsbergs koncernchef Jørgen Buhl Rasmussen ville 
træde tilbage til sommer. Men det var endnu mere uventet, at den hollandske 
mejerichef Cees 't Hart skulle overtage topposten i det traditionsrige 
danske bryggeri. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2551318/carlsbergs-direktoer-fratraeder/">Carlsbergs direktør fratræder</a></p><p>
Eller som analytiker Michael Friis Jørgensen fra Alm. Brand udtrykker det: 
</p><p>
»Det er begrænset, hvad vi kender til manden, men vi kender virksomheden, og 
den er rimelig succesfuld. Det kan umiddelbart lyde meget mystisk med en 
chef fra mejeribranchen, som skal ind og styre Carlsberg, men det er fælles 
for begge virksomheder, at de handler om et brand, hvor det er vigtigt hele 
tiden at udvikle nye produkter til det globale marked«. 
</p><h3>
Nye produkter 
</h3><p>
Han mener derfor, at jobprofilen egentlig passer meget godt til den hollandske 
topchef. 
</p><p>
»Det er vigtigt, at Carlsberg hurtigt kan sende nye produkter på markedet. 
Ligesom inden for spiritusindustrien, hvor der hele tiden sker noget. Om 
foråret vil vi gerne betale ekstra for en flaske Vodka Mandarin, og året 
efter hedder det måske Vodka Strawberry. Men det er stadig kun vodka. Det 
hedder bare noget forskelligt«, siger Michael Friis Jørgensen og tilføjer: 
</p><p>
»Vi er vilde med at betale mere for et produkt, hvis det ser spændende ud. Det 
er det samme, som man kan gøre med øl, men det er en lang og sej proces. Jeg 
tror, at de har ledt efter en profil, som kan få sat den her proces 
hurtigere i gang«. 
</p><h3>
Fusionerede to mejerier 
</h3><p>
Cees 't Hart var 25 år i den britisk-hollandske industrikoncern Unilever, før 
han i maj 2008 blev udnævnt til administrerende direktør for den hollandske 
mejerigigant Royal Friesland Campina. 
</p><p>
Hans første opgave var at gennemføre fusionen af de to mejerier Royal 
Friesland Foods og Campina. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2552615/det-bliver-ikke-et-nyt-ceo-job-det-kan-jeg-love-jer/">»Det bliver ikke et nyt 
CEO-job. Det kan jeg love jer«</a></p><p>
Det lykkedes at få den fusionerede virksomhed til at vokse, så omsætningen i 
den store hollandske mejerikoncern er siden vokset fra 8,2 milliarder euro 
(61 milliarder kroner) til 11,5 milliarder euro svarende til 85,6 milliarder 
kroner. 
</p><p>
Selskabet er i dag et af verdens største mejeriselskaber med kontorer i 30 
lande i Europa, Mellemøsten, Asien og Afrika, og mejerikoncernen afsætter 
produkter på over 100 markeder. 
</p><p>
Royal Friesland Campina har især satset på Kina, hvor fødevareskandaler har 
gjort vestlige mejeriprodukter meget attraktive. Netop Kina er også et 
vigtigt område for Carlsbergs store satsning i Asien. 
</p><h3>
International erfaring 
</h3><p>
Da Carlsbergs bestyrelsesformand Flemming Besenbacher præsenterede den 
opsigtsvækkende ansættelse, var det netop Cees 't Hart’s internationale 
erfaring, som han lagde vægt på: 
</p><p>
»Jeg er meget glad for at kunne byde velkommen til Cees 't Hart som den, der 
skal sikre dette. Han har en fantastisk international erfaring og stærke 
resultater bag sig, og han vil foreslå den næste fase i strategien for 
Carlsberg-gruppens langsigtede rentable og bæredygtig vækst«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2551339/carlsberg-stopper-bloedningen-i-rusland-med-penge-fra-vesteuropa-og-asien/">Carlsberg stopper blødningen i 
Rusland med penge fra Vesteuropa og Asien</a></p><p class=" bl-elem">
Cees 't Hart trådte ikke frem ved meddelelsen om hans tiltræden i Carlsberg 
15. juni i år. Han nøjedes med at konstatere i en pressemeddelelse, at han 
så frem til at »overtage ledelsen af Carlsberg-gruppen«. 
</p>	
</div>
</div></body></html>
