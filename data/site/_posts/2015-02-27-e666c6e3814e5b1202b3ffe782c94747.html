---
layout:     post
title: 	    "Nyt Pebble-smartur vil komme Apple Watch i forkøbet"
post_author:	    
post_date:	    Fri, 27 Feb 2015 10:46:19 +0100
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2561734/nyt-pebble-smartur-vil-komme-apple-watch-i-forkoebet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Før der var Android Wear-ure, og før Apple havde annonceret deres Apple Watch, 
var Pebble allerede på banen. Dette forspring har gjort den lille procentdel 
af smarture meget mere populære, end nogen forventede. Nu er den seneste 
version af Pebble-uret blevet annonceret - og det har allerede slået alle 
rekorder.
</p><p><b>Kan mere end konkurrenterne<br/></b>Pebble Time er navnet på den nye model, der bringer en hel del nye 
funktioner til torvs. Strategien er uden tvivl at komme på banen, før Apple 
Watch melder sin ankomst med alle de reklametrommer, Apple kan mønstre. 
Nyhederne på Pebble Time-uret består i en ny farveskærm samt en mikrofon, så 
man kan diktere emails og sms’er direkte fra håndleddet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/ECE2544205/nu-lancerer-swatch-ogsaa-et-smartur/">Nu lancerer Swatch også et 
smartur</a></p><p>
Farveskærmen er dog blot en farveudgave af den oprindelige Pebble-skærm, 
hvilket betyder, at den stadig bruger meget lidt strøm, kan være tændt hele 
tiden og er nem at se på udendørs i dagslys. Det lave strømforbrug gør, at 
uret holder en uge på en opladning. Dertil kommer, at Pebble kan bruges med 
både Android-smartphones og iPhones. Ingen af de nuværende 
smartur-konkurrenter fra de store firmaer kan det samme.
</p><p>
Derudover er designet blevet forbedret. Uret er nu tyndere og har en metalkant 
rundt om skærmen. Remmen er nu en standard 22mm-rem, hvilket betyder, at man 
selv kan sætte en ny rem på, hvis man vil. Uret kommer i tre farver: sort, 
hvid og rød.
</p><p><b>Har allerede slået rekorder<br/></b>Pebble-urene begyndte deres eksistens på crowdfunding-websiten 
Kickstarter, hvor den første Pebble-model var den første rigtige store 
crowdfunding-succes. Folk forudbestilte massevis af ure, hvilket fik Pebble 
hurtigt på banen, og i dag kan urene også købes i almindelige butikker.
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2012879/pebble-kan-komme-til-at-stikke-en-kaep-i-apples-iwatch-hjul/">Pebble kan komme til at stikke 
en kæp i Apples iWatch-hjul</a></p><p>
Men det er intet i forhold til, hvad Pebble Time-uret netop har formået. 
Folkene bag Pebble besluttede sig for at lægge Pebble Time ud til 
forudbestilling på Kickstarter igen, så de hurtigt kunne samle midler sammen 
til at sætte uret i produktion. 
</p><p>
Pebble Time blev gjort tilgængelig for forudbestilling kl. 16 dansk tid i 
tirsdags, og på blot 17 minutter nåede Pebble-folkene deres indsamlingsmål 
på 500.000 dollar. Et kvarter senere havde de nået det dobbelte, mens Pebble 
Tine efter fire timer havde samlet 4,5 millioner dollar ind, og også 
efterfølgende er det væltet ind med penge.
</p><p><b>Lilleput konkurrerer med de store drenge<br/></b>Derudover findes der flere end 6.500 apps til Pebble-platformen, og for 
nylig blev det offentliggjort, at Pebble-urene også kunne understøtte de 
apps, der er lavet til Android Wear-smarturene. At Pebble har gjort så mange 
ting rigtigt i forhold til konkurrenterne, har gjort den lille opkomling 
utrolig populær. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2304118/tiden-er-kommet-til-det-intelligente-armbaandsur/">Tiden er kommet til det 
intelligente armbåndsur</a></p><p>
For nylig kunne folkene bag Pebble således stolt meddele, at der var blevet 
solgt en million Pebble-smarture i urets halvandetårige levetid. Til 
sammenligning anslår flere analytikere, at Android Wear-urene fra LG, 
Samsung og Motorola kun har solgt ca. 720.000 eksemplarer – til sammen. De 
har haft kortere tid at gøre det på, men har til gengæld haft langt større 
marketingsbudgetter end Pebble. 
</p><p class=" bl-elem">
Apple forventer at sælge seks millioner Apple Watch-eksemplarer i år. Hvis 
Pebble-folkene kan sælge en million eksemplarer af Pebble Time på samme tid, 
vil det være en imponerende præstation - taget i betragtning, at Apple har 
tech-verdenens største marketingsbudget. Du kan forudbestille Pebble Time <a href="https://www.kickstarter.com/projects/597507018/pebble-time-awesome-smartwatch-no-compromises" target="_blank">HER</a> 
. De første kunder får deres ur til maj. 
</p>	
</div>
</div></body></html>
