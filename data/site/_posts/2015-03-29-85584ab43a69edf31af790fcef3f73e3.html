---
layout:     post
title: 	    "Politikere vil tillade salg af museernes kulturarv"
post_author:	    
post_date:	    Sun, 29 Mar 2015 22:43:59 +0200
post_site:	    politiken.dk 
post_link:	    http://politiken.dk/kultur/ECE2609438/politikere-vil-tillade-salg-af-museernes-kulturarv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I stedet for stædigt at holde fast i, at pilespidser og flintøkser er 
uerstattelige, bør museerne kunne sælge ud af deres samlinger. Det mener de 
borgerlige partier med Venstre som bannerfører. 
</p><p>
»Det ville være en gevinst for Museumsdanmark, så samlingerne kan blive nyere 
og bredere«, siger kulturordfører Michael Aastrup Jensen, der bakkes op af 
Liberal Alliance, Dansk Folkeparti og Det Konservative Folkeparti, der ser 
en fordel i, at de slukne museumskasser kan få en økonomisk 
saltvandsindsprøjtning. 
</p><p>
»Man skal være meget forsigtig, fordi der er tale om vores kulturarv, men i et 
eller andet omfang kan man godt tillade det«, siger Lars Barfoed (K). 
</p><h3>
Jelved: »En dårlig idé«
</h3><p>
Ifølge den danske museumslov kan en genstand ikke udskilles fra en 
museumssamling - medmindre kulturministeren tillader det. Og det vil 
ministeren ikke: 
</p><p>
»Jeg mener, at det er en dårlig ide, der nærmer sig det uansvarlige. Det vil 
helt klart bryde med meningen med museerne. De skal opbevare gestande fra 
vores fortid, og det skal gøres på en måde, så de også kommer kommende 
generationer til glæde«, siger Marianne Jelved (R). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2445534/kulturarven-smuldrer-paa-museerne-men-jelved-melder-hus-forbi/">Kulturarven smuldrer på 
museerne, men Jelved melder hus forbi</a></p><p>
Ifølge Kulturstyrelsen har ingen museer søgt om tilladelse til at sælge ud. 
</p><p>
»Min oplevelse er, at museer viger tilbage fra muligheden for frasalg, fordi 
de ikke ønsker, at borgerne ændrer syn på museernes rolle i samfundet. 
Museer må ikke kunne forveksles med gallerier eller antikvitetshandlere, for 
museer er institutioner, der tjener samfundet«, siger specialkonsulent Hans 
Henrik Landert, der mener, at muligheden for salg kan skabe et nyt problem 
for museerne. 
</p><p>
»Man kan frygte, at kilderne udtørrer. Hvem vil skænke en genstand til et 
museum, hvis den risikerer at blive solgt?«. 
</p><h3>
Normal praksis i USA 
</h3><p>
Men i Folketinget breder begejstringen over ideen sig. Også til 
Socialdemokratiet. 
</p><p>
»Jeg kan godt følge ønsket, og jeg vil gerne være med til at drøfte det nøje«, 
siger kulturordfører Troels Ravn. 
</p><p>
På amerikanske museer er det normal praksis, at genstande sælges fra som en 
del af driften. 
</p><p class=" bl-elem">
Et portræt, som The Metropolitan Museum i New York solgte i 2013, fordi museet 
ikke mente, at det var noget særligt, har nu vist sig at være et originalt 
maleri af Rubens. Det forestiller angiveligt hans 12-årige datter. 
</p>	
</div>

</div></body></html>
