---
layout:     post
title: 	    "Thorning høster ris og ros på sin store dag"
post_author:	    
post_date:	    Sun, 12 Apr 2015 18:53:03 +0200
post_site:	    politiken.dk 
post_link:	    http://politiken.dk/indland/politik/ECE2624973/thorning-hoester-ris-og-ros-paa-sin-store-dag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Helle Thorning-Schmidts jubilæum som formand for Socialdemokratiet er en 
præstation. 
</p><p>
Det finder politikerkolleger, der trods uenighed med hendes politik kan 
konstatere, at den nuværende statsminister har formået at kommer blive i 
front for partiet og landet trods den modgang og modstand, hun og regeringen 
har mødt. 
</p><p>
»Det er altid flot, når en partileder kan sidde i ti år. Det må man sige«, 
siger Peter Skaarup, Dansk Folkepartis gruppeformand. Han ser det som en 
præstation, at socialdemokraternes Helle Thorning-Schmidt har været formand 
for sit parti så længe. 
</p><p><b class="ext-link">MAGASINET</b><a class="embeddedlink" href="http://politiken.dk/magasinet/interview/ECE2623931/det-danmark-thorning-kender/">Det Danmark, Thorning kender</a></p><p>
Men han ser den lange periode som et resultat af, at Thorning-Schmidt er god 
til at ryste de slag, hun får i de politiske kampe, af sig og gå videre. 
</p><p>
»Hun har udholdenhed. Det kan godt være, at hun blinker en gang, men så kører 
hun videre og smiler glad igen og ser ud som om hun ikke har taget skade. 
Det er godt klaret«, siger han. 
</p><p>
Som en af den siddende statsministers politiske modstandere hæfter han sig ved 
de valgløfter, partiet efter at have fået magten ikke sikrede gennemførelsen 
af. 
</p><p><b class="ext-link">MAGASINET</b><a class="embeddedlink" href="http://politiken.dk/magasinet/fortaelling/ECE2623988/fire-moeder-der-formede-formanden/">Fire møder der formede formanden</a></p><p>
»Det er en præstation, at det har kunnet lade sig gøre at overbevise det 
socialdemokratiske bagland om, at det ikke skulle lave et oprør, selv om de 
har tabt vælgere og ikke har gennemført den politik, de gik til valg på«, 
siger Peter Skaarup. 
</p><h3>
Støjberg: EU liver hende op 
</h3><p>
En anden politisk modstander, Venstres Inger Støjberg, giver Helle 
Thorning-schmidt et godt skudsmål, når det gælder den internationale politik 
og reaktionen på terrorangrebene i København. 
</p><p>
»Man kan mærke, der banker et stort EU-hjerte hos hende. Det elsker hun. Der 
er ægte begejstring. Jeg oplever, at man kan mærke hende der mere, end man 
kan i dansk politik«, siger Støjberg. 
</p><p>
»Og jeg synes, hun gjorde det godt omkring terrorangrebene. Der var hun, hvor 
hun skulle være, og når hun skulle være der. Hun gjorde det flot og agerede 
helt bestemt som statsminister«. 
</p><p><b class="ext-link">FOTOS</b><a class="embeddedlink" href="http://politiken.dk/fotografier/ECE2623172/forstadspigen-fra-ishoej-blev-dronning-af-borgen/">Forstadspigen fra Ishøj blev dronning af 
Borgen</a></p><p>
Til gengæld fælder Venstres politiske ordfører en anden dom over den 
socialdemokratiske formands ti år som politisk leder. 
</p><p class=" bl-elem">
»Hun gik til valg på ét og gik så i den modsatte regning. Hvis hun er stolt 
over sine resultater, er det lidt underligt, at hun ikke gik til valg på at 
gennemføre dem. Huin er rigtig god til at sige de rigtige ting på de rigtige 
tidspunkter. Problemet er at følge op på dem«, siger Inger Støjberg. 
</p>	
</div>

</div></body></html>
