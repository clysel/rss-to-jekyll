---
layout:     post
title: 	    "Ny undersøgelse blandt unge: Kvinder klarer da tøjvasken"
post_author:	    
post_date:	    Mon, 04 May 2015 08:12:34 +0200
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2653266/ny-undersoegelse-blandt-unge-kvinder-klarer-da-toejvasken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvem skal lave maden i den familie, du skal være en del af i fremtiden? Du 
eller din partner? Og hvem skal skure gulve, hente børnene i institution og 
skrue skruer i væggen? Det er 17-20-årige unge blevet spurgt om i en 
undersøgelse, som erhvervsakademiet Copenhagen Business Academy har 
foretaget. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00933/Hvem_st_ver_af__IMG_933249w.jpg" alt="" border="0"/></span></p><p>
Svarene viser, at der er langt igen, før de danske hjem er helt ligestillede. 
Det siger direktør for Kvinfo Nina Groes. For både de unge mænd og kvinder 
forventer i høj grad, at kvinderne står for rengøring, madlavning og 
børnepasning, mens mændene klarer gør det selv-arbejdet. 
</p><p>
»Det er historien, der gentager sig selv. Jeg synes, det er trist at se den 
reproduktion af kønsstereotype mønstre, vi foretager«, siger Nina Groes. 
</p><p>
Mange forventer, at arbejdet skal være ligeligt fordelt mellem begge parter. 
Men når det kommer til for eksempel tøjvask, regner 39 procent af mændene 
med, at deres kvindelige partner kommer til bunds i vasketøjet, mens også 41 
procent af kvinderne tænker, at det er en opgave, de vil tage sig af. 
</p><p>
»På mange måder er de unge bare realistiske, for deres forventninger afspejler 
den virkelighed, der er i dag. Vi ved, at kvinder stadig lægger mere tid i 
arbejde i hjemmet, og at arbejdet er fordelt på mande- og kvindeområder. 
Kvinderne tager sig af rengøring og tøjvask, mens mænd for eksempel klarer 
havearbejdet. Men jeg synes, det er skræmmende, at de unge fastholder 
hinanden i så gammeldags forestillinger om, hvad mænd og kvinder skal og 
kan«, siger Nina Groes. 
</p><p>
Hvis det stod til hende, udlignede forestillingerne om bestemte typer arbejde, 
både i hjemmet og på arbejdsmarkedet, sig mere, end det er tilfældet i dag. 
Selv om det i langt højere grad i dag er et fælles anliggende at lave mad og 
hente børn, end det var på billedet, der ledsager denne artikel, tyder 
tallene på, at der er lang vej endnu, siger hun: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2235554/koensrollerne-har-ikke-rykket-sig/">Kønsrollerne har ikke rykket 
sig </a></p><p>
»Vi har en forestilling om, at ligestilling sker i en lineær proces, og at det 
kommer af sig selv med tiden. Men når vi ser på de her tal, kan vi se, at 
det på ingen måde er selvfølgeligt, at vi bevæger os den rigtige vej. Når 
både piger og drenge har en forestilling om, at kvinderne lægger mere tid i 
hjemmet, er der rimelig stor chance for, at det kommer til at ske. Og det 
betyder, at kvinderne har mindre tid at lægge andre steder, for eksempel i 
deres arbejde«. 
</p><h3>
Fordelingen har ændret sig 
</h3><p>
Kønsforsker på RUC Karen Sjørup var en af dem, der som rødstrømpe i 1970’erne 
for alvor tog fat i ligestillingsdebatten. Siden dengang er der sket meget 
med fordelingen af husarbejdet, siger hun. 
</p><div class="art-quote article-box">
<p class="quote"/>
<blockquote>
<p class="quote-txt">
Det er bekymrende, hvis kvinderne er bedst til det kedelige som rengøring og 
tøjvask, mens mændene er bedst til at trække vin op og vende bøffer på 
grillen
</p>
<p class="sender">
Karen Sjørup, kønsforsker 
</p>
</blockquote>
</div><p>
»For en generation siden var der mange ting, der simpelthen var uværdigt for 
en mand, for eksempel at gå med barnevogn eller hænge vasketøj op. I dag er 
det ikke længere en selvfølgelighed, at det er kvindernes opgave«, siger 
hun. </p><p>
Undersøgelser viser dog, at der stadig findes en måde at organisere 
husarbejdet på, som fordeler sig efter køn. En rapport fra Aalborg 
Universitet viste i 2013, at 75 procent af kvinderne angiver, at det »næsten 
altid« eller »altid« er dem, der står for tøjvask. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2632560/vi-skal-tilbage-til-koensrollerne-paa-mine-bedsteforaeldres-tid/">Vi skal tilbage til 
kønsrollerne på mine bedsteforældres tid</a></p><p>
Mens kvinder typisk tager sig af opgaver, der er bundet til en bestemt tid, 
for eksempel at hente børn og vaske tøj, klarer mænd opgaver, som kan 
udskydes til weekenden eller ferie, for eksempel at bygge carport eller slå 
græs. 
</p><p class=" bl-elem">
»Selvfølgelig fordeler man i et parforhold arbejdet imellem sig, så man ofte 
gør det, man er bedst til og har mest lyst til. Men det er bekymrende, hvis 
kvinderne er bedst til det kedelige som rengøring og tøjvask, mens mændene 
er bedst til at trække vin op og vende bøffer på grillen. Så vil mændene 
lave det, der indeholder prestige, mens kvinderne laver det usynlige, som 
man kun bemærker, når det ikke bliver gjort, og hjemmet er beskidt, og der 
ikke er mere rent tøj«, siger Sjørup. 
</p>	
</div>

</div></body></html>
