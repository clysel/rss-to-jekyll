---
layout:     post
title: 	    "17-årige dømmes for at dele nøgenfotos af unge kvinder"
post_author:	    
post_date:	    Fri, 17 Apr 2015 16:52:46 +0200
post_site:	    politiken.dk 
post_link:	    http://politiken.dk/indland/ECE2632753/17-aarige-doemmes-for-at-dele-noegenfotos-af-unge-kvinder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To mænd på 17 år har i Retten i Nykøbing Falster fået betingede 
fængselsstraffe for at have udbredt nøgenbilleder af unge kvinder.
</p><p>
De to 17-årige havde samlet cirka 60 billeder af teenagepiger i en elektronisk 
pdf-fil på 18 sider, der blev kaldt for 'Bitch Bible'.
</p><p>
De nu dømte mænd gjorde derefter filen tilgængelig for et større antal 
personer, skriver Sydsjællands og Lolland-Falsters Politi i en 
pressemeddelelse.
</p><p>
Ifølge politiet spredte billederne sig herefter eksplosivt, især på 
ungdomsuddannelser og -institutioner.
</p><p>
I flere tilfælde havde de unge kvinder på billederne selv sendt fotos af sig 
selv til unge mænd i rent private sammenhænge - blandt andet via det sociale 
medie Snapchat. Herefter har modtageren gemt billedet.
</p><p>
»Det er øjensynligt en opfattelse hos mange unge, at når man først har 
modtaget et sådant foto, så kan man offentliggøre det uden strafferetslige 
konsekvenser. Men sådan fungerer det altså ikke«.
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/ECE2422485/norske-drenge-katalogiserer-noegen-snaps-af-unge-piger/">Norske drenge katalogiserer 
'nøgen-snaps' af unge piger </a></p><p>
»Det er uberettiget videresendelse af fotos og i visse tilfælde 
blufærdighedskrænkelse«, lyder det fra politiet.
</p><h3>
Advarer mod at sende nøgenbilleder
</h3><p>
De to mænd fik henholdsvis 14 og 30 dages betinget fængsel. Den ene blev også 
dømt for at krænke kvindernes blufærdighed.
</p><p>
Anklagerfuldmægtig Kristine Thorndahl advarer kvinder mod overhovedet at sende 
intime billeder til nogen.
</p><p>
»Lad være med at sende private billeder, I ikke vil se på internettet. Det er 
umådeligt svært at kontrollere. Så tænk jer om, før I sender eller på anden 
måde deler et billede af jer selv«.
</p><p><b class="ext-link">EMMAS NØGENBILLEDER BLEV SPREDT </b><a class="embeddedlink" href="http://politiken.dk/indland/ECE2588185/ung-feminist-det-er-ret-stramt-at-vaere-kvinde-i-danmark/">Ung 
feminist: »Det er ret stramt at være kvinde i Danmark«</a></p><p>
»Det drejer sig blot om et enkelt klik, før vores privatliv bliver udstillet 
til offentligt skue«, siger hun i pressemeddelelsen.
</p><h3>
Viborg-mappen
</h3><p>
Fænomenet med at dele nøgenbilleder af for eksempel sin ekskæreste er ikke 
helt nyt og kaldes 'hævnporno'.
</p><p>
I Danmark er det mest kendte eksempel 'Viborg-mappen', som er delt tusindvis 
af gange og indeholder intime billeder af piger helt ned til 13 år.
</p><p>
Tidligere på måneden blev en 28-årig amerikaner idømt 18 års fængsel i USA for 
at have drevet en hjemmeside, hvor mænd kunne offentliggøre nøgenbilleder af 
deres ekskærester.
</p><p><b class="ext-link">LÆS DEBATINDLÆG </b><a class="embeddedlink" href="http://politiken.dk/debat/profiler/karendich/ECE2577117/noegenfotos-paa-nettet-er-altsaa-ikke-pigernes-ansvar/">Nøgenfotos på nettet er 
altså ikke pigernes ansvar</a></p><p class=" bl-elem">
Ville kvinderne have billederne fjernet, blev de afkrævet pengebeløb på op til 
2.400 kroner.
</p>	
</div>

</div></body></html>
