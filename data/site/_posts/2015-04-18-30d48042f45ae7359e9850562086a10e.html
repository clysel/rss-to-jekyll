---
layout:     post
title: 	    "Riskær: Partiledelsen har fået mig til at takke nej"
post_author:	    
post_date:	    Sat, 18 Apr 2015 16:28:04 +0200
post_site:	    politiken.dk 
post_link:	    http://politiken.dk/indland/politik/ECE2633789/riskaer-partiledelsen-har-faaet-mig-til-at-takke-nej/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kort tid efter, at Klaus Riskær Pedersen fik tilbudt en opstilling som 
folketingskandidat for Kristendemokraterne i Københavns storkreds, mødte det 
heftig kritik fra partiets øverste ledelse.
</p><p>
Og det er da også kritikken fra flere dele af partiet, som har fået 
erhvervsmanden til at takke nej til tilbuddet.
</p><p>
»Grunden til, at jeg har sagt nej tak, er, at al politik drejer sig om 
anstændighed og troværdighed«.
</p><p>
»Når jeg får en invitation og bagefter bliver undsagt af en del af partiet, så 
rejser det alvorlig tvivl om, hvorvidt det, jeg lover, kan gennemføres«.
</p><p>
»Og det vi være uanstændigt«, siger Klaus Riskær Pedersen til Ritzau.
</p><h3>
»Det er simpelthen utroværdigt, når man kender min livsstil«
</h3><p>
Det andet punkt, fortsætter han, er troværdigheden. Han kan ikke se sig selv i 
en situation, hvor han skulle gå ud til unge, københavnske vælgere og sige, 
at han er imod fri abort eller arbejder for et parti, som er imod det.
</p><p>
»Det er simpelthen utroværdigt, når man kender min livsstil, og den måde jeg 
har levet på hele mit liv. Det er forskellen mellem det liv, jeg har levet, 
den jeg er, og det parti jeg skulle have repræsenteret«.
</p><p>
» Der ville have opstået nogle problemer med troværdigheden, som også ville 
gøre min politik utroværdig. Derfor mener jeg ikke, at jeg kan tage imod 
invitationen«, siger Klaus Riskær Pedersen.
</p><p>
Han fortæller selv, at han har været i kontakt med flere politiske partier - 
blandt andet det nyoprettede parti Alternativet, som han blev ekskluderet 
fra.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/politik/ECE2633708/riskaer-dropper-opstilling-for-kristendemokraterne/">Riskær dropper opstilling for 
Kristendemokraterne</a></p><p>
Samlet set kalder Klaus Riskær Pedersen kontakten med partierne for 'en 
lidt blandet fornøjelse'.
</p><p>
I forhold til fremtiden ligger det ikke lige for med endnu et politisk forsøg. 
Men en lille åbning er der alligevel, fortæller han.
</p><p>
»Det er klart, at jeg nok ville overveje det, hvis jeg en dag fik en 
henvendelse fra Socialdemokratiet eller Konservative, og de sagde: 'Klaus, 
det, du laver, må du gerne få lov til at arbejde med hos os'«.
</p><p>
»Men det kræver en helt anden og mere professionel tilgang, end jeg har 
oplevet med Kristendemokraterne«.
</p><p class=" bl-elem">
» Lige nu er jeg ude af politik. Det er 100 procent sikkert, at jeg ved dette 
folketingsvalg kommer til at stå udenfor. Det kommer ikke på tale, at jeg 
stiller op for nogen«, siger Klaus Riskær Pedersen.
</p>	
</div>

</div></body></html>
