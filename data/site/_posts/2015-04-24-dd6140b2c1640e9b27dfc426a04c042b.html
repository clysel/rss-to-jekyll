---
layout:     post
title: 	    "Unik tværfaglighed i Nordhavns energiprojekt"
post_author:	    71978
post_date:	    Fri, 24 Apr 2015 09:05:43 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/unik-tvaerfaglighed-i-nordhavns-energiprojekt-3040
---
<html><body><div><section class="body">
			<p><figure class="plugin full"><img src="http://karriere.jobfinder.dk/sites/karriere/files/styles/article_inline/public/etf_artikeltop.png?itok=ojFU8XsJ" alt=""/></figure></p>
			<p>Som om det ikke var nok, at fremtidens el og varme skal være vedvarende, bygningerne energieffektive, og transportmidlerne CO2-neutrale, så skal det hele også tænkes sammen i ét intelligent, fleksibelt og optimeret system.</p>
			<p>Hvordan man kan gøre det, skal demonstreres af forsknings- og  demonstrationsprojektet EnergyLab Nordhavn, der skydes i gang på tirsdag med deltagelse af blandt andre klima-, energi- og bygningsminister Rasmus Helveg Petersen (R).</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Tid til at få en ny chef? Se, hvem der mangler folk på Jobfinder.</a></p>
			<p>Bag projektet, der ledes af DTU, står et konsortium af aktører fra myndigheder, industri, forsyningsselskaber og videninstitutioner – blandt dem rådgiveren Balslev, der skal lede ‘den intelligente bygning’, som er en af projektets ni såkaldte arbejdspakker.</p>
			<p><figure class="plugin right zoomable"><img data-original-image="http://karriere.jobfinder.dk/sites/karriere/files/bo_memhave.jpg" src="http://karriere.jobfinder.dk/sites/karriere/files/styles/w1120_media_right/public/bo_memhave.jpg?itok=FUOIn3MF" alt=""/><figcaption> Administrende direktør i Balslev, Bo Memhave. (Foto: Peter Sørensen) </figcaption></figure></p>
			<p>Balslev selv kalder deltagelsen i EnergyLab-projektet en unik mulighed for at vise, hvad de rådgivende danske ingeniører kan:</p>
			<p>»Vi investerer penge i det her af mange årsager. Én af dem er selvfølgelig, at vi ser et stort vækstpotentiale i rådgivning inden for intelligent og bæredygtig energi,« siger administrerende direktør i Balslev Bo Memhave.</p>
			<p>Særligt forventer Balslev, at der i fremtiden bliver stor international efterspørgsel på dansk rådgivning og viden om bæredygtig energi – et område, hvor Danmark er foregangsland.</p>
			<p>»Vi bor et sted, hvor energi og miljø fylder meget på dagsordenen. Der er mange penge til forskning inden for området, og vi brænder for bæredygtighed i Danmark. Det bringer os på forkant,« siger Bo Memhave.</p>
			<h2>Fremtiden kræver helikopterblik</h2>
			<p>Ud over den kontante investering i fremtiden ser Balslev også projektet som en mulighed for at uddrage masser af ny viden og erfaring, som kan tages med videre i andre projekter.</p>
			<p>»Og så bruger vi det selvfølgelig til at motivere og efteruddanne vores medarbejdere. Det er nyt, det er spændende, og der er mange teknologier og tværfaglig viden i spil,« siger Bo Memhave.</p>
			<p>Hvor den rådgivende ingeniør før i tiden havde en forudbestemt måde at gøre tingene på, når det gjaldt eksempelvis løsninger inden for energi, skal han/hun i fremtiden lære at håndtere mange energiformer i det samspil, som fremtiden dikterer, mener Bo Memhave:</p>
			<p>»Det kræver et helikopterblik, som de unge studerende og nyuddannede har, men som for os andre kræver en smule efteruddannelse,« siger han.</p>
			<p>Over den fireårige periode, Energy­Lab løber, vil der konstant være mellem 8 og 14 medarbejdere fra Balslev tilknyttet projektet,  og samlet set forventer virksomheden, at fem til otte procent af medarbejderstaben bliver involveret.</p>
			<h2>Fra forsøg til virkelighed</h2>
			<p>Selvom EnergyLab Nordhavn går under betegnelsen forsknings- og demonstrationsprojekt, er det ifølge Bo Memhave snarere det sidste end det første, der kommer til udtryk med projektet.</p>
			<p><aside class="plugin right box">
			   Energylab Nordhavn</aside></p>
			<ul>
			<li>Målet med det fireårige projekt EnergyLab Nordhavn er at udvikle innovative nye forretningsmodeller, nye energiteknologier og intelligente driftsløsninger, der vil kunne anvendes i fremtidens bæredygtige, tæt­befolkede lavenergibyer verden over.   </li>
			<li>Projektet ledes af DTU, der samarbejder med et konsortium bestående af Københavns Kommune, Hofor, Dong Energy, By og Havn, ABB, Bals­lev, CleanCharge, Metro Therm, Glen Dimplex og PowerLab-faciliteterne.  </li>
			<li>Budgettet er på 129 mio. kr. Heraf kommer 77 mio. kr. fra EUDP-støtte; resten stiller aktørerne selv med.</li>
			</ul>
			<p>
			</p>
			<p>»Der er ikke længere tale om et ‘lab’. Tværtimod. For mange af os aktører handler det om at flytte viden fra forsøgsbasis til virkelighed og bruge den erfaring, vi har taget med os fra andre projekter over de seneste fem-seks år,« siger Bo Memhave og understreger, at der selvfølgelig vil være forsknings- og forsøgsprojekter med blandt andet elbiler i EnergyLab Nordhavn.</p>
			<p>Balslev har tidligere deltaget i mindre projekter, der ligner det i Nordhavn. Et af dem er forskningsprojektet iPower, hvor virksomheden sammen med blandt andre DTU, har testet intelligent forbrug af energi.</p>
			<p>Det særlige ved EnergyLab Nordhavn er, at der er tale om et projekt i fuldskala. Alle beboere og virksomheder i bydelen er med, og der bliver dermed rig mulighed for at opsamle masser af data om beboernes forbrugsmønstre, som kan bruges til intelligent optimering af deres energiforbrug – uden at gå på kompromis med komfort. Altså ‘den intelligente bygning’.</p>
			<p>»Det her projekt er et af de første store skridt ned ad den vej, Danmark skal gå mod diverse klimamål i 2020, 2025, 2050 og så videre,«  siger Bo Memhave.</p>
			<h2>Internationalt udstillingsvindue</h2>
			<p>For København lyder ambitionen at blive verdens første CO2-neutrale hovedstad allerede i 2025, og den nye bydel i Nordhavn er spydspidsen i den idé.</p>
			<p>I løbet af de næste 50 år bliver Nordhavn udbygget som et bæredygtigt byområde med 40.000 nye beboere og samme antal nye arbejdspladser.</p>
			<p>»Det betyder også, at EnergyLab Nordhavn bliver et internationalt udstillingsvindue for os aktører,« siger Bo Memhave.</p>
			<p><strong>Engineer the future</strong> <em>er en alliance af organisationer, virksomheder og uddannelsessteder med Ingeniøren som mediepartner. ETF skal synliggøre den værdi teknologi skaber for Danmark. Artiklen er sponsoreret af ETF. Læs andre artikler om danske ingeniører og teknologieksperter på</em> <a href="http://ing.dk/engineer-the-future">ing.dk/etf</a></p>
		</section>
		  </div></body></html>
