---
layout:     post
title: 	    "Rekord: Flypriser på oversøiske rejsemål er de laveste i fem år"
post_author:	    
post_date:	    Fri, 10 Apr 2015 10:32:18 +0200
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2620825/rekord-flypriser-paa-oversoeiske-rejsemaal-er-de-laveste-i-fem-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Planlægger du at rejse langt i år, kan du netop nu være heldig at finde uhørt 
billige priser på flybilletter til destinationer i Nordamerika, Mellemøsten, 
det sydlige Afrika, Asien eller Australien. 
</p><p>
Det afslører en måling fra Dansk Flyprisindeks, der viser at gennemsnitsprisen 
til 10 udvalgte oversøiske rejsemål lige nu er de billigste siden 2011. 
</p><p>
I 2011 kostede den gennemsnitlige billet til Bangkok, Beijing, Dubai, 
Johannesburg, Los Angeles, Mexico City, New York, Rio de Janeiro, Sydney 
eller Tokyo 5.097 kroner. I dag er prisen 3.823 kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2591499/her-er-verdens-bedste-lufthavne-2015/">Her er verdens bedste 
lufthavne 2015</a></p><p>
Ole Stouby, direktør for Travelmarket.dk, der udgiver Dansk Flyprisindeks, 
forklarer situationen således: 
</p><p>
»De oversøiske rejser har nået et billigt niveau, fordi konkurrence mellem 
flyselskaber er meget hård. Der er mange ledige sæder på flyene og man 
sætter priserne ned til et leje, der er meget attraktive for forbrugerne«. </p><p>
Den situation ses mest tydeligt på rejser til USA, hvor returpriser på mellem 
2.500 og 3.000 kroner med hæderkronede selskaber, har været hverdag det 
sidste års tid. Blandt andet fordi flyselskabet Norwegian er gået ind på 
markedet med meget lave priser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2601968/norwegian-aabner-tre-nye-langdistanceruter-fra-koebenhavn/">Norwegian åbner tre nye 
langdistanceruter fra København</a></p><p>
Det norske selskab flyver også fra København til Bangkok, men her er priserne 
ikke faldet på samme voldsomme måde. Og det endda selv om selskaber fra 
Mellemøsten også satser på Asien med billige billetter. Men priser a la USA 
skal nok komme, mener Ole Stouby. Blandt andet peger gårsdagens nyhed fra 
Emirates om, at det Dubai-baserede selskab vil flyve med verdens største 
passagerfly mellem København og Dubai fra december, i den retning. 
</p><p>
»Det vil give endnu billigere priser til både Dubai og destinationer i 
Fjernøsten. Sikke en kapacitet, der rulles ud. Jeg forventer, at du inden 
for et års tid kan få billetter til Bangkok til 2.500 kroner retur«. 
</p><p>
Ole Stouby mener generelt ikke, at flybilletter til langdistanceruter har 
fundet det laveste niveau endnu. 
</p><p>
»På de oversøiske ruter er der stadig noget af tage af i takt med, at 
konkurrencen intensiveres. Jeg tror, at vi kommer til at se returbilletter 
til New York på under 2.000 kroner«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2370429/priskrig-paa-new-york-rute-flybilletter-koster-nu-under-2700-kroner/">Priskrig på New York-rute: 
Flybilletter koster nu under 2.700 kroner</a></p><p>
Politiken har fundet syv udvalgt langdistancerejser inden for det næste halve 
år. Der er taget udgangspunkt i afgange, hvor der højst er et stop med et 
acceptabelt antal timers ventetid eller direkte flyvninger.<br/></p><p><i class=" bl-elem">Priserne er fundet på Travelmarket.dk torsdag 9. april mellem klokken 10-12 
og er returrejser for én person. Politiken tager forbehold for udsolgte 
afgange og ændrede priser. </i></p><p class=" bl-elem"><i class=" bl-elem">Dansk Flyprisindex udgives hver fjerde uge af rejsesøgemaskinen 
travelmarket.dk og er baseret på en oversigt over de billigste 
returflybilletter til de 10 mest populære europæiske og oversøiske 
destinationer.</i></p>	
</div>

</div></body></html>
