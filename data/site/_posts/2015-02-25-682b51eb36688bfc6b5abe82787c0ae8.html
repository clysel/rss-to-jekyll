---
layout:     post
title: 	    "Charlie Hebdo er tilbage - og de freder ingen "
post_author:	    
post_date:	    Wed, 25 Feb 2015 14:11:22 +0100
post_site:	    politiken.dk 
post_link:	    http://politiken.dk/udland/ECE2562446/charlie-hebdo-er-tilbage---og-de-freder-ingen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der var ikke stormløb på kioskerne, da det nye nummer af Charlie Hebdo kom på 
gaden i dag, og det er både kioskejere og redaktionen glad for. 
</p><p>
»De kommer helt sikkert af med de 2,5 millioner, som er trykt denne gang«, 
siger en af kioskdamerne på Gare du Nord i Paris. »Der er stadig stor 
interesse for Charlie, men nu begynder det at blive hverdag«, siger hun. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Charlie_Hebdo_forsi_916153w.jpg" alt="" border="0"/><span class="caption"><span class="f-img-caption">Udkommet. 
</span>Forsiden af det senesten nummer af Charlie Hebdo, der udkommer i dag. Foto: PR-foto</span></span>
Muhammed figurerer ikke på forsiden i modsætning til det nummer, som udkom kun 
en uge efter attentatet, der kostede otte medarbejdere livet. Men han dukker 
helt sikkert op igen. 
</p><p>
»Vi provokerer ikke for provokationens skyld. Men vi siger og tegner alt det, 
vi har på sinde«, siger den nye chefredaktør Riss. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2548259/fransk-avis-rydder-forsiden-i-morgen-vi-er-danskere/">Fransk avis rydder forsiden: 
»Vi er danskere«</a></p><h3>
Terror i København 
</h3><p>
Han og de øvrige havde gerne set et nummer uden henvisninger til Muhammed 
eller terrorisme. 
</p><p>
Men begivenhederne i København viser, at attentatet på Charlie Hebdo, mordene 
på politibetjente og vagter samt gidseltagningen i et jødisk supermarked 
ikke var en isoleret handling, skriver Riss i bladets leder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2550872/medier-overvejer-muhammed-artikler-noeje/">Medier overvejer 
Muhammed-artikler nøje</a></p><p>
Han retter et angreb mod de 'pseudo-intellektuelle', som beskylder Charlie 
Hebdo for at hælde benzin på et flammende bål. 
</p><p>
»De jødiske ofre i Hyper Cacher eller i København havde ikke lavet 
karikaturtegninger af Muhammed. Men de blev myrdet alligevel«, skriver han. 
</p><p>
»Angrebene i Paris og København viser, at der endnu vil gå tid, og at der 
stadig skal udgydes blod, før alle religioner accepterer demokratiske 
rammer, som man ikke kan forhandle om«. 
</p><h3>
Ingen respekt for autoriteter 
</h3><p>
Ligesom tidligere har Charlie Hebdo ikke den ringeste respekt for autoriteter, 
og det bliver meldt klart ud. 
</p><p>
»Så kører det igen«, står der på forsiden af nummer 1179, som er det andet 
efter dramaet, og på forsiden halser en præst, tidligere præsident Nicolas 
Sarkozy, Marine Le Pen fra det indvandrerfjendske parti Nationalfronten, 
premierminister Manuel Valls og horden af medier efter en hund med bladet 
Charlie Hebdo i munden. 
</p><p>
Politisk er linjen også klar. 
</p><p>
»Syriza er Europas fremtid«, lyder en overskrift om det græske 
venstrefløjsparti Syriza, og Charlie Hebdo bringer et stort interview med 
den græske finansminister Yanis Varoufakis illustreret af en tegning af et 
tæskehold, som er klar til at gå til angreb på grækerne. 
</p><h3>
Skarpt bevogtet 
</h3><p>
Der er fortsat masser af karikaturer. Nogle tegnere er nye, men ifølge flere 
medarbejdere står deres kolleger ikke i kø for at arbejde for Charlie Hebdo. 
</p><p>
»Mange er bange, og det kan man godt forstå«, siger en af tegnerne. Flere vil 
gerne bidrage til bladet - men de nægter at komme til redaktionsmøder som 
det, der endte med massakren. 
</p><p>
Chefredaktør Riss er omgivet af politi 24 timer i døgnet. »Det er en 
belastning, men man vænner sig til det«, siger han til radiostationen France 
Inter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2548760/udenlandske-aviser-antisemitisme-sover-let/">Udenlandske aviser: 
Antisemitisme sover let</a></p><p>
Han og den øvrige redaktion er installeret i nye lokaler, hvor sikkerheden i 
og omkring bygningen er optimal. Interview finder systematisk sted på cafeer 
i nærheden - stadig under politibeskyttelse. 
</p><p>
Diskretion er kodeordet, når de mest centrale medarbejdere bevæger sig rundt 
mellem deres forskellige arbejdspladser i byen. 
</p><h3>
Charlie har penge 
</h3><p>
Det kender de også til. Det nye er, at Charlie Hebdo har penge. De har faktisk 
så mange, at det kan blive et problem. 
</p><p>
Salget af det foregående særnummer med et oplag på syv millioner indbragte 
godt 52 millioner kr. Derudover har 24.500 enkeltpersoner og foreninger 
givet bladet knap 14 millioner kr., og Google har for eksempel skænket 1,8 
millioner kr. 
</p><p>
»Det er helt nyt, at vi råder over så utrolige summer. Men vi skal stadig og 
altid huske på, at vi er en lille avis. Penge skaber ikke talent«, sagde 
Riss forleden til flere medier. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2530375/reportage-fra-fransk-tegneseriefestival-vi-overgiver-os-aldrig/">Reportage fra fransk 
tegneseriefestival: Vi overgiver os aldrig</a></p><p>
Bladet, der før attentatet havde omkring 8.000 abonnenter, har nu over 
200.000, og det giver helt nye udfordringer. 
</p><h3>
På arbejde igen 
</h3><p>
Ifølge redaktøren Gérard Biard vil bidrag i form af gaver blive fordelt til 
familierne til de 18 ofre for attentaterne i Paris. Fordelingen tager 
bladets jurister sig af, men redaktionen skal også afklare de kommende 
ejerforhold - for flere af de hidtidige ejere omkom ved attentatet. 
</p><p>
Det er hverdag igen, siger flere af medarbejderne, selvom de ved, at intet 
bliver som før. Men de lader som om. Tegneren Luz udtrykte det på denne 
måde, da redaktionen tidligere på ugen lagde sidste hånd på det nye nummer. 
</p><p class=" bl-elem">
»Vi er lidt deprimerede, for nu skal vi til for alvor at gå på arbejde igen«. 
</p>	
</div>
</div></body></html>
