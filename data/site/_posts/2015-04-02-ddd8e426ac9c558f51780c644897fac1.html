---
layout:     post
title: 	    "Børns Vilkår advarer mod app"
post_author:	    
post_date:	    Thu, 02 Apr 2015 22:31:08 +0200
post_site:	    politiken.dk 
post_link:	    http://politiken.dk/indland/ECE2615310/boerns-vilkaar-advarer-mod-app/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Din farfar og storebror fortjente at dø«. 
</p><p>
Beskeder som denne har en 15-årig pige i 8. klasse modtaget gennem det sociale 
medie Ask.fm. 
</p><p>
Hendes omtalte familiemedlemmer er afgået ved døden, og da man på Ask.fm kan 
sende beskeder anonymt, ved hun ikke, hvem de er fra. 
</p><div class="art-quote article-box">
<p class="quote"/>
<blockquote>
<p class="quote-txt">
Det går lige i hjertet på et barn, når de ikke ved, hvem der har sendt 
beskederne
</p>
<p class="sender">
Bente Boserup, chef for børnetelefonen 
</p>
</blockquote>
</div><p>
Især anonymiteten er skyld i den grove tone på det populære Ask.fm, som unge 
typisk bruger via en app på deres mobiltelefon eller tablet.</p><p>
Det mener både Red Barnet og Børns Vilkår. De vurderer, at digital mobning 
eskalerer på det omdiskuterede medie, der i England er blevet sat i 
forbindelse med flere teenageres selvmord. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE1866322/mobning-er-psykisk-gruppevoldtaegt/">Mobning er psykisk 
gruppevoldtægt </a></p><p>
Hos Børns Vilkår anbefaler man de unge helt at droppe Ask.fm, siger chef for 
børnetelefonen Bente Boserup: 
</p><p>
»Det går lige i hjertet på et barn, når de ikke ved, hvem der har sendt 
beskederne. De kan kigge rundt på deres klassekammerater og være usikre på, 
hvem de kan stole på«. 
</p><h3>
En mobbe-app 
</h3><p>
Ask.fm har eksisteret siden 2010 og har 150 millioner brugere globalt. Hvor 
mange der er danske, vil Ask.fm ikke oplyse, men netværket er »eksploderet« 
blandt danske teenagere i løbet af den seneste måned, siger Jon K. Lange, 
der er seniorrådgiver i Red Barnet og foredragsholder i digital mobning. 
</p><div class="art-quote article-box">
<p class="quote"/>
<blockquote>
<p class="quote-txt">
Appen har ry som en mobbe-app og er mere voldsom end andre sociale medier, 
fordi man ikke skal stå til regnskab
</p>
<p class="sender">
Jon K. Lange, seniorrådgiver i Red Barnet 
</p>
</blockquote>
</div><p>
»Det er helt klart en app, der volder problemer i øjeblikket. Appen har ry som 
en mobbe-app og er mere voldsom end andre sociale medier, fordi man ikke 
skal stå til regnskab«, siger Jon K. Lange.</p><p>
Han fortæller, at Red Barnet flere gange har spurgt Ask.fm, om de sammen 
skulle udarbejde vejledninger mod mobning, men uden at få svar. »Jeg har 
selv mødt nogle engelsktalende medarbejdere i Ask.fm, og det er helt 
tydeligt, at det ikke er børnenes beskyttelse, de har i fokus. Det handler 
om at tjene penge«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE1875524/16-kvinder-sagsoeger-haevnporno-site/">16 kvinder sagsøger 
hævnporno-site</a></p><p>
Ask.fm afviser kritikken, med henvisning til at der på deres hjemmeside er 
vejledning for god opførsel. Desuden har firmaet ansat personale til at 
spore ondskabsfulde beskeder, siger Ask.fm’s kommunikationsafdeling i London 
i en mail: 
</p><p class=" bl-elem">
»Det er vores opgave at udrydde mindretallet af dårlig opførsel, men samtidig 
vores opgave at opretholde anonymiteten, som bliver brugt utroligt positivt 
af det overvældende flertal«. 
</p>	
</div>

</div></body></html>
