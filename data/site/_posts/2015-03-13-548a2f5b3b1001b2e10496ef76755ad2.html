---
layout:     post
title: 	    "Nyt EU-krav giver mere økonomiske biler"
post_author:	    
post_date:	    Fri, 13 Mar 2015 08:32:50 +0100
post_site:	    politiken.dk 
post_link:	    http://politiken.dk/forbrugogliv/biler/ECE2584474/nyt-eu-krav-giver-mere-oekonomiske-biler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Udtryk som NOx, SCR og AdBlue sælger næppe mange nye biler. Så går det nok 
bedre med udtrykket »kører længere på literen end før«. 
</p><p>
Og det er da da også den kvalitet, Citroën vil slå på, når modeller med nye 
Euro 6-godkendte motorer kommer på markedet om kort tid. 
</p><h3>
EU skærper konstant kravene 
</h3><p>
EU stiller til stadighed krav om færre og færre skadelige stoffer i bilernes 
udstødning, og fra 1. september er det reglerne i Euro 6, der skal 
overholdes. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/ECE2539543/et-forkert-greb-paa-tanken-kan-koste-30000-kr/">Et forkert greb på tanken kan 
koste 30.000 kr. </a></p><p>
PSA-koncernen i Frankrig, der bygger både Citroën og Peugeot, har i den 
anledning givet begge bilmærkers dieselmotorer en ren radikal ombygning. Det 
medfører, at de nu er så rene, som EU kræver, og en god sidegevinst for 
bilkøberne er, at dieselmodellerne er blevet mere økonomiske. 
</p><p>
Faktisk ser den nye Citroën C3 BlueHDi 100 SGS ud til at sætte rekord med et 
forbrugstal på 33,3 km/l. D de tidligere versioner kom ikke over 30 km/l i 
officielt forbrugstal, som kan være svære at opnå i hverdagstrafik. 
</p><h3>
Venter flere solgte dieselbiler 
</h3><p>
Den nye dieselmotor har 100 hestekræfter, masser af udstyr, en årlig 
ejerafgift på 120 kroner og skal sælges for 150.000 kroner. 
</p><p>
»Når det gælder C3, sælger vi i øjeblikket 50/50, når det gælder fordelingen 
mellem benzin og diesel. Men med denne nye model håber vi at øge 
dieselandelen«, siger Peter Larsen, brand manager hos Citroën. De fleste 
bilmærker har ellers oplevet et markant fald i antallet af solgte 
dieselbiler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2528045/biltest-citron-byder-paa-nyskabelse-i-komfortens-tegn/">Biltest: Citroën byder på 
nyskabelse i komfortens tegn </a></p><p>
Hos Citroën og søstermærket Peugeot vil Euro 6-kravene medføre nye vaner hos 
ejerne. Der skal nemlig tilsættes et særligt middel, Adblue, for at 
udstødningssystemet arbejder optimalt. Det koster omkring 10 kroner per 
liter. 
</p><p class=" bl-elem">
»Vi ønsker, at man skal kunne køre 20.000 kilometer mellem hver optankning af 
Adblue. Derfor er der en separat tank på 17 liter til Adblue. Bilen siger 
selv til, når der er 2.000 kilometer til en tom Adblue-tank«, forklarer 
François Galliot, chefingeniør for Euro 6-motorer i PSA-koncernen, på et 
pressemøde i København. 
</p>	
</div>
</div></body></html>
