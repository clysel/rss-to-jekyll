---
layout:     post
title: 	    "Wozniackis samarbejde med spansk træner er sat i bero"
post_author:	    
post_date:	    Sat, 09 May 2015 12:31:00 +0200
post_site:	    politiken.dk 
post_link:	    http://politiken.dk/sport/ECE2662401/wozniackis-samarbejde-med-spansk-traener-er-sat-i-bero/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Caroline Wozniacki tilknyttede før grussæsonen den tidligere tennisstjerne og 
grusspecialist Arantxa Sánchez Vicario som træner til og med French Open.
</p><p>
Men nu er det samarbejde foreløbig bragt til ophør.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/tennis/ECE2652939/wozniacki-uddeler-aeg-i-sejr-i-madrid/">Wozniacki uddeler æg i sejr i 
Madrid</a></p><p>
»Samarbejdet er blevet sat i bero«, siger Caroline Wozniackis 
rådgiver Mikkel Nissen til BT.
</p><p>
Wozniacki har haft succes i denne sæson på grus, der ellers ikke er danskerens 
foretrukne underlag.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/tennis/ECE2644292/se-de-smaa-ting-der-gjorde-udfaldet-i-wozniackis-finale/">Se de små ting, der gjorde 
udfaldet i Wozniackis finale</a></p><p>
Ved turneringerne i Stuttgart og Madrid har Arantxa Sánchez Vicario dog ikke 
været ved hendes side.
</p><p>
»I det tidlige forår arbejdede de sammen et par uger i Miami. Men Sánchez er 
bakket ud af aftalen, da hun ikke kunne få tingene med al rejseriet til 
turneringerne og familielivet til at hænge sammen«, siger Mikkel 
Nissen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/tennis/ECE2624614/wozniacki-skal-have-tidligere-spansk-es-som-traener/">Wozniacki skal have tidligere 
spansk es som træner</a></p><p>
Caroline Wozniacki har tidligere haft adskillige trænere, men hver gang er det 
endt med, at hun er vendt tilbage til at have sin far, Piotr Wozniacki, som 
træner.
</p><p>
Denne gang er det altså Arantxa Sánchez Vicario, der har valgt at sætte 
samarbejdet på hold, men det er ikke sikkert, at hun er færdig med danskeren.
</p><p>
»Når denne sæson er slut, er det aftalen, at de sætter sig ned og lægger en 
plan. Håbet er, at et samarbejde på mere permanent plan kan blive igangsat 
fra næste års begyndelse«, siger Mikkel Nissen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/tennis/ECE2173433/evighedsmaskinen-er-i-sin-75-finale/">Evighedsmaskinen er i sin 75. 
finale</a></p><p>
Caroline Wozniacki nåede frem til finalen ved turneringen i Stuttgart, mens 
hun torsdag tabte i kvartfinalen i Madrid.
</p><p class=" bl-elem">
Senere i maj skal danskeren være med ved grand slam-turneringen French Open i 
Paris.
</p>	
</div>

</div></body></html>
