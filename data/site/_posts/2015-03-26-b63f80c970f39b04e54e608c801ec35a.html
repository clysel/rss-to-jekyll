---
layout:     post
title: 	    "Musikredaktør: Kendrick redder Roskildes ære"
post_author:	    
post_date:	    Thu, 26 Mar 2015 10:15:22 +0100
post_site:	    politiken.dk 
post_link:	    http://politiken.dk/ibyen/koncert/ECE2604454/musikredaktoer-kendrick-redder-roskildes-aere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Roskilde Festival har i dag offentliggjort superhotte Kendrick Lamar som et af 
de absolutte hovednavne. 
</p><p>
Den amerikanske rapper slutter sig dermed til Paul McCartney, Disclosure, 
Florence &amp; The Machine, Muse og Pharrell Williams i toppen af 
Roskilde-plakaten. 
</p><p>
»Kendrick Lamar redder dagen for Roskilde Festival. Ingen er mere brandvarm 
lige nu end den lille fyr, der i sidste uge udgav et mesterværk 'To Pimp A 
Butterfly'. Han omdefinerer ganske enkelt hiphop. Men hans navn lyser også 
op, så det skærer i øjnene på en plakat, der ikke lige frem eksploderer med 
stærke navne i toppen«, lyder Politikens musikredaktør Simon Lunds 
umiddelbare kommentar til programmet. 
</p><p><b class="ext-link">LÆS MERE OM KENDRICK LAMAR</b><a class="embeddedlink" href="http://politiken.dk/kultur/musik/roskildefestival/ECE2603705/roskildes-nye-hovednavn-er-baade-droemmer-samfundsrevser-og-arbejdshest/">Roskildes nye 
hovednavn er både drømmer, samfundsrevser og arbejdshest</a></p><h3>
Byt Florence ud med Nicki på plakaten 
</h3><p>
Sidste år appellerede kunstnere som Stevie Wonder og Rolling Stones til den 
ældre del af publikumsegmentet, og også i år har Roskilde Festival været 
tilbage i rockhistorien for at finde et stort navn til de gråhårede 
festivalgængere: 
</p><p>
»Paul McCartney er naturligvis en bærende søjle i rockens historie, men det er 
mere som ham fra The Beatles end som solist. Og så får han altså Roskilde 
Festival til at ligne en lidt hjælpeløs søn, der ikke kan finde ud af at 
flytte hjemme fra. De skal lige have en sidste økonomisk indsprøjtning fra 
forældregenerationen i form af udsolgte endags-billeter«, siger Simon Lund. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2582450.ece">McCartney-effekten: Alle 
lørdagsbilletter er udsolgt på Roskilde</a></p><p>
Musikredaktøren er til gengæld begejstret for bookingen af rapprovoen Nicki 
Minaj, der også er offentliggjort i dag: 
</p><p>
»Hvis det handler om, at der også skal stå en kvinde med stort på plakaten, 
kunne Florence + The Machine sagtens have bytte plads med Nicki Minaj. Hun 
har al den vildskab, Florcence mangler. Og selv om et nyt album med Muse 
muligvis er den største ting, der kan ske i en rockverden lige nu, så er det 
stadig discountudgaven af Radiohead. Det fortæller vist mere om rockens 
forpustede tilstand end Muse storhed«. 
</p><p><i class=" bl-elem">Glæder du dig, trods alt, til festivalen? </i></p><p class=" bl-elem">
»Ja, det gør jeg, for Roskilde Festival har igen kendt sin besøgelsestid i 
bredden. Navne som Father John Misty, St. Vincent, The Gaslamp Killer, Kwabs 
og Deafheaven giver et panoramisk øjebliksbilledet af de musikalske 
brændpunkter lige nu. Fra folk og avant-rock til hiphop og metal. Tilsat det 
årlige eksperiment med Damon Albarns Africa Express. Og netop fordi Lamar og 
Minaj får selskab af Run The Jewels og danske Suspekt samt popnavne som 
Pharell Williams og Disclosure viser festivalen, at de for alvor har gjort 
sig fri fra ideen om, at Orange Scene kun kan løftes af et rockband. For 
ikke at nævne alle de navne, jeg først skal til at finde ud, hvad er. 
Roskilde Festivalen er på den måde igen det ultimative musikmagasin. Der 
udgives live én gang om året«. 
</p>	
</div>
</div></body></html>
