---
layout:     post
title: 	    "Modtrend: Flere og flere logger af for at være til stede offline"
post_author:	    
post_date:	    Sun, 10 May 2015 18:26:44 +0200
post_site:	    politiken.dk 
post_link:	    http://politiken.dk/forbrugogliv/digitalt/ECE2659581/modtrend-flere-og-flere-logger-af-for-at-vaere-til-stede-offline/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Få hjælp til at trække stikket</h4>
<div class="fakta-body" data-buildingblock="embedded_factboxlink">
<p>
På hjemmesiden digitaldetoxholidays.com kan du finde inspiration til 
feriesteder, hvor du kan få hjælp til at frakoble digitalt. Her finder du 
alt fra spahoteller, hvor receptionen bytter din mobiltelefon til 
wellness-oplevelser, til fjerntliggende hoteller uden nogen mulighed for 
digital forbindelse med resten af verden. 
</p><p>
Du kan også downloade android-appen Digital Detox, der lukker telefonen ned 
for alt undtagen nødopkald i op til en måned. Vær opmærksom på, at købet 
ikke kan fortrydes. 
</p><p>
Hvis du ønsker en mindre drastisk løsning, kan du med appsene Checky og Moment 
se, hvor lang tid du bruger med din mobil i hånden i løbet af en dag, og 
sætte grænser for både dit eget og resten af familiens forbrug. 
</p><p>
Offlineonsdag er et onlinefællesskab, hvor du kan dele dine oplevelser og 
blive hjulpet godt på vej af andres gode råd. 
</p><p class=" bl-elem">
WOTTH tilbyder et særligt detoxprogram, der via træningsøvelser inspireret af 
kampsport kan hjælpe med at vinde energien tilbage i en travl digital 
hverdag. 
</p>
</div>
</div><p>
Hvor længe vil du være på afgiftning«, spørger appen Digital Detox, inden den 
lukker telefonen ned for alt andet end nødopkald i op til en måned. 
</p><p>
Vi tjekker sms’er og e-mails konstant, det kribler i fingrene, når vi får en 
notifikation fra Facebook, og vi er nødt til at tjekke, når der tikker en<i> 
breaking</i> historie ind. Men nu er der opstået en modreaktion, der hylder 
det at være offline. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/ECE2485428/danskerne-vil-have-mobilerne-vaek-fra-aftensmaden/">Danskerne vil have mobilerne væk 
fra aftensmaden</a></p><p>
»Meget af al den her teknologi skulle egentlig forsøde vores liv og gøre det 
nemmere, men går i stedet hen og bliver en hæmsko for det at være til stede 
og nærværende. Derfor er der en stigende tendens til, at folk i stedet har 
brug for stilhed og ro«, siger Bettina William Pedersen, der er 
trendredaktør hos pejgruppen og formidler viden om tidens tendenser til 
kreative brancher. 
</p><p>
»Frem for at tale om Fobo – fear of being offline – er hashtags som Jomo – joy 
of being offline – der netop hylder det at trække stikket for en stund, 
begyndt at blive delt«, siger Bettina William Pedersen. 
</p><p>
En digital detox findes i mange ’sværhedsgrader’ og behøver ikke at have samme 
grad af fanatisme, som appen Digital Detox tilbyder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2517291/onlineopgoer-hver-onsdag-slukker-vi-telefonerne/">Onlineopgør: »Hver onsdag 
slukker vi telefonerne«</a></p><p>
»Digital detox er et fænomen, der handler om, at man trækker stikket og 
fokuserer på at være til stede offline. Det kan være, at man holder en 
skærmfri weekend eller logger af de sociale medier i en periode. Hvordan man 
præcis gør, og hvor længe man er offline, er ikke afgørende. Kernen er, at 
man hylder de værdier, som det digitale liv begrænser«, siger Bettina 
William Pedersen. 
</p><p>
Tendensen er begyndt at brede sig, og der findes allerede en række koncepter, 
der har fokus på at trække stikket og lægge onlinelivet på hylden for en 
stund. 
</p><p>
I USA tilbyder flere hoteller ophold med fokus på <i>disconnect to 
reconnect</i>, cafeer har wi-fi-frie zoner i stedet for gratis wi-fi, og 
Arianna Huffington, der er ansvarshavende på verdens førende onlinemedie, 
Huffington Post, har efter selv at være ramt af digital stress gjort digital 
detox til et fast emne på sitet og blandt andet lanceret appen Gps for the 
Soul. Den digitale afholdenhed har sågar fået sin egen nationaldag i USA, 
National Day of Unplugging, der finder sted den første weekend i marts. 
</p><p>
Også herhjemme er tendensen så småt begyndt at holde sit indtog. Du kan komme 
på et digitalt detoxophold på Den Bornholmske Diamant Spa, i København 
tilbyder WOTTH træning i kampsport, der kan hjælpe med at afgifte krop og 
sind, og via initiativet Offline onsdag opfordres folk til at skrue lidt ned 
for tidsforbruget på internettet. Bare én dag om ugen. 
</p><h3 class="tvheader">30-årig uden Facebook: Jeg går kun glip af kattevideoer </h3>
<div class="tvplayer">
<p class="tvplayer-container" data-tvarticle-id="2518623">

</p>
<p class="art-imgdesc clip-source">
Kilde: Politiken.tv/ Martin Lehmann
</p>
</div><p/><h3>
Gemmeleg og gamle telefoner 
</h3><p>
Kirsten Poulsen er direktør og trendforsker i firmaet Firstmove, der er 
specialiseret i at forudse trends og tendenser. Hertil bruger virksomheden 
de såkaldte firstmovers, folk, som er fem år længere fremme i forhold til 
livsstil og adfærd end alle os andre. Hun forklarer, at tendensen med at 
trække stikket og lade batterierne op offline allerede begyndte for syv år 
siden blandt firstmoverne, men at det spirende oprør mod digitaliseringen nu 
for alvor er begyndt at vokse. 
</p><p>
»Det, at der kommer et marked for serviceydelser og produkter, der tilbyder 
digital detox, og den debat, der er oppe i øjeblikket om, at mobiltelefoner 
og iPads har overtaget familielivet, er eksempler på, at det er begyndt 
brede sig til den brede del af befolkningen«, siger Kirsten Poulsen, der 
spår, at tendensen vil brede sig yderligere, og at vi vil se flere ekstreme 
udgaver. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2518472/mor-til-to-herhjemme-skal-vi-have-oejenkontakt-naervaer-og-ro-til-at-komme-ned-i-gear/">Mor til to: »Herhjemme skal vi 
have øjenkontakt, nærvær og ro til at komme ned i gear«</a></p><p>
»Hos firstmoverne er det et omfangsrigt fænomen, fordi den digitale 
forstyrrelse ikke er noget, de vil associeres med. De er allerede gået 
skridtet videre; nogle har skiftet smartphonen ud med en gammel, slidt 
Nokia-model eller taget taletidskortet ud. Andre er begyndt at lege 
’gemmeleg’ ved at slette deres digitale fodspor, så for eksempel 
virksomheder ikke kan <i>tracke</i> deres adfærd«, siger hun. 
</p><p>
Bettina William Pedersen er enig i Kirsten Poulsens spådom og mener, at 
digital frakobling kan blive en ny social klassemarkør på linje med 
eksempelvis træning. 
</p><p>
»De, som vælger at gå på digital detox, ønsker at sende et signal om, at man 
er opmærksom på sit eget velvære og sundhed. Man laver en modreaktion mod 
det, som er normen hos masserne, ved at sætte nogle grænser for sig selv og 
derved vise, at man er bevidst om sig selv«, siger Bettina William Pedersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/danmark_tv/ECE2528616/direkte-med--familieguru-sluk-din-smartphone-laeg-den-i-en-kurv-og-snak-med-dit-barn/">'Direkte' med familieguru: 
Sluk din smartphone, læg den i en kurv og snak med dit barn</a></p><p>
De seneste år har danskerne brugt mere og mere tid på nettet. Tre ud af fire 
danskere har i dag en smartphone, og hver anden bruger den daglig til at gå 
på nettet. Til sammenligning var det tilfældet for 18 procents vedkommende 
for bare tre år siden. 
</p><h3>
Mobilnarkomani 
</h3><p>
Den øgede brug af smartphones har medført, at der er sket en sammensmeltning 
mellem kroppen og mobiltelefonen, forklarer Søren Schultz Hansen, der er 
ekstern lektor i digital kommunikation på Copenhagen Business School og 
forfatter til flere bøger om de såkaldte digitale indfødte, senest ’Digitale 
indfødte på job’. 
</p><p>
»Særlig unge mennesker har konstant mobiltelefonen på sig, og det betyder, at 
en sms eller en notifikation på Facebook bogstaveligt prikker os på 
skulderen, når den vibrerer. Det påvirker os både fysisk og mentalt«, siger 
Søren Schultz Hansen og forklarer, at det i de mest ekstreme tilfælde kan 
udvikle sig til en form for afhængighed, som vi kender det fra alkohol og 
narkotika. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2516354/guide-saadan-skaber-du-naervaer-i-en-travl-hverdag/">Guide: Sådan skaber du nærvær 
i en travl hverdag</a></p><p>
Selv om det er et fåtal, der bliver mobilnarkomaner, har udviklingen medført, 
at vi i dag praktisk og socialt ikke kan undvære mobilen – den gør tingene 
lettere, og dele af vores sociale liv foregår via mobilen. Det kan have 
konsekvenser, forklarer han. 
</p><p>
»Det er et redskab, der gør, at vi går glip af meget mindre, men det er også 
pirrende for mange og derved en potentiel kilde til stress. Det er positivt, 
at vi har en ny generation, der aldrig har prøvet andet. De er måske bedre 
til at takle situationen, men selv for dem er der en risiko, som vi skal 
finde ud af, hvordan vi takler«. 
</p><h3>
Grænser i det grænseløse 
</h3><p>
Søren Schultz Hansen mener dog ikke, at bevægelsen hen imod helt at fravælge 
det digitale er måden at løse problemet på. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2515789/oproer-mod-digitalt-raes-naervaer-er-det-nye-foraeldreideal/">Oprør mod digitalt ræs: 
’Nærvær’ er det nye forældreideal</a></p><p>
»Det er ikke meningsfuldt at påstå, at et almindeligt menneske i 2015 helt kan 
fravælge de her ting. Man kan indhegne sit forbrug en weekend, eller hvis 
det går rigtig højt for sig i en uge«, siger han og forklarer, at 
bevidstgørelse om sit mobilbrug er en måde at angribe problemet på, og at 
netop dér rummer tendensen med digital detox en central pointe: 
</p><p class=" bl-elem">
»Hvis man tror, at det kommer automatisk, tager man fejl. Det er det 
grænseløse, der er det naturlige. Grænserne er dem, man skal foretage sig 
nogle aktive handlinger for at sætte op. Det er ikke et argument mod, at man 
ikke skal gøre det, tværtimod«. 
</p>	
</div>

</div></body></html>
