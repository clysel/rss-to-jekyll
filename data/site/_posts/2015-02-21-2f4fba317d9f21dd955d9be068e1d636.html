---
layout:     post
title: 	    "Bevæbnede krigere gik fra hus til hus: Alle drenge over 12 år blev taget med"
post_author:	    
post_date:	    Sat, 21 Feb 2015 16:39:19 +0100
post_site:	    politiken.dk 
post_link:	    http://politiken.dk/udland/ECE2557394/bevaebnede-krigere-gik-fra-hus-til-hus-alle-drenge-over-12-aar-blev-taget-med/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mindst 89 skoledrenge er blevet kidnappet af en bevæbnet gruppe i Sydsudan. 
</p><p><a target="_blank" href="http://www.unicef.org/media/media_80205.html">Det 
oplyser Unicef i en meddelelse</a>. 
</p><p>
Ifølge Unicef var skoledrengene i gang med eksamen, da de blev kidnappet. 
Antallet af kidnappede kan være »langt højere« end de 89, som en 
unicef-uddannelsesenhed foreløbig har opgjort det til, hedder det i 
meddelelsen. 
</p><p>
Bortførelsen skete i Wau Shilluk-området i Upper Nile-delstaten, hvor 
tusindvis af mennesker er flygtet fra hus og hjem i forbindelse med den 
igangværende konflikt i landet. 
</p><p>
Ifølge vidner omringede bevæbnede krigere området og gik fra hus til hus. 
Drenge over 12 år blev taget med med magt. Det er uvist, præcist hvilken 
gruppe der står bag bortførelserne. 
</p><div class="art-quote article-box">
<p class="quote"/>
<blockquote>
<p class="quote-txt">
I Malakal tager regeringsstyrkerne endda børnene lige udenfor FN's områder
</p>
<p class="sender">
Daniel Bekele, chef for Human Rights Watch i Afrika 
</p>
</blockquote>
</div><p/><p>
Unicefs repræsentant i Sydsudan, Jonathan Veitch, henstiller til, at de mange 
drenge løslades øjeblikkeligt. 
</p><p>
»Bevæbnede styrkers rekruttering og misbrug af børn ødelægger både familier og 
samfund. Børnene udsættes for et ubegribeligt omfang af vold, de mister 
deres familier og deres mulighed for at gå i skole«, siger han. 
</p><p>
Unicef understreger i sin meddelelse, at det er et klart og voldsomt brud på 
internationale love at anvende børn i væbnede konflikter. 
</p><p>
Sidste år indgik 12.000 børn som soldater hos væbnede grupper i Sydsudan, 
oplyser Unicef. 
</p><h3>
Børn kidnappes lige udenfor FN's områder 
</h3><p>
Menneskerettighedsgrupper har længe beskyldt en stribe fraktionsgrupper i 
Sydsudan for aktivt at rekruttere og misbruge børn i væbnet kamp. Så sent 
som i sidste uge beskyldte <a target="_blank" href="http://www.hrw.org/news/2015/02/16/south-sudan-government-forces-recruiting-child-soldiers">Human 
Rights Watch</a> såvel Sydsudans regeringsstyrker som oprørsgrupper for at 
hverve børnesoldater trods forsikringer om det modsatte. 
</p><p>
»I Malakal tager regeringsstyrkerne endda børnene lige udenfor FN's områder«, 
forklarede Daniel Bekele, chef for Human Rights Watch i Afrika, på gruppens 
hjemmeside. 
</p><p>
De officielle myndigheder i Sydsudan afviste på det kraftigste, at militæret 
rekrutterer børnesoldater. Oprørsgrupperne har ikke reageret på 
beskyldningerne i rapporten, skriver nyhedsbureauet AP. 
</p><p class=" bl-elem">
Konflikten i Sydsudan begyndte i december 2013, hvor styrker under den 
tidligere vicepræsident Riek Machar angreb præsident Salva Kiirs styrker i 
hovedstaden Juba. 
</p>	
</div>
</div></body></html>
