---
layout:     post
title: 	    "Tre ton mad brænder op i atmosfæren"
post_author:	    
post_date:	    Fri, 08 May 2015 20:28:28 +0200
post_site:	    politiken.dk 
post_link:	    http://politiken.dk/viden/ECE2660844/tre-ton-mad-braender-op-i-atmosfaeren/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mere end tre ton mad, brændstof og andre forsyninger var ombord på et russisk 
rumskib, da det i nat drønede ind i jordens atmosfære og brændte op over 
Stillehavet. 
</p><p>
Det var det vildfarne, ubemandede rumskib Progress-59 på vej til Den 
Internationale Rumstation, som styrtede og missede sendingen med proviant 
til det svævende forskningscenter. 
</p><p>
Det oplyser det russiske rumagentur Roscosmos ifølge <a target="_blank" href="http://in.reuters.com/article/2015/05/08/space-russia-spaceship-idINL1N0XZ05M20150508">Reuters</a>. </p><p>
»Kun få og små dele kan nå Jordens overflade«, lyder det 
fra Roscosmos i en pressemeddelelse. 
</p><p><b>Astronauter kommer ikke til at sulte </b></p><p>
Det forulykkede forsyningsfartøj blev beskadiget 28. april, da den 
Soyuz-raket, der skød det af sted fra Kazakhstan, eksploderede i sekunderne, 
før rumkapslen løsrev sig fra løfteraketten. 
</p><p>
Ni minutter efter opskydningen mistede russerne kontakten med rumskibet, og en 
efterforskning af styrtet er nu på vej, meddeler Roscosmos. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2443057/rigmaend-med-350-milliarder-kroner-i-banken-droemmer-om-at-erobre-rummet/">Rigmænd med 350 milliarder 
kroner i banken drømmer om at erobre rummet </a></p><p>
Kilder i rumindustrien er ifølge det tyske medie <a target="_blank" href="http://www.dw.de/russias-unmanned-progress-burns-on-re-entry/a-18438203">Deutsche 
Welle</a> ikke bekymret for, at besætningen på Den Internationale Rumstation 
løber tør for forsyninger. Dog kan den næste sending med russiske 
astronauter til rumstationen blive forsinket på grund af ekstra kontroltjek 
på de russiske rumfartøjer. 
</p><p>
I 2011 styrtede et andet russisk forsyningsfartøj ned over Sibirien kort efter 
take-off, og Rusland har i den senere tid mistet adskillelige dyre 
satellitter. 
</p><p><b>Ny forsyninger på vej </b></p><p>
Den Internationale Rumstation er 100 milliarder dollar værd og svæver cirka 
400 kilometer over jorden. 
</p><p><b class="ext-link">SE BILLEDERNE</b><a class="embeddedlink" href="http://politiken.dk/tv/udland/ECE2584532/vagtskifte-i-rummet-se-billederne/">Vagtskifte i rummet</a></p><p>
Rumstationen, der er et samarbejde mellem flere lande - særligt USA og Rusland 
- bevæger sig med en fart på 27.700 kilometer i timen og fuldfører næsten 16 
kredsløb rundt om jorden per døgn. Den faste besætning svinger mellem to og 
seks personer. 
</p><p class=" bl-elem">
En ny amerikansk sending med proviant ventes at nå frem til Den Internationale 
Rumstation 19. juni. 
</p>	
</div>

</div></body></html>
