---
layout:     post
title: 	    "Franske styrker befrier hollænder i Mali"
post_author:	    
post_date:	    Mon, 06 Apr 2015 16:10:23 +0200
post_site:	    politiken.dk 
post_link:	    http://politiken.dk/udland/ECE2617536/franske-styrker-befrier-hollaender-i-mali/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Franske specialstyrker befriede i dag en hollandsk mand, som blev bortført for 
næsten fire år siden i det nordlige Mali af islamister, siger franske 
regeringskilder.
</p><p>
Det franske forsvarsministerium siger, at hollænderen Sjaak Rijke, som blev 
bortført i november 2011, blev befriet ved en militær aktion udført af 
franske specialstyrker.
</p><p>
»Han befinder sig nu i Tessalit. Han har det godt og er i sikkerhed«, hedder 
det i en erklæring fra det franske forsvarsministerium.
</p><p>
En svensk statsborger, Johan Gustafsson, som var på motorcykelrejse gennem 
Afrika, blev taget til fange i det samme område i november 2011. Det seneste 
livstegn fra ham var en film fra hans bortførere i 2013.
</p><p>
Franskmanden Serge Lazarevic blev bortført næsten samtidig som Rijke og 
Gustafsson. Han blev frigivet i december sidste år.
</p><p>
Lazarevic var Frankrigs sidste tilbageværende gidsel i udlandet, og han var 
den sidste af over et dusin franskmænd, der har været gidsel i Afrika i de 
seneste år.
</p><p>
Mali og Niger spillede en vigtig rolle i bestræbelserne på at få ham fri.
</p><p>
Franske styrker fravristede for to år siden kontrollen over det nordlige Mali 
fra separatistiske islamister med forbindelse til al-Qaeda, men oprørerne 
har siden fortsat deres angreb i den tidligere franske koloni.
</p><p class=" bl-elem">
Frankrig har flere end 3.000 soldater i Vestafrika for at bekæmpe militante, 
der har tilknytning til al-Qaeda.
</p>	
</div>

</div></body></html>
