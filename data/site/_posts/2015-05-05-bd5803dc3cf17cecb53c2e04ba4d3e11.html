---
layout:     post
title: 	    "Movia: Vild debat bekræfter, at det var rigtigt at fjerne annoncer fra busser"
post_author:	    
post_date:	    Tue, 05 May 2015 09:48:13 +0200
post_site:	    politiken.dk 
post_link:	    http://politiken.dk/indland/politik/ECE2655239/movia-vild-debat-bekraefter-at-det-var-rigtigt-at-fjerne-annoncer-fra-busser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var en rigtig beslutning at fjerne annoncer fra Dansk Palæstinensisk 
Venskabsforening. Det bekræfter den efterfølgende ophidsede offentlige 
debat. 
</p><p>
Sådan lyder konklusionen i en redegørelse fra Movia, som trafikselskabet i dag 
har offentliggjort. 
</p><p><b>LÆS REDEGØRELSEN <a class=" bl-elem" href="http://www.moviatrafik.dk/presse/publikationer/Documents/Redeg%C3%B8relse%20i%20anledning%20af%20Dansk%20Pal%C3%A6stinensisk%20Venskabsforenings%20kampagne.pdf">HER</a></b> 
(eksternt link). 
</p><p>
»Movia beklager den splittelse i debatten, som bestyrelsens beslutning har 
skabt, således som den kommer til udtryk i pressen og på Facebook. 
Karakteren heraf understreger for bestyrelsen, at Movias busser ikke er det 
rette sted at bringe denne type reklamer, og at beslutningen om at fjerne 
reklamen fra busserne var den rigtige«, lyder det i redegørelsen fra Movias 
bestyrelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2650643/movia-folk-kalder-busreklamer-for-nazistiske/">Movia: Folk kalder busreklamer 
for nazistiske </a></p><p>
Bestyrelsen afviser, at man med beslutningen tager stilling til den aktuelle 
bosættelseskonflikt. 
</p><p>
»Det er ikke en offentlig transportvirksomheds lod at tolke på konflikten 
mellem Israel og Palæstina eller blive genstand i den enes kamp mod den 
anden. Og slet ikke i en konflikt mellem folkeslag, som vækker stærke 
følelser«, skriver bestyrelsen. 
</p><h3>
Afviser at pres fra Israel har haft betydning 
</h3><p>
I redegørelsen understreger Movia, at man ikke har truffet beslutningen efter 
pres fra eksempelvis den israelske ambassade, hvilket der er blevet 
spekuleret i. Movias direktør holdt godt nok et møde med den israelske 
ambassadør Barukh Binah torsdag 28. april, dagen hvor det blev beslutet at 
fjerne annoncerne. Men mødet blev først holdt efter beslutningen blev 
truffet, skriver Movia. 
</p><p>
»Movias bestyrelse har således ikke været udsat for noget pres fra nogen eller 
noget, men udelukkende truffet beslutningen om at fjerne reklamekampagnen på 
baggrund af bestyrelsens vurdering af Movias reklameregler. En beslutning 
bestyrelsen står ved. Det kan man så være enig eller uenig i«, skriver Movia 
i redegørelsen. 
</p><p>
Det er ikke muligt at stille spørgsmål til redegørelsen til Movia, der 
»betragter sagen som udtømt fra selskabets side« og derfor ikke har 
yderligere kommentarer. 
</p><h3>
Bestyrelse: »Antisemitisk og diskriminerende« annonce 
</h3><p>
Movia oplyser, at man ikke var bekendt med kampagnens indhold, da den blev 
lanceret på buserne 27. april. Det blev selskabet først, da der kom klager 
dagen efter. 
</p><p>
Klagernes budskab opsummerer Movia således: 
</p><p>
»Den er antisemitisk, og den vækker mindelser om nazisternes adfærd op til og 
under anden verdenskrig«. 
</p><p>
Bestyrelsen bliver orienteret 28. april og det bliver på bestyrelsesmødet 30. 
april besluttet, at fjerne annoncerne, blandt andet fordi det i Israels 
tilfælde er »vanskeligt at adskille nationen Israel fra religionen jødedom, 
hvor der er tætte associationer i kombination med, at en opfordring til 
boykot er et aggressivt budskab, der adskiller sig væsentligt fra den simple 
kritik af bosættelserne«. 
</p><p>
Samlet set konkluderer bestyrelsen på mødet, at »kampagnen virker unødigt 
stødende, at den er udformet uden behørig social ansvarsfølelse, og at den 
er diskriminerende med hensyn til nationalitet«. 
</p><p>
I redegørelsen oplyser trafikselskabet, at det kun én gang tidligere har været 
nødvendigt at fjerne en annonce. Det var en reklame for en 
teaterforestilling, hvor en nøgen gravid kvinde blev vist foran et brændende 
Dannebro. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE1825088/busselskab-censurerer-teatergruppes-braendende-dannebrog/">Busselskab censurerer 
teatergruppes brændende dannebrog </a></p>	
</div>

</div></body></html>
