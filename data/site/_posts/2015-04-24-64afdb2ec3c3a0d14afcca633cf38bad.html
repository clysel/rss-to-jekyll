---
layout:     post
title: 	    "Goldman Sachs vinder altid: Forrygende bog giver indblik i dramaet bag"
post_author:	    
post_date:	    Fri, 24 Apr 2015 15:17:08 +0200
post_site:	    politiken.dk 
post_link:	    http://politiken.dk/kultur/boger/faglitteratur_boger/ECE2641974/goldman-sachs-vinder-altid-forrygende-bog-giver-indblik-i-dramaet-bag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Det bedste bud</h4>
<h5>
Anders-Peter Mathiasen</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
People?s Press. 250 sider, 249,,95 kroner. 
</p></div>
</div><p>
Det er et helt forrygende både underholdende og skræmmende stykke undersøgende 
journalistik, som Anders-Peter Mathiasen præsenterer i ’Det bedste bud’. 
</p><p>
Bogen handler først og fremmest om salget af en god bid af energigiganten Dong 
til den amerikanske investeringsbank Goldman Sachs. 
</p><p>
Men den handler også om så meget andet, om uskønne magtkampe i dansk 
erhvervsliv, om politikere og embedsmænd, der ikke passer deres arbejde. Og 
den viser, hvor galt det kan gå, når det offentlige sælger ud af arvesølvet 
uden dygtige rådgivere. 
</p><p>
Og om, hvordan det går skidt, når alt for mange aktører spiller med lukkede 
kort. 
</p><h3>
Ubesvarede spørgsmål
</h3><p>
Først skylder jeg en forklaring. For hvordan kan man give en bog hele fem 
hjerter, når man efter 250 sider stadig sidder tilbage med mindst en 
håndfuld afgørende ubesvarede spørgsmål om Dong-sagen? 
</p><p>
Svaret er: Det kan man, når en bog rejser så mange gode velunderbyggede 
spørgsmål, at de politisk ansvarlige med finansminister Bjarne Corydon (S) i 
spidsen forhåbentlig kommer til at svare på dem alle som et. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2641072/tidligere-dong-direktoer-kritiserer-salg-til-goldman-sachs/">Tidligere Dong-direktør 
kritiserer salg til Goldman Sachs</a></p><p>
Først og fremmest skaber Anders-Peter Mathiasen tvivl om, hvorvidt Dong 
overhovedet havde brug for den milliardstore kapitaltilførsel, og meget 
tyder også på, at Goldmans Sachs fik medejerskabet af Dong alt for billigt. 
</p><p>
Det er en af bogens få svagheder, at kilderne i vidt omfang er anonyme – for 
så ligger meget af troværdigheden hos forfatteren selv. Omvendt er det nok 
svært at forestille sig, at bogen var blevet til noget, hvis alle kilderne 
med insider-viden skulle stå frem med navns nævnelse. 
</p><p>
Og resultatet virker overbevisende.
</p><h3>
Hvem tabte pokerspillet?
</h3><p>
Men tilbage til de problematiske spørgsmål. Hvorfor havde Bjarne Corydon og 
Dong-topfolkene så travlt med at få Goldman Sachs-milliarderne sendt ind i 
et Dong, der i dag fremstår som en stærk europæisk energikæmpe? En 
energivirksomhed, der måske aldrig havde brug for kapitaltilførslen. 
</p><p>
Og hvorfor fandt man ikke en ren dansk løsning, da en stribe pensionskasser 
tilbød at skyde de milliarder i Dong, som Goldman Sachs puttede ind i 
selskabet? Og hvorfor blev en stribe nationalt sindede fagforeningsbosser 
med masser af pensionskapital i ryggen ikke taget alvorligt, da de bød sig 
til?</p><p>
Og hvem var det egentlig, der tabte pokerspillet om Dong? Var det Bjarne 
Corydon, der blev bange for sin egen skygge, bange for at afvise Goldman 
Sachs i sidste øjeblik, selv om han måske fornemmede, at noget var helt 
galt? 
</p><p>
Var han nervøs for, at investeringsbanken Goldman Sachs er så magtfuld, at det 
kunne skade Danmarks internationale omdømme som investeringsland, hvis 
handlen gik Goldman Sachs’ næse forbi efter månedlange forhandlinger? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2637901/hvor-floej-dongs-guldfugle-hen/">Hvor fløj Dong's guldfugle hen?</a></p><p>
Er der en pris for at holde finanskæmper i den klasse ’for nar’? Det er den 
slags spørgsmål, som Anders-Peter Mathiasen rejser.
</p><p>
Endelig tegner der sig et billede af et finansministerium, der blev snydt – i 
hvert fald er flere af de centrale embedsmænd og personer, som i sin tid 
medvirkede til salget af Dong-aktierne, på besynderlig vis allerede fortid. 
</p><p>
Herunder den tidligere Dong-formand Fritz Schur. På samme måde som SF er 
fortid i regeringen, fordi lige netop det parti ikke kunne holde til presset 
fra et omdiskuteret salg. 
</p><h3>
Ikke mange helte
</h3><p>
I tilgift får vi historien om, hvordan den visionære topchef i Dong, Anders 
Eldrup, uretmæssigt blev fyret af den nu efterhånden berygtede Fritz Schur, 
kammerherre og pengeindsamler for partiet Venstre. 
</p><p>
Det er ikke noget kønt billede, der tegnes af Fritz Schur!
</p><p>
En sidegevinst er det også, at vi får et indblik i den dramatiske omvæltning 
af Danmarks energisektor, som vi har været igennem siden den første 
oliekrise i 1973. Dengang vi oplevede de bilfri søndage.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2637942/analyse-er-der-noget-vi-ikke-maa-vide-corydon/">Analyse: Er der noget, vi ikke 
må vide, Corydon? </a></p><p>
Vi får ikke svarene hugget i granit, men vi bliver rigtig godt klædt på til at 
følge de kommende måneders nyheder om Dong-salget og samrådene i Folketinget om den omstridte sag. For Goldman Sachs/Dong-sagen er en, der ikke vil dø.
</p><p>
Mens vi undrende følger med, er vi med Anders-Peter Mathiasens bog måske 
blevet i stand til at vurdere, hvem der er skurke og syndere. Helte synes 
der ikke at være mange af i sagen.
</p><p class=" bl-elem">
Vi får også bedre mulighed for at vurdere, hvem der er vindere og tabere i 
sagen. Jeg røber næppe for meget ved at afsløre, at Goldman Sachs heller 
ikke denne gang er at finde på ’taberholdet’.
</p>	
</div>

</div></body></html>
