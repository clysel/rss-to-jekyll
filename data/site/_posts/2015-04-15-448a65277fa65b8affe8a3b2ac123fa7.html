---
layout:     post
title: 	    "Nykøbing siger ja til en plads i håndboldligaen"
post_author:	    
post_date:	    Wed, 15 Apr 2015 19:09:59 +0200
post_site:	    politiken.dk 
post_link:	    http://politiken.dk/sport/haandbold/ECE2629549/nykoebing-siger-ja-til-en-plads-i-haandboldligaen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Egentlig var Nykøbing Falster (NFH) rykket ud af håndboldigaen og havde 
indstillet sig på et genopbygningsår i 1. division, men i og med at Skive 
har trukket sit hold fra den bedste række, blev NFH tilbudt den ledige 
plads. Og efter nogle timers overvejelser, har NFH sagt ja til at forlænge 
opholdet på 1. klasse med yderligere minimum et år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2628609/sportsdoegnet-klopp-stopper-i-dortmund-til-sommer/">Sportsdøgnet: Klopp stopper i 
Dortmund til sommer</a></p><p>
»Strategien har været, at vi med en smal trup og en stærk startsyver skulle 
vinde 1. division og derefter at begynde opgraderingen, når vi var rykket op 
i Dameligaen. Udfordringen er, at vi allerede nu skal tage step 2, hvor vi 
efter vores plan først skulle steppe op om et år«, siger Søren Jakobsen, 
direktør i NFH, i en pressemeddelelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2554855/sportsdoegnet-landsholdsspiller-vender-hjem-til-danmark/">Sportsdøgnet: 
Landsholdsspiller vender hjem til Danmark</a></p><p>
NFH har tidligere i år skrevet kontrakt med de to landsholdsspillere Kristina 
Kristiansen og Mette Gravholt, der begge var indstillede på et år i 1. 
division, men de forbliver nu i ligaen. 
</p><p>
»Efter vores ekstraordinære bestyrelsesmøde og med tilkendegivelser fra en 
bred vifte af partnere og sponsorer om fortsat stigende opbakning, er vi 
klar på også i kommende sæson at spille i den allerbedste række i Danmark«, 
siger Søren Jakobsen. 
</p><p>
Der er ifølge pressemeddelelsen skabt økonomi til at forøge spillertruppen med 
yderligere kvalitetsspillere. Jagten på de sidste spillere til truppen er 
sat i gang, og indtil videre er 5 erhvervsvirksomheder hos NFH klar med 
økonomisk indsprøjtning. 
</p><p class=" bl-elem">
Det er i øvrigt andet år i træk, Nykøbing reelt er rykket ud af 
håndboldligaen, men bliver reddet fordi et andet hold trækker sig. Sidste år 
var det Vejen, som meldte pas til ligabold, og sikrede NFH mod nedrykning. 
</p>	
</div>

</div></body></html>
