---
layout:     post
title: 	    "Lucy Kellaway: Der er to ting, du skal huske på jobbet - en stor og en lille"
post_author:	    
post_date:	    Wed, 08 Apr 2015 08:09:48 +0200
post_site:	    politiken.dk 
post_link:	    http://politiken.dk/oekonomi/oekommentarer/lucykellaway/ECE2618187/lucy-kellaway-der-er-to-ting-du-skal-huske-paa-jobbet---en-stor-og-en-lille/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00926/lucy-athuskefolk_1_926511w.jpg" alt="Tegning: Mikkel Sommer"/></div>
<p class="caption ">
<span class="f-img-caption">Tegning:</span> Mikkel Sommer
</p>
</div>
<p>
Her er en test. Tag en blyant og et stykke papir, og tegn Apples logo. Nemt, 
ikke? Prøv nu at sammenligne med det rigtige logo. 
</p><p>
Hvis du ligner mig, eller 98,8 procent af en gruppe mennesker, der for nylig 
blev testet af psykologer fra Los Angeles, har du tegnet forkert. Stort set 
alle anbringer biddet i den forkerte side eller tegner to blade i stedet for 
et eller forkludrer på anden vis den simple opgave, det er at gengive et 
billede, vi alle har set tusindvis af gange. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/oekommentarer/lucykellaway/ECE2611346/lucy-kellaway-chefen-kan-faa-skranken-til-at-afsloere-din-personlighed/">Lucy Kellaway: Chefen kan få 
skranken til at afsløre din personlighed </a></p><p>
Ikke bare er vi ude af stand til at tegne et af klodens mest berømte logoer, 
de fleste af os kan ikke engang identificere det rigtige, når vi får den 
præsenteret blandt en række kopier, der ligner.Hvordan kan det være? 
Forskerne taler om ’mætning af opmærksomheden’ og ’hukommelsessvigt grundet 
uopmærksomhed’, men jeg tror, det er enklere end som så. Vi kan ikke huske 
det, fordi vi ikke er nødt til det. 
</p><p>
For mig tilhører Apples logo en stor gruppe ting, jeg ikke behøver at huske. Praktisk 
talt alting hører efterhånden til denne kategori. Hjemme er der nogle få 
ting, jeg stadig har brug for at huske, såsom at købe mere shampoo, når vi 
er løbet tør, og udfylde en blanket vedrørende min søns udflugt med skolen. 
Men på arbejde kan jeg roligt glemme næsten alting – bortset fra én stor 
ting og én lille ting. Derudover kan tavlen viskes ren. 
Arbejdspladshukommelsen er helt og aldeles outsourcet til computeren. 
</p><h3>
Hvad har vi brug for at huske?
</h3><p>
Teoretisk set betyder dette, at jeg skal huske mit password til computeren, 
skønt helpdesk tit har måttet komme mig til undsætning, når jeg har glemt 
det. Der er ingen grund til at huske nogen fakta takket være Google, alle 
aftaler er nu online, og alt, hvad alle nogensinde har sagt, kan let findes 
på en e-mail et eller andet sted. 
</p><p>
Måske er undtagelsen den fælles firmahukommelse, som har det med at blive 
lagret i hoveder snarere end i skyer, men den er der ikke mange firmaer, der 
længere har noget større behov for. Vore dages beslutningstagere lytter ikke 
med begejstring til gamle gubber, der kan huske, at det og det er blevet 
prøvet før og ikke fungerede. Gårsdagen er et irritationsmoment. 
</p><div class="art-quote article-box">
<p class="quote"/>
<blockquote>
<p class="quote-txt">
Det helt afgørende er at kunne huske ansigter og diverse detaljer knyttet til 
dem
</p>
</blockquote>
</div><p>
Hvad er det så for to ting, vi har brug for at huske, når vi er på arbejde? 
Den lille ting er plastikkortet, som giver adgang til huset og muligvis 
kaffemaskinen. Jeg forsøger at gøre det lettere for mig selv ved at gå med 
det i en snor rundt om halsen, selv om ikke engang det er en fuldstændig 
løsning, eftersom jeg af og til tager kortet af snoren, glemmer at sætte det 
fast igen og derpå må indlede en eftersøgning. </p><p>
Den store ting er at genkende andre mennesker. Det er selvfølgelig en fordel, 
hvis man kan huske en eller andens navn, men i og med at det er så 
almindeligt ikke at leve op til det, er straffen for det forholdsvis lille. 
Det helt afgørende er at kunne huske ansigter og diverse detaljer knyttet 
til dem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/oekommentarer/lucykellaway/ECE2602120/lucy-kellaway-det-er-haardt-og-kraevende-men-altsaa-ikke-et-job-at-vaere-mor/">Lucy Kellaway: Det er hårdt og 
krævende, men altså ikke et job at være mor</a></p><p>
For nylig var jeg inde og se ’Still Alice’, filmen, hvor Julianne Moore 
spiller en universitetsprofessor, der har begyndende Alzheimers sygdom. Da 
hun glemmer et ord under en forelæsning, er det pinligt et kort øjeblik, men 
så laver hun en joke og kommer hurtigt på højde med situationen igen. Det er 
værre at fare vild på en løbetur, men det virkelig uhyggelige er, da hun 
ikke kan huske sin søns kæreste, som hun er blevet præsenteret for et 
kvarter tidligere. 
</p><p>
Man behøver ikke at have Alzheimers for at glemme et ansigt, og når det sker 
på jobbet, betyder det noget. For nylig mødte jeg til en firmabegivenhed en 
mand, der havde gået på universitetet med mig og syntes at vide en hel del 
om mit liv. Det, at jeg ikke havde den fjerneste erindring om ham, stillede 
mig i en så ugunstig position, at da han bad mig om en tjeneste, så jeg 
ingen anden udvej end at sige ja. 
</p><h3>
Hukommelse er et stort aktiv
</h3><p>
På samme måde løb jeg for ikke så længe siden ind i en topchef, som jeg for 
fem-seks år siden havde haft et møde med i en time. Da jeg hilste hjerteligt 
på ham, så han udtryksløst på mig, tydeligvis overbevist om, at vi aldrig 
havde mødt hinanden. Det betyder måske ikke andet, end at han har en dårlig 
hukommelse, men jeg tog det personligt – som man uvægerlig gør. Enten var 
jeg blevet så ældet i løbet af fem år, at jeg var blevet uigenkendelig, 
ræsonnerede jeg, eller også var jeg for kedelig til at blive husket. Ingen 
af delene er jeg vild med. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/oekommentarer/lucykellaway/ECE2590668/lucy-kellaway-google-chef-har-forfattet-en-uomgaengelig-opsigelses-klassiker/">Lucy Kellaway: Google-chef har 
forfattet en uomgængelig opsigelses-klassiker</a></p><p>
Evnen til at huske folk forekommer mig at være et større aktiv på 
arbejdspladsen end den følelsesmæssige intelligens. Mange af os er ikke 
specielt interesserede i empati på arbejdspladsen, men alle vil gerne 
huskes. Jo mere en anden er i stand til detaljeret at huske den smalltalk, 
man har haft ved tidligere lejligheder, jo mere er man tilbøjelig til at 
synes godt om og have tillid til vedkommende. Det er ikke bare en vigtig 
evne for politikere, men for alle. 
</p><p>
En skønne dag, sikkert ret snart, vil bærbar teknologi klare opgaven for os 
ved at genkende ansigter og forbinde dem med en database med mere eller 
mindre relevante facts. Men til den tid vil det være værdiløst. Grunden til, 
at vi gerne vil have, at folk kan huske os, er, at det er svært. Hvis 
computeren tager sig af at huske, er værdien af det lig nul. Ingen har lyst 
til blot at blive husket. Vi vil huskes, fordi det er tegn på, at et andet 
menneske ser os som et værdifuldt individ og ikke bare en tilfældig 
medarbejder, der lige så godt kunne skiftes ud med en anden. 
</p><p><i class=" bl-elem">Oversættelse: Jakob Haff</i></p><p class=" bl-elem"><i class=" bl-elem">Med licens fra Financial Times</i></p>	
</div>

</div></body></html>
