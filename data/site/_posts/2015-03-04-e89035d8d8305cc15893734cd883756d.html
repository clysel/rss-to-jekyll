---
layout:     post
title: 	    "Alkoholprofessor: Nye retningslinjer falder på et tørt sted"
post_author:	    
post_date:	    Wed, 04 Mar 2015 19:01:13 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2571896/alkoholprofessor-nye-retningslinjer-falder-paa-et-toert-sted/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med Sundhedsstyrelsens nye retningslinjer for alkoholbehandlingen i Danmark, 
som blev offentliggjort i går, er der sendt en stærk ny luftstrøm ind over 
et område, der tidligere var præget af kastevind. Det mener en af landets 
fremmeste alkoholeksperter, professor Morten Grønbæk, direktør for Statens 
Institut for Folkesundhed. 
</p><p>
»Alkoholbehandlingen i Danmark har hidtil været et gråt marked, hvor 
alkoholafhængige er blevet behandlet meget forskelligt rundt omkring i 
landet. Der har været meget store forskelle«, siger Morten Grønbæk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2570722/sundhedsstyrelsen-antabus-er-ikke-et-mirakelmiddel/">Sundhedsstyrelsen: Antabus er 
ikke et mirakelmiddel</a></p><p>
Alkoholbehandlingen blev allerede i 2007 lagt ud til kommunerne, og i 2008 
fulgte Sundhedsstyrelsen op med et rådgivningsmateriale til kommunerne om 
alkoholbehandling på baggrund af en forskningsbaseret medicinsk 
teknologivurdering. 
</p><p>
Men alkoholbehandling er et kommunalt ansvar, og der er ingen 
autorisationsordning i forhold til alkoholbehandlere. Kliniske 
retningslinjer, som man kender det fra alle andre anerkendte 
behandlingsområder og som sikrer, at patienter for eksempel får den samme 
kræftbehandling uanset, hvor i landet de bor, har ikke eksisteret på 
alkoholområdet. 
</p><p>
»Derfor er det glædeligt, at kommunerne nu får et redskab funderet i 
evidensbaseret viden, så de kan give den ’state of the art’-behandling, som 
har manglet mange steder«, siger Morten Grønbæk og tilføjer: 
</p><p>
»Fremover vil man forhåbentlig få den samme – bedste – behandling, uanset om 
at man bor i Herning eller Herlev«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2566637/8-svar-fra-forskeren-saa-farligt-er-alkohol/">8 svar fra forskeren: Så 
farligt er alkohol</a></p><p>
Anbefalingerne i de nye retningslinjer lyder i hovedtræk, at alkoholafhængige 
personer bør tilbydes familieorienteret alkoholbehandling, at pårørende til 
alkoholafhængige bør tilbydes rådgivning, og at den farmakologiske 
behandling af alkoholafhængighed med antabus bør erstattes af andre mere 
effektive lægemidler. 
</p><p>
Kit Broholm glæder sig over, at man i arbejdet med de nye retningslinjer rent 
faktisk har kunnet konstatere, at det gamle rådgivningsmateriale fra 2008 
indholdsmæssigt understøttes af de nye kliniske retningslinjer. 
</p><p>
»Denne gang er vi gået dybt ned i forskningen på 12 meget specifikt udvalgte 
spørgsmål, og har søgt de bedst tænkelige forskningsbaserede svar på dem. Og 
det, vi kan se, er, at det gamle og det nye materiale understøtter 
hinanden«, forklarer hun. 
</p><p><b>Vaner er svære at ændre</b></p><p>
Men hun peger på, at det gamle rådgivningsmateriale ikke blev fulgt godt nok 
ude i kommunerne. 
</p><p>
»Problemet er, at det tager lang tid at ændre vaner både hos individer og 
organisationer som for eksempel alkoholbehandlingsinstitutioner og 
kommuner«, siger Kit Broholm. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2570401/roedvinsgenerationen-er-i-saerlig-grad-ramt-af-skrumpelever/">Rødvinsgenerationen er i 
særlig grad ramt af skrumpelever</a></p><p>
Så selv om Sundhedsstyrelsen rent faktisk bad kommunerne om at omstille til 
familieorienteret alkoholbehandling og finde andre mere hensigtsmæssige 
medikamenter end antabus allerede i 2008, er det ifølge Kit Broholm ikke 
sket i det omfang, styrelsen havde ønsket sig. 
</p><p class=" bl-elem">
»Derfor håber vi, at de nye kliniske retningslinjer bliver et værktøj, som 
kommunerne vil bruge til at løfte kvaliteten, så den store variation 
kommunerne imellem kan blive udjævnet«, siger Kit Broholm. 
</p>	
</div>
</div></body></html>
