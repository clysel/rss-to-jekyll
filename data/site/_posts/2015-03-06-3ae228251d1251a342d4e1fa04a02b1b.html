---
layout:     post
title: 	    "Idé fra Enhedslisten skal forhindre stemmespild på Elbæks parti"
post_author:	    
post_date:	    Fri, 06 Mar 2015 11:58:12 +0100
post_site:	    politiken.dk 
post_link:	    http://politiken.dk/indland/politik/ECE2576030/id-fra-enhedslisten-skal-forhindre-stemmespild-paa-elbaeks-parti/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da partiet Alternativet i denne uge i Økonomi- og Indenrigsministeriet 
afleverede de godt 20.000 vælgererklæringer, der gør partiet 
opstillingsparat ved det kommende folketingsvalg, var det med en - for mange 
- overraskende meningsmåling i ryggen. 
</p><p>
Dagen forinden havde en måling foretaget af Greens Analyseinstitut for Børsen 
nemlig givet partiet 1,7 procents vælgeropbakning, og som Børsen skrev i 
overskriften, er Uffe Elbæks parti dermed »meget tæt på spærregrænsen« på to 
procent. 
</p><p>
Det er naturligvis godt for Elbæk &amp; co. 
</p><h3>
Mere demokratisk repræsentation 
</h3><p>
Men hos resten af centrum-venstrefløjen frygter man et scenarie, hvor 
Alternativet høster en masse af centrum-venstrefløjens stemmer, men lige 
nøjagtig ikke når over spærregrænsen, hvorfor stemmerne ikke kan bruges i 
kampen om at beholde statsministerposten i blokken. 
</p><div class="art-quote article-box">
<p class="quote"/>
<blockquote>
<p class="quote-txt">
Det ville i nogle tilfælde kunne være til fordel for den røde blok og i andre 
tilfælde være til fordel for den blå blok
</p>
<p class="sender">
Stine Brix 
</p>
</blockquote>
</div><p/><p>
Det stemmespild skal der gøres op med, mener Enhedslisten. Derfor fremsætter 
partiet et beslutningsforslag, som skal sikre en mere demokratisk 
repræsentation i Folketinget. 
</p><p>
»Den situation, vi har lige nu, afspejler det problem, at der kan være et 
mindre parti, der får mange tusinde stemmer, men som alligevel ikke kommer 
ind, og så bliver de stemmer ikke repræsenteret i Folketinget«, siger 
partiets gruppeformand, Stine Brix. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2560360/broget-skare-paa-ni-skal-traekke-elbaek-og-alternativet-i-folketinget/">Broget skare på ni skal trække 
Elbæk og Alternativet i Folketinget</a></p><p>
Enhedslisten vil med beslutningsforslaget pålægge regeringen at undersøge 
forskellige modeller. Partiet peger selv på, at man enten kan fjerne 
spærregrænsen eller tillade valgforbund ved Folketingsvalg, som man også 
kender det fra region-, kommunal- og europapparlamentsvalg. 
</p><p>
Her kan partier indgå et forbund og på den måde så at sige deles om 
'overskudsstemmer', der så måske kan udløse et ekstra mandat til det ene af 
valgforbundets kandidater. 
</p><h3>
EL: Både til fordel for rød og blå blok 
</h3><p>
Stine Brix afviser, at forslaget blot er et desperat forsøg fra et parti, der 
frygter, at den røde fløj denne gang med Alternativet som det usikre kort 
risikerer et valgnederlag på den konto. 
</p><p>
»Det ville i nogle tilfælde kunne være til fordel for den røde blok og i andre 
tilfælde være til fordel for den blå blok«, siger hun og fortsætter: 
</p><div class="art-quote article-box">
<p class="quote"/>
<blockquote>
<p class="quote-txt">
Jeg synes, man må dele sig efter anskuelse, og så må vi prøve at finde sammen 
i Folketinget bagefter
</p>
<p class="sender">
Brian Mikkelsen 
</p>
</blockquote>
</div><p/><p>
»Det problem, som der kan opstå med Alternanativet nu, hvor det kan ende med 
at være et rødt flertal i befolkningen, men en blå regering - det samme 
problem stod man jo med i 2007 med Ny Alliance, hvor der var samme risiko. 
Eller med Kristendemokraterne, som har stillet op uden at komme ind, men 
alligevel har taget nogle stemmer. Det er jo et velkendt problem, når små 
partier stiller op i Danmark«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fotografier/nyhedsfoto/ECE2571915/alternativets-vaelgererklaeringer-er-sendt-til-optaelling/">Alternativets 
vælgererklæringer er sendt til optælling </a></p><p>
På trods af det, bliver det i hvert fald ikke fra de konservative og Dansk 
Folkeparti, at Enhedslisten får opbakning til hverken valgforbund eller en 
afskaffelse af spærregrænsen. 
</p><h3>
K: Uregerligt Folketing 
</h3><p>
Den konservative gruppeformand, Brian Mikkelsen, hvis parti ellers selv til 
tider har snuset til spærregrænsen, siger nej til begge dele. Valgforbund 
eller lavere spærregrænse vil ifølge Mikkelsen kunne medføre et uregerligt 
Folketing, hvis der kommer endnu flere små partier i Folketinget. 
</p><p>
»I forvejen er det svært i forhold til andre lande at regere, og derfor synes 
vi, der skal være en spærregrænse på to procent. Jeg synes også, det er en 
dårlig idé med valgforbund. Hvis man lavede valgforbund, synes jeg det ville 
være udemokratisk, for så kunne alle de blå partier slå sig sammen og de 
røde det samme, og hvor er de radikale og Alternativet så? Jeg kan ikke se 
nogen fremtid i det. Jeg synes, man må dele sig efter anskuelse, og så må vi 
prøve at finde sammen i Folketinget bagefter« siger Brian Mikkelsen. 
</p><p>
På det lidt kække spørgsmål, om det ikke potentielt kunne være en redning for 
netop de konservative, svarer Brian Mikkelsen lige så kækt tilbage: 
</p><p>
»Jamen, nu kan du jo se, at vi går frem i målingerne. Vi ligger over fem 
procent i den seneste, så vi kan godt lave en femprocentsgrænse, hvis det er 
det«, griner Mikkelsen og skynder sig at understrege: 
</p><p>
»Nej, vi synes stadig, to procent er fornuftigt som spærregrænse«. 
</p><h3>
DF: Kommuner og EP er noget andet 
</h3><p>
Dansk Folkepartis gruppeformand, Peter Skaarup, hælder også til et nej, selv 
om hans parti ifølge ham »normalt er positive over for nye ideer«. 
</p><p>
»Vi har jo allerede en forholdsvis lav spærregrænse sammenlignet med andre 
lande. Men jeg tror, vi ville få et mere kaotisk parlamentarisk system, hvis 
alle, der kan skrabe 1/175 af stemmerne hjem, kan komme i Folketinget«, 
siger han og afviser ligeledes valgforbund: 
</p><p>
»Samlet set synes jeg, at det system, vi har, fungerer udmærket. Grunden til, 
at man har valgforbund i kommuner og ved europaparlamentsvalg, er, at der er 
så forholdsvis få mandater, der skal fordeles, og det vil sige, at 
spærregrænsen kan være frygtelig høj i nogle byråd og også ved ep-valget. 
Men jeg synes, der er en fin mindretalsrepræsentation i Folketinget med den 
nuværende spærregrænse og uden valgforbund«. 
</p><h3>
SF kan godt se pointen 
</h3><p>
Hos SF, der siden regeringsskiftet i 2011 oplevede en gevaldig rutchetur ned i 
meningsmålingerne, men som nu synes at være på vej frem, er gruppeformand 
Jonas Dahl mere positiv. 
</p><p>
»Der er nogle skævheder i den valglovgivning, vi har til Folketinget nu, og 
det er vi indstillet på at se på. Vi synes, det er en god ide at få en bred 
drøftelse af valgstrukturen«, siger han. 
</p><p><i class=" bl-elem">Skyldes det ikke bare, at I ikke kan holde tanken ud om, at der måske er 
halvanden procent, der stemmer på Elbæk, og så går de stemmer til spilde? </i></p><p>
»Vi har ikke diskuteret, om vi skulle gå i valgforbund med nogen, og hvem det 
i givet fald skulle være. Men jeg synes, der er noget rigtigt i det, uanset 
om det er rød eller blå, der har et flertal. Hvis der er et vælgermæssigt 
flertal for en statsminister, som ikke mandatmæssigt har flertal, synes jeg 
ikke nødvendigvis, det er hensigtsmæssigt. Så jeg kunne godt se pointen i at 
overveje og sikre noget demokratisk repræsentation, der er mere direkte«, 
svarer Jonas Dahl. 
</p><h3>
Elbæk: Ja 
</h3><p>
For Alternativet er skrækscenariet, at debatten om stemmespild kan føre til, 
at vælgere, som egentlig gerne ser Alternativet i Folketinget, undlader at 
stemme på partiet af frygt for, at stemmen skal gå til spilde, hvis partiet 
ikke kommer over spærregrænsen. Partileder Uffe Elbæk er uden tvivl 
tilhænger af, at hans parti skulle kunne gå i valgforbund med nogenlunde 
ligesindede partier. 
</p><p>
»Hele diskussionen om stemmespild, som også florerer om Alternativet, ville 
man kunne undgå, hvis man kunne lave valgforbund«, mener Elbæk, der 
erkender, at vælgerne i tilfælde af valgforbund kan risikere, at deres 
stemme på ét parti i virkeligheden kommer til at sikre et andet parti et 
mandat. 
</p><p>
»Det er selvfølgelig modargumentet. Men egentlig synes jeg, det er ganske 
glimrende at sige, at hvis du vil den retning, som et valgforbund vil, så 
støtter du den retning«. 
</p><p><i class=" bl-elem">Hvilke partier kunne du se dig selv i valgforbund med? </i></p><p>
»Vi peger jo på Helle Thorning-Schmidt (S), hvis der var valg nu. Det er jo 
ikke fordi, vi har armene over hovedet, men fordi vi trods alt synes, det er 
en mere progressiv miljøpolitik, som regeringen fører. Men jeg vil ikke på 
stående fod tage stilling til, hvem vi kunne gå i valgforbund med, men det 
ville være partier, der indgår i centrumvenstre«. 
</p><h3>
Opbakning skyldes ikke usikkerhed
</h3><p><i class=" bl-elem">Og din opbakning skyldes ikke bare, at I selv hænger lidt lavt?</i></p><p>
»Overhovedet ikke. Min grundholdning er, at hele diskussionen om stemmespil er 
forfejlet. Jeg synes, man spilder sin stemme, hvis man stemmer på nogen, man 
ikke er enig med. Det kan aldrig være stemmespild at stemme på nogen, man er 
enig med«. 
</p><p><i class=" bl-elem">Heller ikke, hvis partiet ikke kommer ind? </i></p><p>
»Nej, det synes jeg overhovedet ikke. Tag bare Enhedslisten, som også havde 
meget svært ved at komme ind. Skulle man så også have undladt at stemme på 
dem, da de stillede op første gang? Nej, det synes jeg overhovedet ikke«, 
svarer Uffe Elbæk. 
</p><p>
Det er ikke lykkes at få en kommentar fra Venstre, de radikale, Liberal 
Alliance og Socialdemokraterne. 
</p><p class=" bl-elem">
Partierne kommer dog til at tage stilling til forslaget, når det snart 
fremsættes i Folketinget. 
</p>	
</div>
</div></body></html>
