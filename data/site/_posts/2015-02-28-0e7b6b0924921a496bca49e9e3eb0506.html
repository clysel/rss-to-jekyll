---
layout:     post
title: 	    "Forbrugere: »Man gider ikke betale det dobbelte for en økologisk citron«"
post_author:	    
post_date:	    Sat, 28 Feb 2015 19:34:24 +0100
post_site:	    politiken.dk 
post_link:	    http://politiken.dk/forbrugogliv/forbrug/tjekmad/ECE2566756/forbrugere-man-gider-ikke-betale-det-dobbelte-for-en-oekologisk-citron/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den røde peber, æblerne og pakken med det hakkede oksekød er stadig oftere 
mærket med et rødt Ø for økologi, når Niels og Betina Bjerrum bærer varer 
fra Netto eller Kvickly hjem til murermestervillaen på Amager. 
</p><p>
På kort tid er det blevet nemmere at tænke på sprøjterester og klodens miljø, 
når man handler, mener ægteparret. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/ECE2526713/prisfald-her-faar-du-mest-oekogroent-for-pengene/">Prisfald: Her får du mest 
økogrønt for pengene</a></p><p>
»Det er blevet let at købe en økologisk agurk, fordi den kun koster et par 
kroner ekstra. Før har jeg syntes, at det var vanvittigt at give dobbelt 
pris for tre økologiske citroner, der oven i købet så lidt rynkede ud, i 
stedet for at købe de tre glittede, flotte citroner ved siden af«, siger 
Niels Bjerrum, der er medlem af Københavns Borgerrepræsentation. 
</p><p>
»Vi vil godt betale lidt mere for økologi. Men prisdifferencen har simpelthen 
været for stor«. 
</p><h3>
Mindre prisforskel og bedre varer 
</h3><p>
Som mange andre forbrugere startede parret med at købe visse basisvarer 
økologisk for år tilbage. Mælken er altid økologisk, ligesom havregryn og 
æg, hvor der er taget hensyn til dyrevelfærden. Her var prisforskellen 
mellem de konventionelle varer og økologien ikke så stor. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/ECE2550433/oekologien-er-paa-fremmarch-i-kantiner-og-restauranter/">Økologien er på fremmarch i 
kantiner og restauranter</a></p><p>
Men springet til at vælge meget frugt og grønt – og af og til kød og andre 
varer – økologisk er først kommet til inden for det sidste år, hvor 
supermarkederne er blevet bedre til at fremme de økologiske varer. 
</p><p>
»Det er ret positivt, at der er den her interne konkurrence mellem 
supermarkederne om at have det største og det billigste udbud af økologiske 
varer. Det bliver præsenteret bedre, og jeg kommer meget oftere hjem med 
økologiske frugter og grøntsager«, siger Betina Bjerrum, der arbejder som 
kommunikationsmedarbejder hos elbilfirmaet Clever. 
</p><p>
Fordi der sælges mere økologisk grønt, ligger varerne heller ikke på samme 
måde og kommer til at se ’trætte’ ud, mener hun. 
</p><p>
Ægteparret beskriver sig selv som ikkefanatiske økoforbrugere og har for nylig 
skiftet måltidskasserne fra gennemøkologiske Aarstiderne ud med andre 
måltidskasser fra firmaet Retnemt.dk for at få lidt afveksling og nye retter 
på middagsbordet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE2506488/nu-bliver-oekoaebler-og-oekokoed-billigere/">Nu bliver økoæbler og økokød 
billigere</a></p><p>
»Sjovt nok er der ofte økologiske varer i retnemt-kasserne, selv om det ikke 
er noget, som de gør et stort nummer ud af. For eksempel er dåsetomaterne 
økologiske, og der kunne firmaet spare nogle penge ved at bruge billige 
dåsetomater«, siger Betina Bjerrum, som tror, det skyldes, at firmaets mange 
kunder blandt børnefamilierne går op i økologi. 
</p><p>
Betina Bjerrum tænker blandt andet på sin egen og den treårige datter Viljas 
sundhed, når hun overvejer, om råvaren skal være økologisk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2514010/konservativ-ubekymret-eller-kvalitetsbevidst-hvilken-type-forbruger-er-du/">Konservativ, ubekymret eller 
kvalitetsbevidst: Hvilken type forbruger er du?</a></p><p>
»Jeg er blevet mere kritisk, så når jeg ser en peberfrugt, der strutter og 
skinner, tænker jeg: Hvordan kan den være sådan? Der er en mistanke om 
sprøjtemidler, som jeg helst ikke vil have i maden. Jeg tror på, at de 
økologiske grøntsager er sundere og indeholder flere næringsstoffer«, siger 
Betina Bjerrum. 
</p><h3>
Mærkelige varer 
</h3><p>
Hun er opvokset på en mindre gård og er skeptisk over for den stordrift, som 
gør det svært som forbruger at kende varens vej fra jord til bord. Det er 
ikke kun det økologiske, men også lokalt producerede og danske varer i 
sæson, som hun gerne vil gå efter. 
</p><p>
Niels Bjerrum går mest op i, at økologien er bedre for klodens miljø og 
klimaet. Men bliver varerne for ’mærkelige’, står han let af. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2555262/flere-flytter-til-oekologiske-landsbyer/">Flere flytter til økologiske 
landsbyer</a></p><p>
»Ikke alle varer egner sig til at være økologiske. For eksempel har vi 
udelukkende økologiske øl og vand på rådhuset, og det betyder, at halvdelen 
af huset render ned og køber almindelige colaer, når vi skal holde møder«, 
siger han og trækker opgivende på skuldrene. Med en ladcykel som eneste 
transportmiddel handler børnefamilien i de lokale supermarkeder ved 
børnehaven eller på vejen hjem. Men de ville fravælge butikker uden et godt 
økologisk udvalg. 
</p><p class=" bl-elem">
»Det ville være for underligt, hvis et supermarked slet ikke havde økologiske 
varer. Så ville jeg nok vælge et andet sted at handle«, siger Betina 
Bjerrum. 
</p>	
</div>
</div></body></html>
