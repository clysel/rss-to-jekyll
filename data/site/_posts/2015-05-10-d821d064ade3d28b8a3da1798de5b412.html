---
layout:     post
title: 	    "Vi bruger flere penge på tv-pakker end nogensinde før"
post_author:	    
post_date:	    Sun, 10 May 2015 11:08:15 +0200
post_site:	    politiken.dk 
post_link:	    http://politiken.dk/forbrugogliv/digitalt/ECE2650228/vi-bruger-flere-penge-paa-tv-pakker-end-nogensinde-foer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Årligt forbrug på tv per husstand</h4>
<div class="fakta-body" data-buildingblock="embedded_factboxlink">
<p><b>2000</b>: 3.152 kr. 
</p><p><b>2005</b>: 3.544 kr. 
</p><p><b>2010</b>: 4.036 kr. 
</p><p><b>2013</b>: 4.697 kr. 
</p><p class=" bl-elem"><i class=" bl-elem">Kilde: Danmarks Statistik</i></p>
</div>
</div><p>
I gennemsnit brugte en dansk husstand lige godt 4.700 kroner på tv-pakker, 
streamingtjenester, medielicens og lignende i 2013. Tallet er steget med 
mere end 50 procent i løbet af 20 år, og især de senere år har vores 
udgifter taget et hop opad, viser tal fra Danmarks Statistik. 
</p><p>
Prisstigningen skyldes, dels at rettighederne til sportskampe og -kanaler er 
blevet dyrere, dels også at den enkelte husstand betaler for større og 
større tv-pakker, samtidig med at rigtig mange har tegnet abonnement hos en 
streamingtjeneste. 
</p><p>
Ifølge undersøgelsen ’Medieudviklingen 2014’, som blev udgivet af DR 
Medieforskning, abonnerer 27 procent af alle danske husstande alene på 
Netflix. Ifølge en ny undersøgelse, som YouGov har foretaget for Koda, 
abonnerer hver anden husstand nu på en film- og serie-tjeneste. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2431600/priserne-paa-tv-pakker-stiger-mens-vi-ser-mindre-og-mindre-tv/">Priserne på tv-pakker stiger, 
mens vi ser mindre og mindre tv</a></p><p>
For at kunne se film og tv på internettet har mange også opgraderet 
hastigheden af deres internet. Alligevel betaler 5 ud af 6 stadig for et 
traditionelt tv-abonnement. Næsten halvdelen af os har mere end 31 kanaler, 
og hver femte mere end 50. 
</p><p>
»Misforholdet mellem, hvor meget vi har mulighed for at se, og hvor meget vi 
ser, er blevet større. Men vi vil gerne have valgmulighederne alligevel. 
Både i forhold til indhold, tidspunkt, og hvordan vi ser det«, siger Stig 
Hjarvard, der er professor i medievidenskab ved Københavns Universitet: 
</p><p>
»Jeg tror i høj grad det skyldes, at folk ikke har overblik over, hvad deres 
samlede medieforbrug egentlig koster dem. Det er et paradoks i forhold til, 
at vi er meget kritiske over for prisen på licens«. 
</p><p>
Fuldpakken med 64 kanaler koster hos Danmarks største tv-distributør YouSee 
509 kr. om måneden. Har man derudover et Netflix-abonnement og betaler 
medielicens, løber det op i 9.516 kr. om året. 
</p><h3>
Kun få tager stilling 
</h3><p>
Professor Stig Hjarvard bakkes op af flere tal. For ’Medieudviklingen 2014’ 
viser, at vi faktisk bruger en lille smule mindre tid på at se tv. Det 
betyder, at vi i stigende grad betaler for en masse, vi ikke ser. Og både 
Konkurrence- og Forbrugerstyrelsen og Forbrugerrådet Tænk har lavet 
rundspørger, der viser, at mellem 75 og 90 procent af danskerne betaler for 
flere tv-kanaler, end de har brug for. Konkurrence- og Forbrugerstyrelsen 
frygter, at de mange nye streamingtjenester vil gøre problemet endnu større. 
</p><p>
På trods af udviklingen har kun 2 procent sidste år afmeldt deres tv-pakke, og 
kun 6 procent har valgt en mindre tv-pakke. I alt overvejer kun cirka hver 
10. tv-kunde at gøre en af delene. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2474802/klarlund-for-meget-tv-tid-goer-i-sig-selv-boern-tykkere/">Klarlund: For meget tv-tid gør 
i sig selv børn tykkere </a></p><p>
»Det er sådan med tv, at vi bruger sindssygt meget tid på at se på det, men 
ikke på at tænke over, hvilken pakke vi har, eller hvor mange penge vi 
bruger på det«, siger Dennis Christensen, der er forskningschef hos DR 
Medieforskning. 
</p><p>
Han uddyber dog, at et tilkøb af streamingtjenester lader til at have været 
afgørende for dem, der har taget deres tv-pakke op til revurdering. Og at 
tv-distributørerne mærker forandringen. Alligevel er der lang vej igen, før 
streaming vil ændre vores forbrug af tv-pakker radikalt. Især fordi 
streamingmarkedet faktisk står ret stille herhjemme, hvor en kæmpe andel har 
købt et Netflix-abonnement, men hvor der derudover ikke er sket ret meget 
mere. 
</p><p>
»Streamingtjenester kan på sigt skabe massive forandringer. Men bliver vi i 
det niveau, vi er nu, hvor streaming er supplement til tv, kan det ikke 
blive markedsundergravende«, siger Dennis Christensen. 
</p><h3>
Få hjælp til at få overblik 
</h3><p>
Hos Konkurrence- og Forbrugerstyrelsen har man på baggrund af tallene om 
tv-forbrug lavet et tema om tv-pakker og streaming på sitet forbrug.dk. Her 
kan en guide hjælpe med at give overblik over, hvilken tv-løsning der vil 
passe bedst til hver enkelt. 
</p><p>
»Det kan virke uoverskueligt for mange at finde den rigtige løsning for én 
selv. Der er virkelig mange tv-pakker at vælge imellem derude. Mange stopper 
måske allerede ved tanken om det. Dem vil vi gerne hjælpe videre«, siger 
kontorchef Søren Bo Rasmussen, der mener, at det er dumt ikke at kigge sit 
forbrug efter: 
</p><p>
»Det er ikke særlig rationelt at bruge enormt lang tid på at tage hen til et 
bestemt supermarked for at købe 1 liter mælk 2 kr. billigere, men ikke få 
sat sig ned og sikre sig en stor månedlig besparelse på sine tv-udgifter«. 
</p><p>
Søren Bo Rasmussen understreger, at også konkurrencen på tv-markedet har brug 
for mere aktive forbrugere. Undersøgelser fra Forbrugerrådet Tænk viser, at 
som det er nu, slipper distributørerne af sted med at hæve priserne drastisk 
på tv-pakkerne, uden at kunderne tager op til overvejelse om de skal skifte 
dem ud med noget mindre. 
</p><p>
»Hvis forbrugerne ikke er oppe på tæerne, er leverandørerne det heller ikke. 
De forsøger ikke at gøre sig lækre, hverken på pris, udvalg eller den 
enkeltes fleksibilitet«, siger Søren Bo Rasmussen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE1067314/klarlund-fjernsynet-er-en-draeber/">Klarlund: Fjernsynet er en 
dræber </a></p><h3>
Frit kanalvalg ved lov 
</h3><p>
Netop den manglende fleksibilitet i forhold til at sammensætte tv-pakker har 
fået Forbrugerrådet Tænk til at reagere. De mener ikke, at den enkelte 
forbruger har nok muligheder for at skalere tv-abonnementet ned. De kræver 
nu en lov, der pålægger tv-distributørerne at give kunderne mulighed for at 
skræddersy en pakke. 
</p><p>
»Vi som forbrugere betaler mere end 10 milliarder om året for at se tv – men 
kun 1 ud af 5 er tilfredse med tv-markedet. Det er uholdbart«, siger 
cheføkonom Martin Salamon og henviser ligeledes til 
Forbrugerforholdsindekset, hvor tv-distributørerne scorer lavest blandt 50 
brancher. 
</p><p class=" bl-elem">
Flere politikere har tidligere tilkendegivet, at de bakker op om 
Forbrugerrådet Tænks forslag. Martin Salamon mener, at streamingtjenesterne 
gør det endnu mere presserende at sikre frit kanalvalg og fuld frihed til at 
sammensætte det tv-forbrug, der er optimalt for den enkelte. 
</p>	
</div>

</div></body></html>
