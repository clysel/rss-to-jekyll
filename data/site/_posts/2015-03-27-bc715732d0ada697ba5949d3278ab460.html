---
layout:     post
title: 	    "Kvindelig dansk cykelrytter overfaldet i Sydafrika"
post_author:	    
post_date:	    Fri, 27 Mar 2015 21:37:25 +0100
post_site:	    politiken.dk 
post_link:	    http://politiken.dk/sport/ECE2607978/kvindelig-dansk-cykelrytter-overfaldet-i-sydafrika/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det danske mountainbike-landshold er blevet udsat for en chokerende oplevelse 
i forbindelse med en træningstur i Sydafrika.
</p><p>
Under en træningstur torsdag forud for et løb lørdag blev U23-rytteren Malene 
Degn overfaldet af to mænd i et lukket område uden for Pretoria.
</p><p>
Malene Degn kom cyklende på ruten, da to mænd overfaldt hende og trak hende 
ind i et buskads. Her stak den ene mand af med hendes cykel, hvorefter den 
anden forsøgte et seksuelt overgreb, lyder det i en pressemeddelelse fra 
Danmarks Cykle Union.
</p><p>
Landstræner Mads Bødker var tæt på hændelsen.
</p><p>
»Min cykel var punkteret, så derfor kørte jeg en anden og mindre udfordrende 
vej tilbage til startområdet. Her ser jeg en mand komme slæbende med Malenes 
cykel«.
</p><p>
»Jeg råber alt, hvad jeg kan, men vælger ikke at forfølge ham, da jeg først og 
fremmest tænker på Malenes situation. Mit råb får åbenbart skræmt den anden 
person, så ham ser jeg flygte over et højt hegn længere fremme«.
</p><p>
» Jeg kommer ret tæt på ham, men vil stadig ikke i kontakt med ham af frygt 
for, at han er besiddelse af et våben«, fortæller Mads Bødker.
</p><p>
Efterfølgende blev politiet tilkaldt, og den ene gerningsmand blev pågrebet.
</p><p>
Ifølge pressemeddelelsen har den 18-årige Malene Degn det efter 
omstændighederne godt og har modtaget psykologhjælp på telefon fra Danmark.
</p><p>
Danmarks Cykle Union har valgt at fortælle om hændelsen, fordi historien 
allerede er nået ud til sydafrikanske medier.
</p><p>
Malene Degn blev i 2013 europamester for juniorer og i 2014 nummer to til VM.
</p><p class=" bl-elem">
Hun er en del af Team Danmarks talentprogram.
</p>	
</div>
</div></body></html>
