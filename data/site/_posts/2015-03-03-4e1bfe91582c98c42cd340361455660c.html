---
layout:     post
title: 	    "»Vi tager terror langt mere alvorligt, end det fortjener«"
post_author:	    
post_date:	    Tue, 03 Mar 2015 22:31:05 +0100
post_site:	    politiken.dk 
post_link:	    http://politiken.dk/kultur/ECE2572317/vi-tager-terror-langt-mere-alvorligt-end-det-fortjener/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Statsminister Helle Thorning-Schmidt kaldte det »en kamp mellem frihed for den 
enkelte og en mørk ideologi«, da den 22-årige Omar el-Hussein dræbte to mænd 
og sårede fem politifolk i København. 
</p><div class="art-quote article-box">
<p class="quote"/>
<blockquote>
<p class="quote-txt">
Det er på mange måder reaktioner på den forestillede trussel om terror, som 
skaber store problemer ? og ikke terrorismen selv
</p>
<p class="sender">
Francis Fukuyama 
</p>
</blockquote>
</div><p>
Hun kaldte attentaterne for et angreb på »alle danskere«. Men samfundsforsker 
Francis Fukuyama advarer nu mod, at politikere og medier dramatiserer 
angrebene og gør dem til en trussel mod hele samfundet:</p><p>
»Lige fra 9/11 er terror blevet taget langt mere alvorligt, end det fortjener. 
Det er på mange måder reaktioner på den forestillede trussel om terror, som 
skaber store problemer – og ikke terrorismen selv«. 
</p><p><b class="ext-link">LÆS KOMMENTAR </b><a class="embeddedlink" href="http://politiken.dk/kultur/ECE2548741/rune-lykkeberg-terror-vender-vores-samfunds-principper-imod-os/">Rune Lykkeberg: Terror vender 
vores samfunds principper imod os</a></p><p>
Det vil ifølge Fukuyama være langt mere skadeligt for de demokratiske samfund, 
hvis højrefløjspartier reagerer ved at kræve mere kontrol, overvågning og 
udstødning af indvandrere. 
</p><p>
Francis Fukuyama blev en intellektuel verdensstjerne, da han i 1992 udgav 
’Historiens afslutning og det sidste menneske’, og har siden været en 
globalt anerkendt kommentator. Han fortsætter: 
</p><p>
»Det er min klare opfattelse, at den her type attentater bør betragtes som en 
særlig og alvorlig form for kriminalitet«. 
</p><p><b class="ext-link">LÆS DEBAT </b><a class="embeddedlink" href="http://politiken.dk/debat/profiler/trinepertou/ECE2569796/ekstremismen-vinder-hvis-ikke-vi-staar-sammen/">Ekstremismen vinder, hvis ikke vi 
står sammen</a></p><p>
Vi behøver ikke at frygte deres ideologi som politisk bevægelse, forklarer 
Fukuyama, og man gør dem større, end de er, hvis vi udråber dem til 
»terrorister«. 
</p><p>
»Deres ideologi har ikke potentiale til at tilrække titusinder af tilhængere 
og føre til forandringer ved valg og afstemninger«, siger amerikaneren. 
</p><p>
Fukuyama minder om, at mange af dem, vi kalder for terrorister, har udviklet 
sig fra almindelige kriminelle til radikale islamister. De bruger 
fundamentalismen til at romantisere sig selv, så de ikke bare er forbrydere, 
men bliver hellige krigere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2570672/terroren-genopliver-koebenhavn-som-friby-for-forfattere/">Terroren genopliver København 
som friby for forfattere</a></p><p><i class=" bl-elem">Men attentaterne skræmmer os i forhold til tegninger og kritik af islam. 
Skal vi gå på kompromis med vores ytringsfrihed? </i></p><p class=" bl-elem">
»Nej. I europæere skal være så sikre på jeres egne værdiers vegne, at I er 
villige til at forsvare dem. Og hvis folk kommer til Europa for at opnå 
privilegierne, må de acceptere, at til de privilegier hører den individuelle 
frihed til at udtrykke sig selv. Også med tegninger. Det er en del af 
kontrakten«, siger Francis Fukuyama. 
</p>	
</div>
</div></body></html>
