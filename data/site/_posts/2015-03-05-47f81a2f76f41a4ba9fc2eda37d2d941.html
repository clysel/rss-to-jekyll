---
layout:     post
title: 	    "Filmfestival går helt tæt på din favoritmusiker"
post_author:	    
post_date:	    Thu, 05 Mar 2015 16:41:13 +0100
post_site:	    politiken.dk 
post_link:	    http://politiken.dk/ibyen/byliv/ECE2575060/filmfestival-gaar-helt-taet-paa-din-favoritmusiker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p id="ib-623642"/><p/><p>
Hvad siger du til at bruge din lørdag eftermiddag sammen med Kate Bush? Din 
søndag aften i selskab med Patti Smith? Eller hvad med at pjække fra 
’Hammerslag’ og i stedet bruge din tirsdag aften med The Rolling Stones? 
</p><p>
Det er nogle af verdens største rockikoner, som kigger forbi København ved 
Musikfilm Festivalen den kommende uges tid. 
</p><p>
Eller … kigger forbi er måske så meget sagt, for Bush, Smith og de andre 
kommer ikke til at sidde over for dig sådan rent fysisk. De kommer bare til 
at optræde på det hvide lærred i Cinemateket. 
</p><p>
Men det betyder ikke, at du ikke kommer tæt på. 
</p><h3>
To Stones-film på plakaten 
</h3><p>
For eksempel får du hele historien om Gene Clark, manden, der startede 
rockbandet The Byrds i Californien i 1964 og levede i en rus af stoffer og 
mismod, inden han drog fra denne verden i 1991. Filmen om hans liv, ’The 
Byrd Who Flew Alone: The Triumph and Tragedy of Gene Clark’ bliver vist 
næste lørdag kl. 17.15. 
</p><p>
Dagen inden, kl. 19.30, kan du finde ud af, hvordan LSD og primalskrigterapi 
egentlig hænger sammen med begyndelsen på Mike Oldfields karriere, når 
festivalen viser filmen ’Tubular Bells: The Mike Oldfield Story’. 
</p><p>
Du kan også komme med førnævnte Rolling Stones på hotelværelse. Dokumentaren 
’Charlie Is My Darling’, som Musikfilm Festival viser sammen med en anden 
Stones-film, ’Get Yer Ya-Ya Out’ på tirsdag, følger bandet på en 
weekendturné i Irland et par uger efter, de fik deres helt store gennembrud 
med ’(I Can’t Get No) Satisfaction, og viser blandt andet, hvordan den 
spirende Stones-mania tog sig ud dengang i midten af 1960’erne. 
</p><p>
Musikfilm Festival starter lørdag med den BBC-producerede Kate 
Bush-dokumentar, ’The Kate Bush Story: Running Up That Hill’ og fortsætter 
til og med næste søndag. Undervejs vil der være plademarked i Filmhuset, 
hvor Ekstra Bladets anmelder Henrik Queitsch også inviterer til musikquiz 
for de allerstørste nørder. Det sker næste lørdag k. 12.30. 
</p><p>
Musikfilm Festival. 7.-15. mar. Cinemateket, Kbh. K. 
</p><p class=" bl-elem">
Wwwmusikfilmfestival.dk 
</p>	
</div>
</div></body></html>
