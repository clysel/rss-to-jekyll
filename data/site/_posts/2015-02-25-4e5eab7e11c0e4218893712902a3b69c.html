---
layout:     post
title: 	    "IBM afskediger 90 danske medarbejdere"
post_author:	    51252
post_date:	    Wed, 25 Feb 2015 14:21:00 +0000
post_site:	    www.version2.dk 
post_link:	    http://www.version2.dk/artikel/ibm-danmark-afskediger-90-danske-medarbejdere-flere-kan-vaere-paa-vej-86268
---
<html><body><div><section class="body"><p>90 danske medarbejdere hos IBM modtog i dag den kedelige nyhed om, at de måtte forlade jobbet.</p>

<p>Der er primært tale om medarbejdere i IBM’s datacenter i Brøndby, og mens det typisk har været it-teknikere, der har stået for skud i nedskæringer, så er der denne gang tale om en bred skare af både drifts- og procesfolk samt ledere, erfarer Version2.</p>

<p>»Personalereduktionen er gennemført som planlagt, og det har været en tung dag,« siger IBM’s kommunikationschef Benedicte Strøm til Version2 og fortsætter:</p>

<p>»Det sker i forlængelse af IBM’s globale regnskaber, hvor man har hensat 4 mia. kr til rebalancering af arbejdsstyrken, så det har været annonceret og offentligt kendt.«</p>

<p>Nedskæringerne svarer til 3,5 pct. af IBM’s danske medarbejderskare på lige knap 2.600 ansatte. Der har tidligere været spekulationer om nedskæringer på op til 26 pct. af IBM’s samlede ansatte på det amerikanske erhvervsmedie Forbes.</p>



<p>Det er dog sandsynligt, at der vil ske flere nedskæringer i fremtiden hos IBM i Danmark, erfarer Version2 hos en kilde tæt på firmaet.</p>

<p>IBM er i gang med en større omstrukturering mod de såkaldte CAMSS-markeder, det vil sige cloud, analytics, mobile, social og security. Samtidig har selskabet de seneste år kæmpet med et faldende salg af især server- og storage-løsninger i takt med at flere og flere flytter deres tjenester ud i skyen.</p>

<p>En del af omstruktureringen i IBM indebærer, at driften flyttes til lavindkomstlande i Østeuropa og Indien, hvor lønningerne er lave og arbejdskraften når et kompetenceniveau, der begynder at kunne konkurrere med Danmark.</p>

<p>Samtidig bliver stadig flere funktioner i datacentre automatiseret, hvilket overflødiggør nogle job. Det gælder blandt andet sikkerhedsopdateringer, som foregår automatisk.</p>

<p>(Opdateres)</p>
  </section></div></body></html>
