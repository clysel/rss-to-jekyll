---
layout:     post
title: 	    "Konkursrygter og trusler: Ordkrigen raser mellem Norwegian og piloterne"
post_author:	    
post_date:	    Wed, 04 Mar 2015 12:31:07 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2573086/konkursrygter-og-trusler-ordkrigen-raser-mellem-norwegian-og-piloterne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er blevet skudt med skarpt mellem Norwegian og det norske flyselskabs 
piloter, siden forhandlingerne om en ny overenskomst brød sammen lørdag. 
</p><p>
På den ene side af forhandlingsbordet ønsker Norwegian at fastfryse piloternes 
løn, og på den anden side stiller piloterne krav om at blive ansat i 
moderselskabet frem for i det datterselskab, Norwegian Air Norway (NAN), de 
i dag er ansat under. 
</p><p>
70 piloter har strejket siden lørdag, og i går aftes tilsluttede resten af de 
over 700 skandinaviske piloter sig strejken – herunder omkring 100 danske. 
</p><p><b class="ext-link">FORSTÅ SAGEN </b><a class="embeddedlink" href="http://politiken.dk/oekonomi/virksomheder/ECE2569759/overblik-norwegian-flyver-i-modvind/">Overblik: Norwegian flyver i 
modvind</a></p><p>
Men stridspunkterne stopper ikke her. Her er et overblik over, hvordan krigen 
brager frem og tilbage mellem skyttegravene. 
</p><h2 class="bread-text-header first">
Anklage 1: Norwegian presser strejkende piloter over i bemandingsselskab 
</h2><p>
Da strejken blev udvidet tirsdag aften, lød der pludselig anklager fra 
piloternes fagforening Norwegian Pilot Union (NPU) om, at norske og danske 
Norwegian-piloter skulle være blevet tilbudt individuelle kontrakter med 
bemandingsselskabet OSM Aviation, som Norwegian lejer piloter af. 
</p><div class="art-quote article-box">
<p class="quote"/>
<blockquote>
<p class="quote-txt">
Her ser vi altså, at fagforeningen direkte taler usandt for at skabe sympati i 
opinionen
</p>
<p class="sender">
Daniel Kirchoff, Norwegian 
</p>
</blockquote>
</div><p/><p>
»Vi er bekendt med, at OSM har brugt aftenen på at ringe rundt til piloter i 
Norge og Danmark for at tilbyde OSM-kontrakter. Tilbagemeldingerne kommer 
ind fra vores medlemmer, som siger unisont nej til kontrakterne«, sagde 
formand for NPU Halvor Vatnar til norske VG i går. 
</p><p>
Ifølge NPU skulle Norwegian gøre brug af finten for at splitte de strejkende 
piloter. 
</p><p>
»Dette betyder, at selskabet prøver at splitte os som gruppe. De (piloterne, 
red.) er blevet truet med at, hvis de ikke siger ja til kontrakten, mister 
de jobbet«. 
</p><p>
Norwegian afviste med det samme anklagerne, og her til morgen kunne også OSM 
afvise: 
</p><p>
»OSM Aviation er ikke part i den pågående konflikt mellem Norwegian og 
selskabets piloter, og vi har selvsagt ikke kontaktet piloterne for at 
tilbyde dem job. At nogen prøver at trække os ind i denne sag med totalt 
urigtige oplysninger er stærkt beklageligt og helt uden rod i 
virkeligheden«, udtalte administrerende direktør i OSM Espen Høiby til 
norske VG. 
</p><p>
Norwegians kommunikationsrådgiver Daniel Kirchhoff kalder over for Politiken 
fagforeningens anklager for løgn: 
</p><p>
»Vi har været ude på det kraftigste at afvise anklagerne. Her ser vi altså, at 
fagforeningen direkte taler usandt for at skabe sympati i opinionen. Det 
tager vi kraftig afstand fra«. 
</p><h2 class="bread-text-header ">
Anklage 2: Udenlandske piloter skal flyve de strejkeramte fly 
</h2><p>
Norwegian har måttet aflyse flere flyafgange som følge af strejkerne, og det 
har nu fået flyselskabet til at hive piloter ind fra deres britiske og 
spanske datterselskaber til at afbøde skaderne af strejken. 
</p><p>
»Når et af vores datterselskaber er i strejke og ikke kan levere de tjenester 
til moderselskabet, som de plejer, må vi kigge på de andre selskaber i 
Norwegian-familien og se, om de kan levere de samme tjenester«, udtaler 
Daniel Kirchhoff, kommunikationsrådgiver i Norwegian, til Ritzau. 
</p><p><b class="ext-link">STREJKEBRUD?</b><a class="embeddedlink" href="http://politiken.dk/oekonomi/arbejdsmarked/ECE2572507/strejke-ramt-norwegian-henter-fly-og-piloter-i-udlandet/">Strejke-ramt Norwegian henter fly og 
piloter i udlandet</a></p><p>
Men piloternes norske fagforening Parat, som Norwegian Pilot Union (NPU) er en 
del af, skyder tilbage. 
</p><p>
De kalder aktionen for »strejkebrud« og har truet med at iværksætte 
internationale aktioner for at afholde Norwegian-flyene fra at gå på 
vingerne. 
</p><p>
»Vi anser strejkebruddet som moralsk forkasteligt og uacceptabelt. Det kommer 
til at vække aktioner uden for Norge, Sverige og Danmark. For også i resten 
af Europa og USA er strejkebrud noget, man ser særdeles alvorligt på«, sagde 
formanden for Parat, Hans Erik Skjæggerud, til Politiken mandag, da 
Norwegian endnu kun havde truet med at trække udenlandske piloter ind. 
</p><p><b class="ext-link">SYMPATIAKTION</b><a class="embeddedlink" href="http://politiken.dk/oekonomi/arbejdsmarked/ECE2570683/fagforening-norwegian-kan-blive-naegtet-braendstof/">Fagforening: Norwegian kan blive 
nægtet brændstof</a></p><p>
Kommunikationsrådgiver i Norwegian Daniel Kirchhoff vil ikke kommentere på 
truslerne, men han understreger over for Politiken, at der ikke er tale om 
strejkebrud, fordi Norwegian blot benytter sig af egne datterselskaber: 
</p><p>
»Vi er på sikker juridisk grund. Jeg kan ikke kommentere på, hvad nogen truer 
med. Norwegian er optaget af at følge EU-regelværket, som blandt andet 
siger, at et flyselskab må gøre, hvad der er muligt for at bringe sine 
passagerer hjem. Vores passagerer har vores højeste prioritet i denne 
situation«. 
</p><h2 class="bread-text-header ">
Rygter om konkurs af datterselskab 
</h2><p>
Norwegians datterselskaber er i det hele taget et centralt stridspunkt i 
krigen. Søndag gik der pludselig rygter om, at datterselskabet NAN, som de 
skandinaviske piloter er ansat i, ville blive begæret konkurs. 
</p><p>
Det fremgik af en besked til NPU’s piloter, som norske Dagbladet er i 
besiddelse af. Her skrev fagforeningen søndag aften, at de frygtede, at 
Norwegian ville konkursbegære piloternes selskab. 
</p><p>
»Det, som forventes nu, er, at en nedlæggelse/konkurs af NAN vedtages på et 
hasteindkaldt bestyrelsesmøde i NAS (hovedselskabet Norwegian Air Shuttle, 
red.)«, skrev de. 
</p><p><b class="ext-link">KONKURSFINTE</b><a class="embeddedlink" href="http://politiken.dk/oekonomi/arbejdsmarked/ECE2569351/norwegians-piloter-frygter-konkurs-manoevre/">Norwegians piloter frygter 
konkurs-manøvre</a></p><p>
Ifølge NPU skulle konkursmanøvren bruges til at få »forelagt/fristet/truet« 
nogle af piloterne med en ansættelse i det eksterne selskab OSM, som 
Norwegian lejer piloter fra. 
</p><p>
En centralt placeret kilde i Norwegian bekræftede piloternes mistanke over for 
norske Finansavisen: 
</p><p>
»500 af disse (piloter, red.) vil få tilbud om ny kontrakt i 
bemandingsselskabet OSM Aviation, de øvrige vil måtte finde sig noget nyt at 
lave«. 
</p><p>
Men piloternes selskab blev som bekendt ikke nedlagt mandag, og 
bestyrelsesformand i Norwegian Bjørn H. Kise understregede over for NRK, at 
det ikke var blevet diskuteret på mandagens møde: 
</p><p>
»At begære selskabet konkurs er ikke blevet diskuteret«. 
</p><h2 class="bread-text-header ">
Forhandlinger eller ikke forhandlinger 
</h2><p>
Norwegian og piloterne har ikke mødtes, siden forhandlingerne mellem dem brød 
sammen lørdag. Men begge parter påstår, at det er den anden, der ikke vil 
mødes. Bestyrelsesformand i Norwegian Bjørn H. Kise sagde således til NRK 
mandag: 
</p><p>
»Vi har gentagne gange taget initiativ (til møde, red.) over for piloterne, 
men det ønsker de ikke«. 
</p><p>
Men det skyldes ifølge fagforeningen Parat, at indbydelsen aldrig nåede frem: 
</p><p>
»Vi har ikke fået nogen invitation om, hvem vi skal møde, og hvad vi skal 
diskutere. Så snart, vi får det, forsikrer vi om, at vi møder op hvor som 
helst«, sagde Hans-Erik Skjæggerud til NRK. 
</p><p>
Tirsdag sendte Norwegian en ny invitation om et møde med de strejkende 
piloter. Men Parat afviste over for NRK at møde op til det, de kaldte spil 
for galleriet: 
</p><p class=" bl-elem">
»Dette er et drøftelsesmøde, og vi møder ikke til drøftelser«, sagde 
informationschef Arve Sigmundstad. 
</p>	
</div>
</div></body></html>
