---
layout:     post
title: 	    "Forskere i vildrede: Uventet sammenhæng mellem tyngdekraften og dagens længde"
post_author:	    Jens Ramskov
post_date:	    Wed, 29 Apr 2015 08:07:00 +0000
post_site:	    ing.dk 
post_link:	    http://ing.dk/artikel/forskere-i-vildrede-uventet-sammenhaeng-mellem-tyngdekraften-og-dagens-laengde-175734
---
<html><body><div><section class="body">
			<p>Gennem de seneste 40 år har forskere gennemført en lang række meget præcise målinger af Newtons gravitationskonstant G. Men den har nærmest forvirret forskerne mere, end den har oplyst dem. For de små, men meget markante afvigelser mellem målingerne har fået måleeksperter til at fortvivle.</p>
			
			
			<p>Nu præsenterer fire forskere i <a href="http://iopscience.iop.org/0295-5075/110/1/10002/article">Europhysics Letters </a>en analyse, som yderligere øger mystikken.<br/>
			<figure class="plugin right zoomable"><img data-original-image="http://ing.dk/sites/ing/files/gravitylaw.jpg" src="http://ing.dk/sites/ing/files/styles/w1120_media_right/public/gravitylaw.jpg?itok=wcyDqQ7U" alt=""/><figcaption> Massetiltrækningen mellem to masser indeholder Newtons gravitationskonstant G.  </figcaption></figure><br/>
			Det viser sig nemlig, at måleværdierne for G svinger op og ned på samme måde, som døgnets længde har et udsving på 0,127 millisekunder med en periodelængde på 5,9 år, senest beskrevet i en artikel i <a href="http://www.nature.com/nature/journal/v499/n7457/full/nature12282.html">Nature</a> i 2013.</p>
			<p><figure class="plugin right zoomable"><img data-original-image="http://ing.dk/sites/ing/files/epl17008f1_online.jpg" src="http://ing.dk/sites/ing/files/styles/w1120_media_right/public/epl17008f1_online.jpg?itok=gc2SBwKS" alt=""/><figcaption> Målinger af gravitationskonstanten G sammenholdt med en sinuskurve med en periode på 5,9 år, der svarer til svingninger i dagens længde. Kurven er skaleret i amplitude til at matche variationen i G. Kun 2 af 13 målinger af G afviger markant fra sinuskurven. Med grønt er markeret gennemsnitværdien for alle målinger. (Grafik: Europhysics Letters </figcaption></figure></p>
			<p>I den videnskabelige artikel skriver forskerne, at det eneste fysiske fænomen, de har kendskab til med samme periodelængde, er variationer i døgnets længde.</p>
			<h2>Ingen forklaring, kun spekulationer</h2>
			<p>Forskerne hævder på ingen måde, at døgnets længde direkte påvirker tyngdekraften. De indrømmer faktisk, at de slet ikke har en god forklaring på korrelationen.</p>
			<p>De mener dog, at man skal finde et fænomen, der både påvirker tyngdekraften og døgnets længde. De skriver, at den mindst usandsynlige forklaring kan være, at der findes strømninger i den flydende del af Jordens kerne, der både ændrer Jordens inertimoment (og dermed døgnets længde) og de forhold, som påvirker målinger af gravitationskonstanten.</p>
			<p>En måling fra 2014 er særligt interessant, fordi den både afviger fra de andre, og fordi der er tale om en kvantemåling. De øvrige målinger er klassiske og udført efter  samme princip, som Henry Cavendish i 1798 benyttede til den første måling af gravitationskonstanten.</p>
			<p>»Måske kan en gentagelse af kvantemålingen over den kommende halve snes år føre frem til en konsistent værdi. Men der er dog ingen garanti herfor, hvis variationer i målingen af G skyldes en ukendt effekt knyttet til inertien, da dette både giver en påvirkning på makroskopisk og mikroskopisk niveau,« skriver forskerne.</p>
			<p>Med disse betragtninger efterlader artiklen flere spørgsmål, end den besvarer.</p>
			<h2>John Anderson gør det igen</h2>
			<p>Fysikeren John D. Anderson, der nu er pensioneret fra Jet Propulsion Laboratory i Californien i USA, har stået i spidsen for forskergruppen. Det er ikke første gang, at han har gjort en uventet opdagelse.</p>
			<p>Han er kendt for at have opdaget og beskrevet den såkaldte Pioneer-anomali, som er knyttet til Pioneer-rumsonderne, der er på vej ud af Solsystemet.</p>
			<p>De blev tilsyneladende holdt noget tilbage af en ukendt kraft, der fik mange til at diskutere gyldigheden af Newtons love.</p>
			
			<p>I dag er forskerne dog rimelig sikker på, at forklaringen skal findes i termiske effekter i rumsonderne.</p>
			
		</section>
		  </div></body></html>
