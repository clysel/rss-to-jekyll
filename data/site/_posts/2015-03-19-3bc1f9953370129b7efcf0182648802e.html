---
layout:     post
title: 	    "Tove Ditlevsen i Politiken 1973: »Bare lidt synd for de unge. Vi andre kan se en ende på det«"
post_author:	    
post_date:	    Thu, 19 Mar 2015 09:08:45 +0100
post_site:	    politiken.dk 
post_link:	    http://politiken.dk/kultur/boger/ECE2579538/tove-ditlevsen-i-politiken-1973-bare-lidt-synd-for-de-unge-vi-andre-kan-se-en-ende-paa-det/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der var kommet et nyt »medarbejderskab« på Politiken i 1973. 
</p><p>
Forfatterinden Tove Ditlevsen var blevet tilknyttet avisen, lød det <a href="http://multimedia.pol.dk/archive/00921/toveditlevsen1973fo_921702a.pdf">på 
forsiden</a>, og hun ville fremover bidrage med »artikler, kronikker og 
kommentarer«. 
</p><p>
Men først, den 26. august 1973, blev ordet givet til den dengang 55-årige Tove 
Ditlevsen »i en anden form, nemlig som interviewoffer«. Skribenten på 
interviewet var den berømte portrætjournalist Ninka med det borgerlige navn 
Anne Wolden-Ræthinge, og de to kvinder skulle tale om »at skrive, at læse, 
at elske, om privatliv, galeanstalter, oksesteg, Søndermarken og selvmord«. 
</p><h3>
Her er interviewet af Ninka i sin fulde form: 
</h3><p>
»SÅ LÆSER HUN sine egne digte op, om morgenen, hen over vores knækbrød, fem 
minutter før 8-radioavisen. Ingen kan som digtere radbrække deres egne 
versefødder, men Tovelils stemme siver drævende og dæmonisk, rusten og 
melodisk ud fra DR, og yoghurten bli’r lind og varm i munden på een, mens 
man hører: 
</p><p/><p>
Jeg kan ikke / holde op med: / at ryge / at drikke / at spise chokolade / at 
stjæle paraplyer / at sove over mig / at glemme at huske / fødselsdage / og 
rense negle. / At snakke folk / efter munden / at røbe hemmeligheder / at 
elske / underlige steder / og psykopater. / 
</p><p>
Jeg kan / være alene / vaske op / læse bøger / forme sætninger / lytte / og 
være lykkelig / uden skyldfølelse. 
</p><p>
På H. C. Andersens Boulevard kan det ikke være almindeligt, at man skal gå 
gennem et skab for at komme ind til folk, men det skal man altså hos Tove 
Ditlevsen. Et klædeskab. Synes man, bøjlestangen hænger for lavt og er man 
bange for at slå ho’det, kan man selvfølgelig i stedet for skyde genvej over 
toilettet. Sådan plejer man sikkert heller ikke at gøre på H. C. Andersens 
Boulevard. Vi tør i det hele taget bande på, at man på H. C. Andersens 
Boulevard normalt ikke foreta’r sig ret meget af det, Tove Ditlevsen 
foreta’r sig. Såsom at sidde og stirre drømmende på tusinder af biler 
piftende til og fra Langebro, eller minutvis ad gangen at ha’ blikket 
hængende oppe i himlen, for dog at indfange en smule luftighed og hvælving – 
selv et stykke poesi, pigesindet i behold, fingre lange og slanke som 
verselinjer, men latter i drønende detonationer og håret i vilde kaskader i 
takt med latterudbruddene. 
</p><p>
De grønne planter er for længst afgået ved døden og udskiftet med nogle 
stivnakkede gulligvisne blade af svigermors skarpe tunge, i runddans om en 
dusk såre praktiske, knastørre evighedsblomster. I vindueskarmen en gammel, 
falmet globus, revnet på maven rundt om ækvator. Tove Ditlevsen ser lige 
gennem den, når hun ser på sine biler og sin himmel. 
</p><p>
Hun er vant til at se sin verden revne på midten. 
</p><div class="art-quote article-box">
<p class="quote"/>
<blockquote>
<p class="quote-txt">
Joh, jeg har altid haft en veneration for Politiken, for Hørup og Brandes
</p>
</blockquote>
</div><p>
»Det der med at gå gennem skabet, det er et eksempel på mine bestræbelser på 
at forenkle min tilværelse. For det første solgte jeg mit sommerhus, hvorpå 
min revisor fik et nervesammenbrud, for så er der ingen fradrag, men min 
indstilling er klar nok, jeg vil være uafhængig af statussymboler, bare jeg 
har til et halvt rugbrød, så er jeg i øvrigt ligeglad. Og ferie er jo for 
mig en frygtelig tilstand, det må være pragtfuldt at være så brun – jeg gik 
ligbleg ind i sommeren og ligbleg ud af sommeren, den forbandede sol – at 
ligge fem minutter på den ene side og lade sig stege og fem minutter på den 
anden side, det jeg finder jeg rædselsfuldt. Og at rejse, det afskyr jeg jo, 
jeg er så dansk, så københavnsk, som ind i helvede. Men jeg læste Knut 
Becker, hvor er han skøn – jeg er efterhånden ved at få det ligesom 
Churchill, for hver gang der er kommet en ny bog, læser jeg en gammel«. 
</p><p>
»Joh, jeg har altid haft en veneration for Politiken, for Hørup og Brandes, og 
så stod der på bagerens gavl hjemme i gaden ’Politiken er det bedste blad’ – 
jeg var jo en kvik lille en, der kunne læse fra jeg var fem, så det tog jeg 
som en af de evige sandheder og kunne ikke forstå, at de var så åndssvage 
derhjemme at holde Social Demokraten. I virkeligheden er det, når jeg 
skriver mest personligt, og uaktuelt, at jeg får de fleste reaktioner – og 
så når jeg morer dem«. 
</p><p>
»I øjeblikket prøver jeg på at skrive en bog, som ikke skal være en roman – 
der er et evindeligt brøl efter romaner fra publikums side, og fra 
forlæggere – de er jo ekkoet, folk vil ha’ noget, der i forvejen er 
gennemtygget for dem. Men det gør da for helvede ikke ondt at tænke, selv om 
somme tider får man indtryk af det. Men jeg er skideli’glad om der er flere 
end fem mennesker, der vil købe den bog, for jeg har lyst til at skrive den, 
og allerede fyldt med den mærkelige dårlige samvittighed jeg har, når jeg 
skriver for mig selv, om jeg så må sige – det er en glæde for mig at skrive, 
jeg er så doven, at hvis det var svært at skrive, så måtte jeg holde op. Men 
det er nærmest en last. Det hænger meget sammen med det at læse, og da tror 
jeg også, jeg er miljøskadet – jeg måtte næsten aldrig sidde med en bog 
derhjemme, min mor sagde altid: foretag dig nu noget nyttigt. Læse skulle 
man ikke, hvis der stod en opvask eller et gulv, der skulle moppes, eller 
noget andet, der er nyttigt. Desuden er man jo kedelig når man sidder med 
trynen i en bog og går fuldstændig op i det … «
</p><p>
»Nej, den skal gå på erindringer, under en eller anden camoufleret form er det 
jo altid mig selv, jeg skriver om – det tør ingen forfattere i dag, hvor de 
skal føle sig forpligtet over for dette dumme samfund, som Nora siger. Men 
at få noget ud af de specielle evner, man har, at det, man er bestemt til – 
det er en forpligtelse. Og det må da også være nok, at der vitterligt er 
mange mennesker, der er glade for det, jeg skriver – jeg kan ikke se, at man 
bli’r nogen Nexø af at stå og skylle flasker et eller andet sted«. 
</p><h3>
Hensynsløsheden mod Ditlevsen selv 
</h3><p>
»Men der skal nok et vist mod til at skrive, som jeg gør det, og – det tør jeg 
godt indrømme – en vis hensynsløshed. Men nu synes jeg, det er en 
hensynsløshed, der oftest rammer mig selv – for hvem har jeg været 
hensynsløs imod? Navnlig i erindringer er der jo ikke nogen form for 
objektivitet – hvis man skriver om personer, man har kendt, hvad enten de 
stadig lever eller har været så hensynsfulde at dø – så taktfulde er de nu 
næste aldrig, de er sejlivede som bare helvede – men uanset hvad jeg 
skriver, så er det m i n opfattelse af den situation, jeg kan kun skrive m i 
n sandhed, og det får nogle mennesker til at sige, at jeg er fuld af løgn«. 
</p><div class="art-quote article-box">
<p class="quote"/>
<blockquote>
<p class="quote-txt">
Folk vil have noget, der i forvejen er gennemtygget for dem. Men det gør da 
for helvede ikke ondt at tænke, selv om somme tider får man indtryk af det.
</p>
</blockquote>
</div><p>
Men jeg er altså så fangen af at skrive en bog, at jeg er langt mere optaget 
af personerne i bogen end af de personer, jeg sidder i stue med, derfor 
kommer det ind i min forenklingsproces, at jeg f. eks. vil leve alene. Der 
er heller ingen, der kan være tjent med at bo sammen med mig, det har der 
sådan set aldrig været, men de har fundet sig i det – nej, sådan en som jeg, 
skal være alene, bortset fra børn – og navnlig nu, hvor jeg er i en alder, 
hvor tiden er knap, og jeg vil ha’ lov til at være så mærkelig som jeg er, 
sidde i timevis og glo ud i luften – så tror folk ikke, jeg bestiller noget, 
men i virkeligheden så lever jeg meget intenst. </p><p>
»Jeg vil ha’ lov til at være som jeg er – og jeg er, set fra et konventionelt 
synspunkt, mærkelig, og jeg gider ikke mere lade, som om jeg ikke er 
mærkelig. Det er en af fordelene ved at blive gammel – la’ os sige ældre – 
eller tidløs, jo ældre damer bli’r, jo mere tidløse bli’r de – mænd, de 
bli’r simpelt hen gamle – men jeg er altså ved at blive tidløs, og vil gi’ 
mig selv lov til at være den festoriginal, jeg er«. 
</p><h3>
Troede Stauning var Vorherre 
</h3><p>
Engagerede mennesker – jamen hvor er der dog få mennesker i dag, der elsker 
deres arbejde, det hele går ud på at få forlængede weekender og flere ferier 
og førtidspensionering. Der er nogen der har snydt mennesket og taget 
arbejdsglæden fra det. Men det er nok noget politisk, det har jeg ikke 
forstand på – ih, hold kæft – jeg ser ikke politisk på tilværelsen, jeg er 
gået ud af skolen da jeg var 14 år og jer mangler forudsætninger for at 
vurdere om f. eks. Nixon er et dumt svin eller han ikke er det, der er 
huller i min viden, som irriterer mig til vanvid«
</p><p>
»Hjemme i stuen hang Stauning, i mange år troede jeg det var Vorherre, hans 
stemme og hans skæg og så talte han om verdensdepressionen – jeg forstod 
ikke hvad det var, men jeg tænkte: Så e r det da ikke alene mig, der er 
deprimeret. Du kan fan’me tro, jeg har været et underligt barn – og jeg lod 
som om . . . jeg lod som om jeg holdt af de frygtelige dukker, som jeg 
hadede, jeg lod som om jeg holdt af at hinke, men jeg var ved at brække 
benet, jeg ku’ slet ikke lege. Jeg var fremmed for mine forældre, fremmed i 
mit miljø, fremmed i verden, som alle kunstnere er«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/Tove_Ditlevsen__maj_921198w.jpg" alt="" border="0"/><span class="caption"><span class="f-img-caption">Arkivfoto 
</span>af Palle Jarner</span></span></p><p>
»Ork, da jeg var ung, da var jeg så forurettet, det er jeg ikke mere. Jeg har 
det somme tider dårligt, men det er ikke nogens skyld, det er fordi jeg er 
født med det sind, jeg har«. 
</p><p>
»Men det dér med at leve i fortiden, det har jeg meget med, og det vil jeg 
sgu’ også ha’ lov til. Jeg har arvet min fars tungsindighed og min mors 
lystighed – far elskede stilhed, og verden er ikke for dem, der elsker 
stilhed…«
</p><h3>
Skæbnen kommer indefra, siger Rilke 
</h3><p>
»Efter fars død fandt jeg en bog, han havde skrevet, denne arbejdsløse 
fyrbøder, og det er mærkeligt at tænke på, at min far og jeg kunne ha’ talt 
så meget sammen, men vi gjorde det aldrig, en pige kan aldrig blive digter, 
sagde han, men han klippede alligevel ud fra aviserne og klistrede det ind i 
bøger. Stik lige katten lidt bacon, desværre er den vistnok ved at blive 
sindssyg, vi fik den for Peters skyld, for han var så meget alene af grunde, 
som hele verden ved«. 
</p><p>
»For nylig læste jeg en kronik i Politiken af Suzanne Brøgger – Afskaf 
privatlivet, hed den – først brød jeg mig ikke om den, men så læste jeg den 
igen, jeg læser altid to gange, hvis jeg virkelig vil fordybe mig …«
</p><p>
»For hvad er der i vejen med privatlivet? – jeg er ikke ublufærdig, men hvad 
er det, der er så afskyeligt, at det skal hemmeligholdes? – skæbnen kommer 
indefra, siger Rilke – og det er rigtigt, der er ingen andre der er skyld i, 
at det er gået så galt – jeg har aldrig begået noget kriminelt, jeg har ikke 
myrdet nogen, jeg har ikke mishandlet mine børn, jeg har bare aldrig kunnet 
finde ud af tilværelsen – men hvorfor må folk ikke vide, hvordan det er gået 
mig?« 
</p><p>
»Jeg har så og så mange gange været på galeanstalt, og jeg synes det er godt, 
at jeg ikke skjuler det, for så behøver fru Nielsen og fru Jensen, som også 
har været på Skt. Hans, heller ikke at skjule det, for det bør ikke være 
mere suspekt at ha’ psykiske lidelser end at ha’ forkølelse eller influenza. 
Det forfærdelige er, at folk tror: een gang sindssyg altid sindssyg, men det 
kan komme som en influenza og så gå over igen, og så er man den samme og li’ 
så velbevaret«. 
</p><p>
»Og jeg er blevet nærig med min tid, jeg gider ikke spilde den på folk, jeg 
ikke har noget at snakke med om – man kan godt sige, at jeg har levet over 
halvdelen af min tid, og jeg vil ha’ lavet noget væsentligt inden jeg dør«. 
</p><div class="art-quote article-box">
<p class="quote"/>
<blockquote>
<p class="quote-txt">
Jamen, hvor er der dog få mennesker i dag, der elsker deres arbejde, det hele 
går ud på at få forlængede weekender og flere ferier og førtidspensionering. 
Der er nogen der har snydt mennesket og taget arbejdsglæden fra det. 
</p>
</blockquote>
</div><p>
»Ind imellem synes jeg det er noget lort alt sammen, det jeg har skrevet – jeg 
har ikke skrevet mit livs bog, og jeg kan ikke lægge mine knogler til hvile, 
før jeg har gjort det. Og på den måde, jeg n u skriver, da kan jeg ikke 
komme uden om det – den personlige blottelse«. </p><p>
»Og derfor kan jeg heller ikke komme uden om Victor – det, de fleste kalder 
den store kærlighed, er en værre gang vandgrød. Den store kærlighed, den som 
i virkeligheden kun meget få mennesker oplever, den er – blandt meget andet 
– en umådelig lidelse … men den er også ganske uafhængig af skilsmisse, og 
om man bor under samme tag«. 
</p><p>
»Jeg ville det hele, jeg ville ha’ mand og hjem og børn, og jeg ville også 
skrive, og meget mere ville jeg – jeg ville ikke gå glip af en skid. Men man 
kan ikke eje nogen, joh – en kop, men ikke et menneske«. 
</p><p><b class="ext-link">OLGA RAVN SKRIVER </b><a class="embeddedlink" href="http://politiken.dk/magasinet/essays/ECE2579791/olga-ravn-tove-pengene-og-skriften/">om Tove, pengene og skriften</a></p><p>
»Ved at ransage mig selv og begivenhederne og finde ud af årsag og virkning, 
så må jeg altså erkende at to så vilde personer ikke kan blive ved – jeg har 
ikke tal på de lammestege, vi har måttet pille ned af væggene. – Nej, jeg 
kan ikke komme uden om Victor, han har givet mig så meget – jeg er jo 
autodidakt, efterhånden den eneste i landet, for de er jo blevet så 
skidelitterære alle forfatterne – og da har Victor lært mig så meget, vi 
elskede litteraturen, navnlig de store gamle, det havde vi jo sammen – en 
samtale med ham – man går altid beriget fra den«. 
</p><p>
»Men vi kan ikke finde ud af det med navne. Victor ringer mig op og så siger 
han: Jeg synes ikke om, at jeg skal hedde William – kunne du ikke nok få ham 
til at hedde Vilhelm? Han elsker, at jeg bruger ham som model, han er så 
dejligt forfængelig«. 
</p><p>
»Jeg bebrejder ikke tiden, at den er ussel, men at den er uden lidenskab – og 
det må man lade Victor, ondt eller godt, der er lidenskab – og det er der 
meget få mennesker, der har i dag. Han er skøn, men det er jo ikke meningen, 
Politiken skal reklamere for Ekstra Bladets chefredaktør …«
</p><h3>
Legemet er sjælens kolde grødomslag 
</h3><p>
»Det er forfærdeligt indviklet ikke at kunne andet end at skrive, jeg kan ikke 
betræde et køkken uden at ende på skadestue – kender du ikke disse smukke og 
smilende ugebladsdamer, som orker det hele, deres skønne hjem og dejlige 
børn og vidunderlige mænd og dygtige til mad – og berømte er de også – gud, 
er de er så perfekte … jeg spiser kun, når jeg kommer i tanker om det, det 
er et problem for mig at spise, jeg ved ikke hvad sult er . . . som 
Kierkegaard siger, så er legemet sjælens kolde grødomslag – man skal sørge 
for sin forbandede krop, for at holde det hele i sving, på anden måde 
interesserer mad mig ikke«. 
</p><p>
»Så havde han heller aldrig gæster – Kierkegaard – det kender jeg godt – hold 
kæft, de går jo aldrig hjem, man får dem aldrig ud af klappen igen – og når 
man selv skal ud – den dér med kogekone tre uger i forvejen, og hvornår sku’ 
jeg vide, om jeg har lyst til at gå ud om tre uger?«
</p><p>
»En kartoffel må ikke ligne en kartoffel, den er molesteret til det ukendelige 
– suppe, steg og kage, og det skal man høvle sig igennem og drikke ting, så 
man er moden til indlæggelse, længe inden det er forbi, og så går der flere 
timer, før man får den tynde farvel-whisky, og så forsvinder denne her 
falske – men ih, hvor er Victor altså dygtig til at finde den igen«. 
</p><div class="art-quote article-box">
<p class="quote"/>
<blockquote>
<p class="quote-txt">
Verden ændrer sig ikke, kun på overfladen. Det er bare lidt synd for de unge. 
Vi andre kan se en ende på det
</p>
</blockquote>
</div><p>
»Det generer mig ikke, at der går de vildeste rygter om mine mænd og min druk 
og min sindssygdom, men engang i Birkerød indbød jeg til gilde, og førte 
daglange konferencer med slagteren om kvalitet og hvordan kødet skulle 
steges – hverken blodigt eller viskelæ’r – jeg kan ikke tåle oksesteg siden 
– jeg var på tæerne flere døgn, og så bagefter var jeg en af købe-konerne, 
som jeg kalder dem, der bebrejdede mig, at vi ikke havde fået nogen forret, 
og jeg satte mig til at græde, for hvorfor skulle der osse være en forret, 
når nu den steg var så god, og vi havde det så skideskægt?« </p><p>
»Det, jeg sagde med lidenskab, det gælder i alting, jeg vil slet ikke benægte, 
at der er kvinder der lægger lidenskab i at bage et franskbrød – jeg vil 
hellere brække en arm på langs. Men der er noget med, at det man gør, det 
skal man gøre godt – ellers skal man la’ vær’ – det er sådan en moralsk 
holdning jeg har midt i min umoral«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00921/Politikens_Hus_921180y.jpg" alt="" border="0"/><span class="caption"><span class="f-img-caption">Oplæsning. 
</span>Tove Ditlevsen til arrangement i Politikens Hus. Arkivfoto: Erik Gleie</span></span></p><p>
»Så, det var fra fjernsynet, de ringede, jeg er alt for nysgerrig til at ta’ 
stikket ud, og nu skal jeg igen i Søndermarken, det er tredje gang«. 
</p><p>
»De startede herinde med at sprænge alle propperne og fru Petersen måtte ud 
efter nye, og så var vi i Søndermarken, hvor jeg skulle gå naturligt, men 
jeg er jo ikke skuespillerinde, vel? – så vi måtte derud igen, og fanme, om 
de ikke havde anbragt en fotograf i rullestol, han lignede Ironside, og så 
fulgte han mig, mens jeg vadede rundt og så naturlig ud og tog nærbilleder 
af alle mine hvide tænder og mine hudorme, og midt i det hele kom jeg i 
tanker om, at jeg sgu’ nok havde den helt forkerte kjole på, og nogen drøm 
er jeg jo ikke i forvejen – og nu skal vi altså een gang til – og jeg som 
har elsket Søndermarken«. 
</p><h3>
Synd for de unge 
</h3><p>
»Men det er igen dette her med at gøre det grundigt, og da er der igen 
fordelen ved at være alene, man kan samle sig mere om de åndelige kræfter. 
Jeg siger ikke, at jeg lever i cølibat, og det rager heller ikke nogen, om 
jeg gør det – men man kan gøre det, der i det flade psykiatriske sprog 
hedder at sublimere, altså simpelt hen bruge de seksuelle energier til andre 
ting – ih, man kan jo ha’ erotisk forhold til folk, man aldrig har været i 
seng med – erotik er et meget rummeligt begreb, erotik er til stede, uanset 
køn, mellem alle mennesker, der har en åndelig overensstemmelse sammen … «
</p><p>
»Nej, jeg kan ikke fordrage verden og virkeligheden – for hvad er verden? 
Verden trænger sig ind på en, man kan ikke komme uden om den. Jeg vil 
snarere sige, at jeg føler mig hjælpeløs over for den – for det er ikke min 
opgave at reformere den. Som Hemingway siger: ’Lad dem frelse verden, som 
har lyst til det – hvis man selv blot kan få fred til at opfatte den 
tydeligt og klart og som en helhed’…«
</p><p>
»Verden ændrer sig ikke, kun på overfladen. Det er bare lidt synd for de unge 
– vi andre kan se en ende på det«. 
</p><p class=" bl-elem">
»Men nu er jeg holdt fuldstændig op med at ta’ livet af mig selv – selv om – 
hvorfor skal det være så forfærdeligt at begå selvmord? – på en måde er det 
en mere værdig død end at ligge og blive spredt ud på en hospitalsseng med 
alle indvolde angrebet … Men så at vågne op bagefter ude på Bispebjerg … det 
kan sgu’ ta’ modet fra den bedste … «.
</p>	
</div>
</div></body></html>
