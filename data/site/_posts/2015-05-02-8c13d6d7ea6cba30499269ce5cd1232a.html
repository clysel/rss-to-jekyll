---
layout:     post
title: 	    "Investeringer i fængsler og fortid"
post_author:	    
post_date:	    Sat, 02 May 2015 08:00:22 +0200
post_site:	    politiken.dk 
post_link:	    http://politiken.dk/magasinet/sketiugen/ECE2652268/investeringer-i-faengsler-og-fortid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<header>
<h4 class="fallback">fakta</h4>
</header>
<div class="fakta-body" data-buildingblock="embedded_factboxlink">
<p><b>Er en institution på Politiken</b> og har i fire årtier haft sin faste 
plads i søndagstillægget PS, hvor skiftende skribenter har satiriseret over 
den forgangne uges begivenheder. 
</p><p class=" bl-elem"><b>Klummen blev opfundet</b> af journalisten J.B. Holmgaard, som i 1982 fik 
dansk journalistiks fornemste pris, Cavling-prisen, for indsatsen. 
</p>
</div>
</div><p><i class=" bl-elem">Praktisk politik er kunsten at være ligeglad med fakta</i></p><p><b class=" bl-elem">Henry Brooks Adams (1839-1918), amerikansk historiker og journalist</b></p><p><i class=" bl-elem">Problemet med fakta er, at der findes så mange</i></p><p><b class=" bl-elem">Samuel McChord Crothers (1857-1927), amerikansk teolog og forfatter</b></p><p/><p>
Der er altid et eller andet i vejen«, sagde enkegrevinden af Grantham i 
tv-serien ’Downton Abbey’, som spilles på overlegen vis af den udtryksstærke 
Maggie Smith, der afsnit efter afsnit har øjnene på stilke og bidske 
replikker liggende fremme på tungen. 
</p><p>
Og hun sagde det, den fordomsfulde enkegrevinde, da hun opdagede, at en ellers 
tiltalende ung mand og arving til et stort gods i det smukke Yorkshire – og 
mulig bejler til en ung og noget forlystelsessyg niece af det bedre selskab 
i ’Her Lady-ship’-klassen – viste sig at være jødisk og ikke en klassisk 
gammeladelig fra den engelske, protestantiske overklasse. 
</p><p>
Ja, det er ligesom i det virkelige liv, hvor der også altid er et eller andet 
i vejen, når man bedst tror, at nu er alt godt, sådan alt ved det gamle. Og 
nu sker der ikke noget, der kan ryste os. 
</p><div class="art-fakta article-box">
<header>
<h4 class="">
Sagt i ugen</h4>
</header>
<div class="fakta-body" data-buildingblock="embedded_factboxlink">
<p>
Forfatteren og designeren <b>Jim Lyngvild </b>er ikke forarget over 
håndboldmanden Klavs Bruuns udtryk ’bøsserøv’, Lyngvild er derimod træt af 
alle dem, han kalder ’skabagtige bøssekarle’: <br/><i>»Det er en offermentalitet, der bliver kastet på banen af folk, som vil 
have lov til at gå i parader med fjerboaer ud af alle kropsåbninger og skabe 
sig. Men når der er nogen, der formaster sig til at sige det mindste lille 
ord om dem, så skal det tages op i Folketingets Kulturudvalg, og ministeren 
skal inddrages«.</i>(BT) 
</p><p>
Organisationen PEN, der kæmper for det frie ord, har fået afbud fra seks 
amerikanske forfattere, der ikke vil være med til at hylde det franske 
terrorramte satireblad, Charlie Hebdo. Forfatteren <b>Salman Rushdie</b>: <br/><i>»Hvis PEN som en organisation, der forsvarer fri tale, ikke kan forsvare og 
hylde mennesker, som er blevet myrdet for at lave tegninger, er 
organisationen helt ærligt ikke værd at bevare«. </i>(Jyllands-Posten) </p><p>
Konfirmationer er blevet ’events’, der bl.a. involverer helikoptere og 
limousiner. Journalisten <b>Lone Theils</b>: <br/><i>»Jeg var til konfirmation i forgårs. Konfirmanden gik på sine smukke gåben 
hen til festlokalet, men der var andre, der blev hentet i åbne sportsvogne, 
veteranbiler, blomstersmykkede familiebiler og mine to yndlings: en nypudset 
grøn traktor og en trillebør. Synes, trillebør var det stærkeste statement«.</i>(Facebook) </p><p>
Statsminister Helle Thorning-Schmidt kan blive generalsekretær for FN, mener 
professor i international politik <b>Ole Wæver</b>: <br/><i>»Jeg kan ikke forestille mig andet, end at hun vil være blandt dem, man vil 
overveje (. . . ) Det er ikke sandsynligt, at man bliver valgt, hvis man er 
for kritisk over for USA. Samtidig må man heller ikke fremstå som en 
skødehund«.</i>(Ekstra Bladet) 
</p><p>
Tidligere statsminister <b>Anders Fogh Rasmussen </b>har atter langet ud efter 
den danske samarbejdspolitik under besættelsen, og det skete ved en tale i 
København: <br/><i>»Det bliver aldrig medmenneskeligt eller humant at stille sig til rådighed 
for uretten, hvad enten det sker af fejhed, føjelighed eller griskhed. I en 
skæbnekamp mellem frihed og ufrihed, mellem demokrati og diktatur kan man 
ikke forholde sig neutralt«.</i>(Berlingske) 
</p><p class=" bl-elem">
Dansk Samling, Dukkepartiet, Alternativet og Nationalpartiet – hvorfor dukker 
de op på den politiske scene? DR's politiske analytiker <b>Bjarne 
Steensbeck </b>siger: <br/><i>»Der er en frustration over de eksisterende gamle partier. Det er ikke 
nødvendigvis det politiske indhold i de nye bevægelser, man hæfter sig ved, 
men det er mere utilfredsheden ved det gamle. Man vil noget andet og noget 
nyt«.</i>(BT) 
</p>
</div>
</div><p>
Efter terrorangrebet i København og det uforståelige selvmordsflystyrt i 
Alperne håbede vi, verden havde budt os modbydeligheder nok for en stund, og 
at der ville blive tid til at trække vejret, ordne håret og smide fødderne 
op på bordet og genfinde normaliteten. </p><p>
Men nej, så kom ulykkerne med bådflygtningene på Middelhavet og de fine 
medfølende sympatiudtalelser fra de europæiske politikere og grænsevogtere – 
efterfulgt af den ødelæggende jordskælvskatastrofe i det fattige Nepal, hvor 
over ufattelige fem tusinde mistede livet ved ødelæggelsen af Kathmandu og 
andre byer i det fjerne land, der søges af vandrere, bjergbestigere og 
åndeligt rejsende. 
</p><p>
Jo, der kommer altid noget i vejen for vores mentale ro, for vores sjælefred 
og dampende fodtrampede bjergkaffe og økologiske rødvin. Noget, der giver 
grund til eftertanke og flår i vores dårlige samvittighed over at leve i 
Europas smørhul, også selv om vi ikke længere er verdens lykkeligste folk, 
men er røget ned på tredjepladsen efter Schweiz og Island. 
</p><p>
Og der synes også at være kommet noget i vejen for trafikminister Magnus 
Heunicke, min yndlingssocialdemokrat, der næsten som en anden Don Quixote 
slås for rejsekortet, denne teknologiske fiasko, og som også rank, dristig 
og blåøjet lover de udmattede danske togpendlere bedre vilkår i løbet af 
6-8-10 år. 
</p><p>
Forleden jublede denne politiske evighedsoptimist over folketingsflertallets 
beslutning om at drøne videre med Femern-tunnelprojektet, der skal give de 
svenske og finske lastvognschauffører en hurtigere rejse til Tyskland og 
Europa. 
</p><p>
Selv da EU’s overmutti, Angela Merkel, under sit venindebesøg hos vores egen 
statsminister, <i>Die Helle</i>, fik sagt, at hun, Merkel, ikke har kontrol 
over de tyske statsbaners fremtidsplaner og heller ikke kunne rutte rundt 
med de lokale regeringer i Nordtyskland, hvor begejstringen over det 
anmassende danske ekspansionsprojekt er lille -– ja, selv ikke da kom der en 
dæmper på Magnus den Glade. 
</p><p>
Nej, han hørte noget helt andet fra mutti Merkel, sagde han til det 
allestedsværende TV 2 News – han hørte opbakning, han hørte tilslutning og 
tunnellængsel; han fornemmede overhovedet ikke, at der med Merkels 
forsigtige ord var »kommet noget i vejen«. 
</p><h3>
Kalundborg langbølge 
</h3><p>
Jeg synes, det er dejligt med denne optimisme midt i en trist 
samfundsudvikling, der nærmest ikke kalder på andet end serielange 
depressioner og bedøvende piller. 
</p><p>
Vi lever i en tid, hvor vi computerafhængige mennesker – os pulsbelastede børn 
af den moderne, og krævende, effektive tidsalder – overvåges døgnet rundt 
gennem vores naive aktiviteter på skærmen, når vi tumler med luskede 
foretagender som Google og Facebook. 
</p><p>
Herværende publikation kunne den anden dag fortælle, at alle vores spring på 
nettet registreres og lagres af de store netfirmaer, og at disse efterhånden 
ved mere om os, end vi selv gør. Og det er en del. 
</p><p>
»Man skal ikke tro, at der er noget, der er privat«, advarede it-specialisten 
og journalisten Pernille Tranberg – og den eneste vej ud af det teknologiske 
overvågningshelvede synes at være en skrotning af vores narkotiske digitale 
levevis og at gennemføre en brutal tilbagevenden til skrivemaskinen, 
farvebåndet, blyanten, Kalundborg langbølge og fjernsynslivet med Perry 
Mason og Otto Leisner. 
</p><h3>
Er vi klar til en revolte? 
</h3><p>
Men er vi parate til det? Hvem tør tage springet væk fra Wikipedia, fra 
YouTube, fra de lokkende musicsites, fra vejrudsigter og spotdeals, fra 
popup-reklamer, nøgne jyske skolepiger og regneark og netbank? Vil vi så 
ikke hellere tage chancen, mens vi lukker ørerne for den amerikanske 
computersikkerhedsekspert Bruce Schneier, der i en bog opfordrer til en 
revolte mod teknologiens goliater? 
</p><p>
Vel vil vi så. Vi kan ikke klare ikke at ’være på’, vi drages af disse 
maskiner fra it-mesteren Bill Gates og hans slæng, så skide være med 
overvågningen. Og hvem siger, det er mig, disse amerikanere holder øje med 
og registrerer, det er nok snarere min nabo. Og det kan vel dårligt blive 
værre end alle de åndssvage opkald, man får fra indiske microsoft-fupmagere. 
</p><p>
Og skulle det hele gå galt, har vi jo altid forsvaret, hvor kronprinsen netop 
er blevet udnævnt til kontreadmiral i flåden og generalmajor i flyvevåbnet 
og hæren, der tillige har prins Joachim som oberst af reserven, alt mens 
prinsgemalen, vor Henrik, er <i>admiral à la suite </i>– hvilket skulle 
betyde, at prinsgemalen godt nok er admiral med lejlighedsvis udsigt til 
bådene i Canal Grande i Venedig, men at han ikke længere er i kommanderende 
tjeneste. 
</p><h3>
Vi vælter os i bh’er 
</h3><p>
Men nej, fru Thormodsen, regn ikke med forsvaret. Ganske vist er vore Jens’er 
på tæerne i alverdens brændpunkter, når det kræves af skiftende amerikanske 
præsidenter, men herhjemme er der altid »et eller andet i vejen«. 
</p><p>
Og denne gang er det bh’er. Bugnende bjerge af såkaldte sports-bh’er, som 
forsvarets ansatte skal sortere, rette ind efter størrelse og rang og sende 
på lager. Hele 16.000 er der af disse bh’er, der næppe kan klemmes ned i en 
enkelt intimskuffe med lyserødt hyldepapir – og de mange brystholdere 
suppleres af 40.000 par hvide underbukser, der skulle give en solid 
lagerdækning på mindst 25 år. 
</p><p>
Nu udsættes denne materielle fremsynethed for barsk kritik i en analyse fra 
Rigsrevisionen, som mener, at forsvarets lagre ikke styres tilstrækkelig 
økonomisk effektivt. 
</p><p>
Ja, som De kan forstå, er det ikke nemt at stille folk tilfreds. Her var der 
et godt tilbud på bh’er og underbukser, med og uden gylp, og så gælder det 
selvfølgelig om at være vaks ved havelågen og slå til. Men det var altså 
ikke godt nok. 
</p><p>
Personligt synes jeg, at det er rettidig omhu at være opmærksom på gode 
tilbud. Selvfølgelig kan man sige, at undertøj til de næste 25 år er sådan 
lige i overkanten – moden kan jo skifte, både i form og farve. Selv rider 
jeg i øjeblikket og måske i endnu et par år på en smart blå og grøn bølge, 
mens jeg overhovedet ingen hvide har. Men forsvaret har jo tilsyneladende 
også købt dem alle, rub og stub. 
</p><p>
Det er nu ikke så tosset at være fremsynet – og slet ikke på 
investeringsområdet. Forleden kunne jeg læse, at landets største private 
pensionsselskab, PFA, som vælter sig i penge, nu vil til at bygge fængsler i 
en slags privat-offentligt partnerskab med driftige ministre som Henrik Sass 
og Mette Frederiksen. 
</p><p>
Fængsler går ikke sådan af mode, men skulle det usandsynlige hænde – at 
kriminaliteten daler – kan efterspørgslen justeres via lovændringer med 
tilbagevirkende kraft. Endelig kan det være klogt at alliere sig med det 
stabile klientel, eksempelvis Dansk Rocker-Samfund, der dels kan skaffe nye 
kunder til hver en tid, dels kan tænkes selv at gøre investeringer i 
fængselsbyggeriet. Selv hårde rockere må jo tænke på den bløde pensionstid. 
</p><p class=" bl-elem">
Men der er tilsyneladende også penge i investeringer i fortiden. Således har 
Bakken åbnet et nostalgicenter ved navn Korsbæk, hvor vi kan møde alle de 
kære skikkelser og steder fra ’Matador’. Bare ikke stationen, hvorfra der så 
ikke kan sælges uduelige rejsekort til forsinkede tog. Det må da glæde 
Magnus den Glade. 
</p>	
</div>
</div></body></html>
