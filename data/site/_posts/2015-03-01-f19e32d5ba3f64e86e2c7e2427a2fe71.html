---
layout:     post
title: 	    "Det er de velstillede, der kører til grænsen efter alkohol"
post_author:	    
post_date:	    Sun, 01 Mar 2015 18:25:23 +0100
post_site:	    politiken.dk 
post_link:	    http://politiken.dk/forbrugogliv/forbrug/indkoeb/ECE2566819/det-er-de-velstillede-der-koerer-til-graensen-efter-alkohol/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Alkohol og grænsehandel</h4>
<div class="fakta-body" data-buildingblock="embedded_factboxlink">
<p>
20 % af det samlede alkoholforbrug udgøres af grænsehandel. 
</p><p>
50 % eller mere af grænsehandlen foregår i Tyskland. 
</p><p>
6,3 % liter rødvin købte danskerne i udlandet i 2013. 
</p><p>
40 % er priserne på spiritus faldet i Danmark siden begyndelsen af 00'erne. 
</p><p>
130 mio. liter skønnes den samlede danske grænsehandel med øl at være (2013).
</p><p class=" bl-elem">
1,7 mio. liter hvidvin købte danskerne i udlandet i 2013.
</p>
</div>
</div><p>
Urszula Hansen peger på en lyserød papkarton: 
</p><p>
»Jeg skal smage den der«. 
</p><p>
Hun står for enden af en gigantisk indkøbsvogn. Den fungerer som en planet. 
Manden, Leif, den voksne søn og de to børnebørn Mikkel og Emil er måner i 
kredsløb om vognen. 
</p><p>
65-årige Urszula Hansen tager et lille plastikglas ned fra toppen af en 
køledisk. Hun hiver i en hane og lader to centiliter rosé løbe. Den vin, hun 
har valgt, er nøje udvalgt blandt en lang række af afkølede papvine. 
</p><p>
»Jeg skal finde lidt til kolonihaven. Det forventer mine gæster, når de 
kommer«, fortæller hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2361512/afgiftsfaelde-paa-netgraensehandel-kunder-skal-selv-betale-afgifter/">Afgiftsfælde på 
netgrænsehandel: Kunder skal selv betale afgifter</a></p><p>
Et andet sted i den 8.000 kvadratmeter store grænseshop står et ældre 
hvidhåret og velklædt par. Manden, der ikke vil have sit navn frem, 
fortæller, at de begge er pensionerede lærere, mens han fylder indkøbsvognen 
sirligt op med 20 ens rødvine af druen shiraz i sorte papkartoner à tre 
liter. 
</p><p>
»Vi køber 20 hver gang. Det er præcis, hvad vi drikker på tre måneder. Og så 
tager vi herned igen«, siger han. 
</p><p>
»Herned« er Puttgarden. Den tyske havneby, der destillerer den danske 
alkoholkultur bedre end noget sted inden for Danmarks egne grænser. Her står 
det nemlig krystalklart, at den danske alkoholkultur er særlig. Præcis som 
alkoholforskere over en bred kam påpeger. 
</p><p>
»I Danmark blander vi to kulturer sammen. Vi drikker både ofte og meget«, 
siger sociolog Lars Fynbo fra Københavns Universitet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2415881/danskerne-lever-kort-usundt-men-lykkeligt/">Danskerne lever kort, usundt, 
men lykkeligt</a></p><p>
Det dokumenteres også i rapporten ’Alkoholstatistik 2015’, som 
Sundhedsstyrelsen og Statens Serum Institut offentliggør i dag. Hver femte 
dansker drikker mere om ugen end de henholdsvis syv og 14 genstande, som er 
Sundhedsstyrelsens anbefalinger for kvinder og mænd. Hver 12. drikker endda 
over den absolut øvre tilrådelige grænse på 14 og 21 genstande for kvinder 
og mænd. Dertil kommer den ekstra dimension, at tæt på hver tredje dansker 
jævnligt drikker fem eller flere genstande ved samme lejlighed. 
</p><p>
Dermed rummer den danske alkoholkultur både Nordens ’tørre’ kultur, hvor man 
drikker meget i weekenderne, og Sydeuropas ’våde’ kultur, hvor man drikker 
lidt hele ugen. 
</p><p>
»Den danske alkoholkultur er en radikal kultur, der i højere grad ligner den 
engelske end vores egne broderlandes«, forklarer Lars Fynbo. 
</p><p>
Ved grænsen står det klart, at det netop er sådan, det er fat i Danmark. Vi 
drikker både til hverdag og fest, og ved grænsen køber vi selvfølgelig ind 
derefter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2340526/ny-viden-goer-op-med-myten-om-den-sunde-alkohol/">Ny viden gør op med myten om 
den sunde alkohol</a></p><p>
»Lige denne gang køber vi ind til min 70-årsfødselsdag«, siger 69-årige René 
Ebenau, der har fyldt den ene af sine to indkøbsvogne godt op med ølrammer. 
Halvdelen af tårnet er alkoholfrie øl, den anden er grønne Tuborg-dåser. 
</p><p>
»Men normalt er vi her bare for at fylde lageret op, så vi har lidt til 
hverdagen«, fortæller han. 
</p><p>
René Ebenau og konen, Lone, er flyttet ind i en ældreandelsbolig i 
Vordingborg, hvor de hver dag mødes og hygger med de andre beboere »og så 
ryger der en bajer ned«, som René Ebenau siger det. 
</p><h3>
Velstillede handler ved grænsen 
</h3><p>
Hver anden dansker har grænsehandlet inden for de seneste 12 måneder, og cirka 
hver tredje husstand får dækket mindst halvdelen af deres forbrug af 
sodavand og øl via grænsehandel. Det viser en undersøgelse fra Dansk Erhverv 
fra 2013. 
</p><p>
Spørger man grænsehandelsforsker Susanne Bygvrå fra Syddansk Universitet i 
Sønderborg om en karakteristik af den typisk danske grænsehandler, siger 
hun: 
</p><p>
»Det er meget enkelt. Det er hr. og fru Danmark. Fra alle samfundslag«. 
</p><p>
Det passer også på den virkelighed, der møder Politiken i Puttgarden. 
Børsmægleren. Det pensionerede skolelærerpar. Den tidligere smed. De er her 
alle sammen. I den fire etager store grænsehandelsbutik. 
</p><p>
Men kigger man dybere ned i de bagagerum, der forlader grænsen primært med 
alkohol, bliver karakteristikken mere afgrænset, viser forskning. Den typisk 
danske alkoholgrænsehandler er nemlig en mand. Han er 25-34 eller 45-54 år. 
Har en videregående uddannelse og en middel til høj indkomst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/indkoeb/ECE2527726/graensehandel-der-smugles-chokolade-og-slik-som-aldrig-foer/">Grænsehandel: Der smugles 
chokolade og slik som aldrig før</a></p><p>
»De, der handler alkohol ved grænsen, svarer meget godt til dem, der i øvrigt 
drikker meget i Danmark. Det er de velstillede og veluddannede«, siger 
professor og social epidemiolog Kim Bloomfield fra Center for 
Rusmiddelforskning på Aarhus Universitet. Hun er en af hovedkræfterne bag en 
rapport fra 2014, som tegner et billede af den private alkoholimportør i 
Danmark og Norden. 
</p><p>
Det billede passer det ældre lærerpar med forkærligheden for den sorte shiraz 
på. Og det passer børsmægleren Jesper Tinggaard også på. Han er ved den 
tyske grænse som en »hyggetur« sammen med sin kone og to små drenge. 
</p><p>
»Ungerne har glædet sig i ugevis«, fortæller konen, Marie Tinggaard, med 
henvisning til de mange rammer sodavand, de har tænkt sig at fylde 
stationcaren op med, mens hendes mand finder nogle nøje udvalgte flasker 
spiritus og lægger i indkøbsvognen. 
</p><h3>
Alkohol er en basisvare 
</h3><p>
Den flydende grænsehandelsbutik, der ligger i selve havnen i Puttgarden, er 
indrettet praktisk og kvadratisk. På øverste etage er der slik. På tredje 
etage er der spiritus. På anden etage vin. Og i stuen øl. Mange går to 
runder i butikken. De gemmer det bedste til sidst, nemlig oseriet på 
spiritus- og sliketagerne øverst. Første tur ud til bilens bagagerum er med 
de mange liter sodavand, øl og vin. 
</p><p>
»Det skal overstås«, er den vending, flere bruger om de våde nydelsesmidler 
med henvisning til, at de er en basisvare. Det gælder også Dorte Stenkvist 
og Pernille Krog, der fast tager til Puttgarden hver tredje måned. 
</p><p>
»Vi begynder med øllene. Dem skal vi jo have med, for så bliver vores mænd så 
glade. Så er det overstået, og så handler vi alt det usunde bagefter«, 
forklarer de med henvisning til sliketagen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/sund_18-19_2_916957x.jpg" alt="" border="0"/><span class="caption"><span class="f-img-caption">LAST. 
</span>Rammer med øl og sodavand fyldes først i bagagerummet. Når de våde basisvarer er klaret, går de fleste ind i grænsebutikken en gang til for at tage endnu en tur rundt. Nu for at ose rundt på slik- og sprutetagerne. FOTO: Janus Engell</span></span>
At alkohol opfattes som en basisvare, genkender sociolog Lars Fynbo. 
</p><p>
»Vi har jo tradition for at drikke i Danmark. Ikke bare i moderne tid, vi har 
altid drukket. Alkohol er ikke kun en kulturel ting, det er også en 
fundamental del af livet. Det har været en ernæringsgivende fødevare i 
årtusinder. Det forklarer, hvorfor vi stadig har alkohol med ind over vores 
helt basale hverdag«, siger Lars Fynbo og folder ud, hvor basal en 
dagligvare alkohol egentlig er for danskerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/indkoeb/ECE2263852/graensehandlen-med-oel-og-sodavand-dykkede-sidste-aar/">Grænsehandlen med øl og 
sodavand dykkede sidste år</a></p><p>
»Vi drikker, når vi er på date, er sammen med kollegerne, til fødselsdage og 
bryllupper, i fodboldklubben og til alle højtider. Der er en helvedes masse 
situationer i vores liv, hvor alkohol står helt centralt. Tilsammen kommer 
alle de situationer til at skabe den danske alkoholkultur«, fortæller Lars 
Fynbo. 
</p><p>
Rapporten om den typisk danske alkoholgrænsehandler viser, at han ud over at 
være godt uddannet og godt lønnet også har et problematisk forhold til 
alkohol. 
</p><p>
»Der er en klar sammenhæng mellem grænsehandel og drikkemønster. De, der 
handler alkohol ved grænsen, er mere tilbøjelige til at drikke over 
lavrisikogrænsen og <i>binge</i>-drikke«, siger Kim Bloomfield. 
</p><h3>
Alkoholkultur uden stopklods 
</h3><p><i>Binge-drinking</i> er det nye modeord i alkoholforskning. Det betyder, at 
man drikker mindst fem genstande på en gang ved samme lejlighed. Et 
drikkemønster, der ifølge Sundhedsstyrelsen, er den mest usunde måde, man 
kan drikke alkohol på. Oven i hatten kommer, at den typiske 
alkoholgrænsehandler drikker over lavrisikogrænsen på syv genstande om ugen 
for kvinder og 14 for mænd, som ifølge Sundhedsstyrelsen også giver øget 
helbredsrisiko. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2289716/ny-forskning-roedvin-er-ikke-saa-sundt-som-antaget/">Ny forskning: Rødvin er ikke 
så sundt som antaget</a></p><p>
»Men kulturen omkring alkohol i Danmark gør, at forbruget ikke bliver opfattet 
som farligt. Den selvoplevede opfattelse er, at det går godt, det er 
hyggeligt. Derfor har man ikke en stopklods«, siger alkoholhistoriker Sidsel 
Eriksen fra Københavns Universitet. 
</p><p>
Et ældre ægtepar har købt stort ind af øl. Men sodavandene har de med årerne 
købt færre og færre af. 
</p><p>
»Dem får de jo ikke mere, de små«, fortæller kvinden, der ikke vil have sit 
navn frem, men er fra Ringsted. 
</p><p>
»Det er jo mest forældrene, der ikke vil have det. Børnene skal jo have 
postevand i dag«, forklarer hun. 
</p><p>
Derfor nøjes hun og manden med at købe øl og vin. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2528115/klarlund-kan-vi-taale-at-hoere-den-fulde-sandhed-om-roedvin/">Klarlund: Kan vi tåle at høre 
den fulde sandhed om rødvin?</a></p><p>
»Lise Nørgaard drikker en halv flaske vin hver dag, og hun er snart 100 år. 
Når hun kan, kan vi også«, siger hun. 
</p><p>
69-årige René Ebenau og hans kone, Lone Ebenau, der er i Puttgarden for at 
købe ind til både hverdag og Renés runde fødselsdag, har opdelt indkøbene i 
to indkøbsvogne. Den ene er fyldt med rigtig mange chipsposer. 
</p><p>
»I skal helst ikke få alle chipsene med på billederne«, siger Lone Ebenau og 
peger i stedet over på René. 
</p><p>
»I skal fotografere den anden vogn«. 
</p><p class=" bl-elem">
Den med tårnet af ølrammer i. 
</p>	
</div>
</div></body></html>
