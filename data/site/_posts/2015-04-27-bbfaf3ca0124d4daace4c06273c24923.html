---
layout:     post
title: 	    "Stort potentiale i dansk partikelfilter til søs"
post_author:	    Mathias Skov Johansen
post_date:	    Mon, 27 Apr 2015 03:00:10 +0000
post_site:	    ing.dk 
post_link:	    http://ing.dk/artikel/stort-potentiale-i-dansk-partikelfilter-til-soes-175659
---
<html><body><div><section class="body">
			<p>Mens partikelfiltre på vejene er udbredt, er teknologien endnu en mangel til søs. Dette er især et problem, da kystnær skibs-trafik stadig er en af de helt store kilder til sundhedsskadelig partikelforurening i Europa.</p>
			<p>På Ingeniøren skrev vi for to år siden om en nyskabende dansk cleantech-løsning til mindre skibsmotorer. Systemet sikrede et væsentligt indhug i udslippet af de sundhedsskadelige partikler og svovldioxider. Iværksætterne bag idéen ledte dengang efter startkapital til at udbrede filteret, der i maritime sammenhænge endnu er en sjældenhed trods det store behov.</p>
			<p>Produktionen var dengang planlagt til Bornholm. Siden hjalp Capnova - en statslig ejet innovationsfund i Roskilde til med en startkapital. I efteråret 2014 startede produktionen op i Køge under virksomhedsnavnet Exilator.</p>
			<p>»Efter de øgede miljøkrav er kommet til, er potentiellet bestemt ikke blevet mindre. Vi kan gøre noget ved det«, siger Erik Lissner, der for to år siden blev introduceret for det særlige filter udviklet af Lars Frederiksen, tidligere bestyrelsesmedlem for Notox. Virksomheden i Køge beskæftiger i dag fem ansatte med Erik Lissner som CEO.</p>
			<p>Målet er, at levere integrerede emissionsﬁltre til skibe på verdensplan.</p>
			<p>»Lige så snart vi i samarbejde med en statslig partner har en Lloyd-godkendelse af hensyn til sikkerhed og brand, går vi i gang med at bearbejde kystnære skibe. Først i Danmark, så Skandinavien og så Europa«, siger Erik Lissner.</p>
			<p><strong>Mindre støj og sod</strong><br/>
			Det keramiske filter fra Exilator er en tre i en-løsning, der fjerner hele 95 procent af partikeludledningen, op til 40 procent af NOx-udledningen og dæmper støjniveauet fra motoren med op til 65 dB. Delkomponenterne til filteret produceres af danske underleverandører. Løsningen ligner dermed den samme som for to år siden, men er samtidig blevet mere fleksibel.</p>
			<p><figure class="plugin full zoomable"><img data-original-image="http://ing.dk/sites/ing/files/dansk_filter_0.png" src="http://ing.dk/sites/ing/files/styles/article_inline/public/dansk_filter_0.png?itok=gup1rNZb" alt=""/></figure></p>
			<p>»Nu er det hele modulopbygget. Første og tredje modul kan derfor skiftes separat, hvis der en dag skulle komme ny forbedret teknik til. Dermed slipper man for at udskifte hele systemet, men kan nøjes med den del, der er forbedret«, siger Erik Lissner.</p>
			<p>Det keramiske filter er desuden blevet mere skalerbart og kan uden problemer udskiftes af en enkelperson på båden.</p>
			<p>»Produktionsteknisk er det meget nemmere for os at have med at gøre. Filtrene har en levetid på ca. 5000 driftstimer per båd, før de skal hjem og renses. Så sender vi nye blokke til båden, mens de gamle kommer til rensning hos os«, siger Erik Lissner.</p>
			<p>Der er tale om et passivt filter, som altså ikke skal bruge alternativ tilsætning til brændstof. Filtret skal blot renses én gang om året. Katalysatoren, der reducerer PM-udslippet, regenererer ved 325 grader, hvilket er en del lavere end normalt. Driftsomkostningerne er dermed minimale.</p>
			<p><strong>Nye internationale krav til kystnær forurening</strong><br/>
			Når den internationale søfartsorganisation IMO i år vedtager nye regler for, hvor meget svovl skibes brændstof må indeholde i kystnære områder, sættes grænseværdien ned fra nuværende 1 procent til 0,1 procent i nye motorer. For NOx-udledningen bliver reduktionen på hele 80 procent på nye skibe i 2016.</p>
			<p>For eksisterende skibe kommer det danske filter dermed som en velset nyhed. Hermed undgår man store tekniske ombygninger og kan nøjes med et eftermontere løsningen. Derudover afhænger de ambitiøse fremtidige lovkrav på havet af, at ny ren teknik kommer på markedet.</p>
			<p>Inden godkendelser og systemtest herhjemme er på plads, er Exilator allerede at finde på et andet oplagt marked langs Europas kystnære zoner – nemlig det italienske marked for de rigtig dyre yatcher. Alene i Middelhavsområdet er udledninger fra dieselmotorer årligt skyld i knap 25.000 menneskers for tidlige død.</p>
			<p>Selvom Exilators italienske kunder har fundet det miljøvenlige filter interessant, er det dog sjældent emissionskrav, der har første-prioritet på disse kanter.</p>
			<p>»De køber ofte systemet af komfortårsager. Da filteret fjerner 95 % af partiklerne, fjerner den også en stor del af lyden og lugten. De drenge sejler jo ikke altid så meget, men ligger tit stille ude på havet og nyder livet. Enten har de én af hovedmotorerne i gang eller én af generatorerne. Når det så er vindstille, får de meget af soden tilbage, som nedfald på passagerer og selve yachten. Det er faktisk ret markant«, siger Erik Lissner.</p>
			<p>Når Lloyd-godkendelsen er på plads, har Exilator flere planer klar i forhold til at udbrede filteret i Europas farvande. Blandt andet har man kig på det store marked for flodpramme, som der sejler omkring 18.000 af i Holland, Belgien, Tyskland og Frankrig.</p>
		</section>
		  </div></body></html>
