---
layout:     post
title: 	    "El Clásico: Suarez' pragtmål fra øverste hylde blev afgørende"
post_author:	    
post_date:	    Sun, 22 Mar 2015 23:35:09 +0100
post_site:	    politiken.dk 
post_link:	    http://politiken.dk/sport/fodbold/laprimera/ECE2599662/el-clsico-suarez-pragtmaal-fra-oeverste-hylde-blev-afgoerende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Primera Division</p>
<p class="last-res">Seneste kampe</p>
<p class="period">Stillingen</p>





</div>
<p>
Med 2-1-sejr trak FC Barcelona det længste strå i en hektisk og intens 263. 
udgave af El Clasico, der bød på 11 advarsler og momenter af brillant 
fodboldspil. 
</p><p>
Hjemmeholdet var i perioder af kampen under pres fra gæsterne fra Madrid, men 
kom foran i 19. minut, da franskmanden Jeremy Mathieu uden problemer pandede 
Lionel Messi skarpe frisparksaflevering i kassen. 
</p><p>
Messi var i den første time af storkampen langt mere anonym end sin rival i 
kampen om topscorerværdigheden i La Liga, Cristiano Ronaldo. 
</p><p>
Portugiseren leverede særligt i de første 45 minutter varen og udlignede efter 
et verdensklasseoplæg med hælen af Karim Benzema. Ronaldo havde efter 10 
minutter også haft et skud på overliggeren fra en spids vinkel. 
</p><h3>
Suarez blev matchvinder 
</h3><p>
Luis Suarez, der leverede en stor arbejdsindsats, blev Barcelonas matchvinder, 
da han i 56. minut perfekt løb i dybden efter Dani Alves 50 meter lange 
aflevering og eksekverede med en akkuratesse, man kun finder hos spillere 
fra allerøverste hylde. 
</p><p>
Med 2-1-sejren udbygger Barcelona føringen i La Liga til Real Madrid til 4 
point – og nærmer sig det 23. mesterskab. 
</p><p>
Resultatet og udsigten til at Barcelona løber med titlen, ærgrer Real Madrids 
forsvarsspiller Sergio Ramos. 
</p><p>
»Vi skulle have afgjort kampen i 1. halvleg. Men de er kun foran med 4 point, 
og vi nægter at give op«, lyder den første analyse fra Real-lejren. 
</p><p>
Barcelonas præsident Josep Maria Bartomeu er delvist enig med Sergio Ramos. 
</p><p class=" bl-elem">
»Det var en utrolig tæt kamp, men vores føring på 4 point er langt fra nok«. 
</p>	
</div>
</div></body></html>
