---
layout:     post
title: 	    "Tysker sprinter sig til sejr i Paris-Roubaix"
post_author:	    
post_date:	    Sun, 12 Apr 2015 16:52:51 +0200
post_site:	    politiken.dk 
post_link:	    http://politiken.dk/sport/cykling/ECE2625118/tysker-sprinter-sig-til-sejr-i-paris-roubaix/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
John Degenkolb (Giant) tog søndag revanche for sidste års andenplads i 
Paris-Roubaix, da den tyske sprinter vandt den franske forårsklassiker.
</p><p>
26-årige Degenkolb viste sig som den klart hurtigste, da syv udbrydere kørte 
ind på velodromen i Roubaix.
</p><p>
Selv om tyskeren har vundet mange store løb, og tidligere i år tog sejren i 
Milano-Sanremo, så må søndagens triumf betegnes som karrierens største 
bedrift.
</p><p>
Løbet blev præget af et udbrud på ni mand, som tidligt slap væk og fik 
opbygget et godt forspring på ni minutter og 30 sekunder. Der var ingen 
danskere med blandt de ni, som førte an på en stor del af de 253,5 kilometer 
fra Paris til Roubaix.
</p><p>
Efterhånden som de mange brostensstykker mørnede benene blandt de forreste, 
begyndte hovedfeltet at trække ind på dem. Især den frygtede tur ad brostene 
i Arenberg-skoven var hård ved udbryderne, der mistede 30 sekunder på de få 
kilometer.
</p><p>
Herfra gik det kun én vej med forspringet, og det stod hurtigt klart, at de 
næppe ville holde hjem.
</p><p>
I favoritfeltet begyndte Etixx-Quickstep med sidste års vinder Niki Terpstra 
at røre på sig, og de fik slået et hul sammen med en lille gruppe folk på 
endnu et brostensstykke.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2624681/6071040-brosten-truer-aktoererne-i-dagens-paris-roubaix/">6.071.040 brosten truer 
aktørerne i dagens Paris-Roubaix</a></p><p>
Det gik ud over to af de store favoritter, Bradley Wiggins (Sky) og Alexander 
Kristoff (Katusha), som ikke kunne følge med, men de fik kæmpet sig op igen 
omkring 10 kilometer efter.
</p><p>
Bradley Wiggins kørte sit sidste landevejsløb for at hellige sig 
banecyklingen, hvor han også startede sin karriere.
</p><p>
Med små 20 kilometer tilbage var samtlige forhåndsfavoritter - John Degenkolb, 
Peter Sagan (Tinkoff-Saxo), Lars Boom (Astana), Jürgen Roelandts (Lotto), 
Greg van Avermat (BMC Racing) ud over Wiggins og Kristoff - samlet i 
frontgruppen.
</p><p>
Roelandts tog føringen i et par kilometer, men formåede ikke at komme væk.
</p><p>
I stedet fik Greg van Avermat slået et hul sammen med det unge franske håb 
Yves Lampaert (Etixx-Quickstep). John Degenkolb optog forfølgelsen og kom op 
til duoen med seks-syv kilometer tilbage.
</p><p>
Tempoet faldt en anelse, da Lampaert undlod at trække, hvilket gjorde det 
muligt for holdkammeraten Zdenek Stybar at komme op til frontgruppen med tre 
kilometer tilbage.
</p><p>
Da rytterne kørte ind på velodromen i Roubaix havde yderligere tre ryttere 
kæmpet sig op til de forreste.
</p><p class=" bl-elem">
I sidste ende havde Degenkolb det største overskud og tog sejren foran Zdenek 
StybarGreg og van Avermat.
</p>	
</div>

</div></body></html>
