---
layout:     post
title: 	    "Mad Men krydret med it-nørder er opskriften bag ny dramaserie"
post_author:	    
post_date:	    Fri, 06 Mar 2015 08:13:47 +0100
post_site:	    politiken.dk 
post_link:	    http://politiken.dk/kultur/filmogtv/tvanmeldelser/ECE2574917/mad-men-krydret-med-it-noerder-er-opskriften-bag-ny-dramaserie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<h5>
HALT AND CATCH FIRE</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Dramaserie. HBO Nordic. Koncept: Chr. Cantwell &amp; Chr. C. RogersUSA, 2014.
</p></div>
</div><p>
Selv om det kan forekomme usandsynligt, var verden i begyndelsen af 1980’erne 
aldeles foruden såvel internet som diverse mobile dimser af 
informationsteknologisk art. 
</p><p>
Man talte i telefoner, der havde lange, snoede ledninger. Og computere var så 
personlige, at de med nød og næppe kunne transporteres, hvis man havde 
adgang til en sækkevogn – og gode muskler. 
</p><p>
Det er i denne setting, AMC’s <i>take</i> på en afløser til 
monstersuccesen ’Mad Men’ tager sit udgangspunkt. 
</p><h3>
Teknologisk revolution 
</h3><p>
Året er 1983. Stedet Texas, hvor den småfordrukne nørd Gordon Clark går 
omkring og slikker sårene efter et fejlslagent forsøg på at lancere sin 
banebrydende musikcomputer Symphonic. 
</p><p>
Hans meget smukke og teknologisk superintelligente hustru er træt af ham, så 
da den smarte forhenværende IBM-sælger Joe MacMillan dukker op og vil ha’ 
ham med på et projekt med en bærbar pc, stejler hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2399541/jon-hamm-vil-hellere-doe-end-at-kvitte-skuespillet/">Jon Hamm vil hellere dø end at 
kvitte skuespillet</a></p><p>
Men Gordon og Joe går i selskab med en præ-Lisbeth Salander ved navn Cameron i 
gang med at revolutionere den teknologiske verden. Hvilket naturligvis ikke 
er så ligetil. For gamle giganter som IBM er ikke til sinds at lade sig 
tippe af en opkomling fra Texas, og i kulissen rumsterer Apple med deres 
seminale GUI-grænseflade og MacIntosh-computer. 
</p><h3>
Affære i kælderen 
</h3><p>
Der er også bøvl med finansieringen, og teknikken er genstridig, når man vil 
have det hele på den halve plads til en fjerdedel af prisen – og det var 
mange penge dengang. 
</p><p>
Joe og Cameron har så også lige en affære; de knalder i kælderen, mens Gordon 
knokler med <i>dip switches</i> og maskinkoder. Og derhjemme har han – trods 
konens englesind – alligevel<i> problemos</i>, fordi han aldrig er 
der, og hendes chef er forstående. Man aner hensigten, den er labert 
forstemmende og kulørt som tysk slik. 
</p><h3>
En anden æra 
</h3><p>
Det hele forekommer umiddelbart som et lidt vidtløftigt forsøg på at lave en 
’Mad Men’-klon, nu i pc-branchen; men det virker faktisk glimrende. Seriens 
første sæson er spændende, dramatisk og velspillet med gode figurer og 
masser af drama. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/tvanmeldelser/ECE2564824/tredje-saeson-house-of-cards-udvides-med-storpolitiske-armboejninger/">Tredje sæson: House of Cards 
udvides med storpolitiske armbøjninger</a></p><p class=" bl-elem">
De helkiksede 1980’er-kulisser vil vække nostalgien i rå mængder hos seere 
født i 1960’erne og 1970’erne: lange flipper, bukser med trompetsvaj, 
kassettebånd, transistorradioer og biler uden sikkerhedsseler. Og ligesom i 
’Mad Men’ bliver vi teleporteret tilbage til en æra, hvor der blev røget 
cigaretter inden døre, drukket stærk spiritus på direktionsgangene, og hvor 
såvel mænd som kvinder gemte betydelige behåringer under gabardinen og det 
kulørte undertøj. 
</p>	
</div>
</div></body></html>
