---
layout:     post
title: 	    "Forrygende succes for unge danske himmelstormere i Nations Cup"
post_author:	    
post_date:	    Sat, 18 Apr 2015 12:57:46 +0200
post_site:	    politiken.dk 
post_link:	    http://politiken.dk/sport/cykling/ECE2633560/forrygende-succes-for-unge-danske-himmelstormere-i-nations-cup/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Søren Kragh Andersens (Team Trefor-Blue Water) spurtsejr på 1. etape af det 
hollandske Nations Cup-arrangement for U23-landshold ZLM Roompot Tour 
fulgtes her til formiddag op af en forrygende kollektiv dansk triumf.
</p><p>
I det 24,8 km lange holdløb med start op mål i Kemperland var de unge 
rød-hvide himmelstormere nemlig totalt suveræne og tilbagelagde distancen på 
30.10 minutter, hvilket svarer til en gennemsnitshastighed på 49.326 km/t.
</p><p>
På de følgende pladser noteredes Rusland, Frankrig og Italien for minus på 
henholdsvis 25, 36 og 37 sekunder, hvilket indebærer, at Danmark i det 
samlede klasserment nu har fuld besætning på podiet inden den afsluttende, 
177 km lange etape i eftermiddag.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2632978/20-aarigt-stortalent-sikrer-saesonens-foerste-danske-sejr/">20-årigt stortalent sikrer 
sæsonens første danske sejr</a></p><p>
20-årige Søren Kragh Andersen beholdt sin førertrøje, og han har et forspring 
på 17 sekunder til de to landsmænd fra Cult Energy Michael Carbel, ligeledes 
20, og Mads Pedersen på 19, mens den tidligere juniorverdensmester i 
enkeltstart Mads Würtz Schmidt (ColoQuick) på 21, der var i mål sammen med 
de tre andre, men satte lidt tid til i går, på syvendepladsen har et minus 
på 53 sekunder.
</p><p>
Også Nicolai Brøchner (Riwal Platform) og Jonas Gregaard (Team Trefor-Blue 
Water) er med i løbet, men efter at de havde taget deres del af slæbet, 
måtte de slippe og alene fortsætte mod mål. Brøchner er nu nr. 68 sammenlagt 
6.27 minutter efter sin førende landsmand, mens Gregaard er 10.15 minutter 
efter på 90.-pladsen.
</p><p>
Den nærmeste udenlandske trussel mod Søren Kraghs position er russeren Mamyr 
Stash, der er 42 sekunder bagud som nr. 4.
</p><h3>
26 nationer er til start i Holland
</h3><p>
I alt er 26 nationer med hver seks ryttere til start i denne Nations 
Cup-afdeling, og denne omfattende repræsentation er med til at understrege 
kvaliteten af den danske bedrift.
</p><p>
I Nations Cup opereres kun med et nationsklassement, og her lå Danmark efter 
de to første afdelinger, Flandern Rundt for en uge siden og La Côte Picarde 
i onsdags, på en syvendeplads. I begge begivenheder var Mads Pedersen bedste 
dansker med placeringer som 9 og 6.
</p><p class=" bl-elem">
Efter det igangværende arrangement følger Fredsløbet fra 29. til 31. maj, det 
italienske Coppa del Laghi 26 juli, EM 9. august, og der sluttes som vanligt 
af med Tour de l’Avenir fra 22. til 29. august
</p>	
</div>

</div></body></html>
