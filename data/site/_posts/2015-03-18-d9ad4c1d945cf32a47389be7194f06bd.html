---
layout:     post
title: 	    "Ny app lader dig bruge din gamle iOS- eller Android-enhed som overvågningskamera"
post_author:	    Christian Loiborg
post_date:	    Wed, 18 Mar 2015 10:23:40 +0000
post_site:	    www.version2.dk 
post_link:	    http://www.version2.dk/artikel/ny-app-lader-dig-bruge-din-gamle-ios-eller-android-enhed-som-overvaagningskamera-104727?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>En startup-virksomhed vil lave din aflagte smartphone, tablet eller computer med webcam om til et overvågningskamera. Virksomheden <a href="https://www.camio.com/">Camio</a> lover at omdanne alt far en smartphone til det mest avancerede IP-kamera om til et internetforbundent overvågningskamera, som du kan følge med i på dine andre enheder.</p>

<p>Med tjenesten lagres videoen automatisk i skyen i 30 dage, og det er gratis at bruge ét kamera. Hvis man vil bruge flere kamera-enheder, koster det 9 dollars om måneden, svarende til lidt over 60 kroner. Man kan følge med i videoen live eller forskudt ved hjælp af tjenesten, og man kan give adgang til optagelserne til dem, man vil.</p>

<p>Ifølge Camio bruger tjenesten avancerede læringsalgoritmer, der gør det muligt at finde de mest vigtige begivenheder nemt. Tjenesten optager kun, når der er bevægelse i billedet, og det skulle ifølge udviklerne spare en stor del af internetforbindelsen. Forbindelsen til skyen sikres med 128-bit kryptering, og videopbevaringen er beskyttet med AES-128-standarden - og ingen andre end dem, du specifikt giver adgang til det, kan følge med i videoen, lyder det fra Camio.</p>

<p>Bag Camio står en tidligere projektleder fra Google Maps. Han fortæller til <a href="http://www.wired.com/2015/03/app-lets-stalk-home/">Wired</a>, at løsningen bl.a. understøtter muligheden for at søge i videoarkivet med almindeligt sprogbrug - som eksempelvis »folk, der nærmer sig min hovedindgang«.</p>

<p>Virksomheden fokuserer på sikkerhed og brugervenlighed, men mens en smartphone bruger strøm for omkring 10 kroner om året, vil en ældre, stationær PC med tilknyttet webcam nok trække en del mere.</p>
  </section></div></body></html>
