---
layout:     post
title: 	    "Cuba får sit første offentlige wifi-hotspot"
post_author:	    Martin Bernth
post_date:	    Tue, 17 Mar 2015 08:02:00 +0000
post_site:	    www.version2.dk 
post_link:	    http://www.version2.dk/artikel/cuba-faar-foerste-offentlige-wifi-hotspot-104569?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Det statsejede teleselskab Etecsa har givetl kunstneren Kcho tilladelse til at åbne for Cubas første offentligt tilgængelige wifi-hotspot ved kunstnerens eget kulturelle center. Dermed håber han, at give cubanernes mulighed for at gøre sig mere bekendte med internettet. <a href="http://www.bbc.com/news/technology-31905794">Det skriver BBC.</a></p>

<p>Cuba er blandt de dårligst forbundne lande i verden, hvor det estimeres, at blot mellem 5 og 25 procent af befolkningen har nogen form for adgang til internettet. Landets tele-infrastruktur er nemlig i så ringe en forfatning, at priserne på et internetabonnementer er skyhøje.</p>

<p>Kunstneren Kcho betaler således af egen lomme mere end 6.000 kroner om måneden for sit hotspot og priserne for en times onlinetid på en almindelig internetcafé løber nemt op i en hel ugeløn for en almindelig cubaner.</p>

<p>Et undersøisk kabel mellem østaten og Venezuela blev etableret i 2013, hvilket var en stor forbedring af landets kapacitet, men på trods af ønsker fra den cubanske regering om at forbedre landets digitale infrastruktur, er der endnu ikke fremlagt noget målrettet program.</p>
  </section></div></body></html>
