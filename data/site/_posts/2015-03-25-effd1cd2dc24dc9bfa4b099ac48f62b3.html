---
layout:     post
title: 	    "Coop: Danskerne skal til at gå op i kvalitet"
post_author:	    
post_date:	    Wed, 25 Mar 2015 20:16:58 +0100
post_site:	    politiken.dk 
post_link:	    http://politiken.dk/forbrugogliv/ECE2603720/coop-danskerne-skal-til-at-gaa-op-i-kvalitet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Madmanifest</h4>
<h5>
Coops madmanifest består af disse seks punkter</h5>
<div class="fakta-body" data-buildingblock="embedded_factboxlink">
<p>
Vi vil sætte mere smag på din hverdag
</p><p>
Vi vil give dig flere gode madoplevelser
</p><p>
Vi vil gøre økologi til hvermandseje 
</p><p>
Vi vil gøre det sundere for dig at leve nemt
</p><p>
Du skal have at vide hvad du spiser
</p><p class=" bl-elem">
Vi vil give dig lokale råvarer
</p>
</div>
</div><p>
Kvalitet var et ord, der gik igen, da Coop i dag løftede sløret for, hvad 
dagligvarekæden vil satse på i fremtiden. 
</p><p>
Hvor discount ellers har været det, der har haft den største vækst i 
detailbranchen de seneste år, vil Coop nu flytte fokus fra de prisbillige 
varer til varer af høj kvalitet. 
</p><p>
Det sker som et led i realiseringen af Coops Madmanifest, der blev lanceret 
tidligere på året. Madmanifestet lover blandt andet Coops kunder mere smag, 
bedre madoplevelser og flere lokale råvarer. Og dermed højere kvalitet. 
</p><h3>
Kvalitet koster 
</h3><p>
Nogle af de kvalitetsprodukter, som Coop især vil satse på i butikkerne, vil 
være madvarer fra Coops egen produktlinje ’Smag forskellen’. Det er 
produkter, hvor der er kræset for smagen, og som er marginalt dyrere end 
alternativerne. Det erkender food-direktøren i Coop Jens Visholm. 
</p><p>
»Det er jo sammenhæng mellem pris og kvalitet. Og de produkter, vi klart vil 
satse mest på, vil være varer af bedre kvalitet og som er lidt dyrere«, 
siger Jens Visholm. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/tjekmad/ECE2574927/minister-og-butikker-gaar-sammen-om-indsats-for-sundhed-og-baeredygtighed/">Minister og butikker går 
sammen om indsats for sundhed og bæredygtighed</a></p><p>
Danskerne er ellers ikke et folkefærd, der ynder at bruge mange penge på mad. 
Danskerne bruger i gennemsnit 10,5 procent af deres disponible indkomst på 
madindkøb. Det er et tal, der ligger under tallene for andre europæiske 
lande, og det har ikke ændret sig de seneste 10 år. 
</p><p>
Men koncerndirektør i Coop Jan Madsen mener, at tiden er moden til mere fokus 
på kvalitet. 
</p><p>
»Vi tror, at tidspunktet er rigtigt. Interessen for mad har aldrig været 
større, og danskerne skal til at lære at sætte pris på kvalitet. Vi håber, 
at når kunderne prøver kvalitetsvarerne, vil de opleve, at det er det værd«, 
siger Jan Madsen. 
</p><h3>
Et lille puf til danskerne 
</h3><p>
Målet med at sætte kvalitet på dagsordenen er ifølge Coop at give danskerne et 
puf i retningen mod en bedre madkultur. Koncerndirektør Jan Madsen mener, at 
et ændret fokus i butikkerne vil gøre en forskel. 
</p><p>
»Vi vil i fremtiden præsentere danskerne for bedre varer. Vi tror på, at hvis 
vi giver danskerne en bedre oplevelse i butikken og lader folk opdage, 
hvordan kvalitetsvarerne smager, så vil det trække i den rigtige retning«, 
siger Jan Madsen. 
</p><p>
Coops administrerende direktør Peter Høgsted fortæller, at kunderne i 
fremtiden vil opleve et mere interessant Coop med bedre udvalg, men at noget 
også forbliver det samme. 
</p><p>
»Vi vil klart satse på et bedre udvalg i vores butikker for at gøre Coop mere 
interessant. Tidligere har vi ikke været gode nok til at tilbyde de 
produkter af høj kvalitet, der kan forføre kunderne. Det skal vi til nu, 
også til de forbrugere, der kun en gang i mellem har råd til at købe et 
ekstra lækkert kvalitetsprodukt«, siger Peter Høgsted. Han understreger dog: 
</p><p class=" bl-elem">
»Men der vil selvfølgelig også i fremtiden være et stort sortiment af 
almindelige dagligvarer i Coops butikker«. 
</p>	
</div>
</div></body></html>
