---
layout:     post
title: 	    "Wozniacki uddelte æg og er i semifinalen"
post_author:	    
post_date:	    Thu, 19 Feb 2015 21:00:21 +0100
post_site:	    politiken.dk 
post_link:	    http://politiken.dk/sport/tennis/ECE2554890/wozniacki-uddelte-aeg-og-er-i-semifinalen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Godt halvanden time skulle Caroline Wozniacki bruge på at spille sig i 
semifinalen ved Dubai Duty Free Championships. Så lang tid tog det at 
besejre italieneren Flavia Pennetta i to sæt med cifrene 7-5, 6-0, og 
Wozniacki skal nu møde rumæneren Simona Halep i en kamp om at komme i 
finalen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/tennis/ECE2552986/staedig-wozniacki-sejrer-stort-paa-ren-vilje/">Stædig Wozniacki sejrer stort 
på ren vilje </a></p><p>
Første sæt var af meget svingende kvalitet, og begge spillere leverede talrige 
uprovokerede fejl, når de mange, lange dueller skulle afgøres. 
</p><p>
Pennetta og Wozniacki havde svært ved at holde deres serv, og italieneren brød 
allerede danskeren i kampens første serveparti. Som sættet skred frem, fik 
Wozniacki dog lidt mere styr på sit spil, mens den 32-årige veteran det ene 
øjeblik slog en ren vinder og det næste slog bolden langt ud. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/tennis/ECE2553053/her-er-wozniackis-resterende-modstandere-i-dubai/">Her er Wozniackis resterende 
modstandere i Dubai</a></p><p>
Foran 6-5 viste Wozniacki klassen, da hun sikkert brød den 10. seedede Flavia 
Pennettas serv og tog første sæt 7-5. 
</p><p>
Efter det lange første sæt virkede det som om den italienske veterans 
modstandskraft var nedbrudt. For Wozniacki sad nu fuldstændig på kampen og 
vandt seks partier på stribe, der var ensbetydende med sejr. Det sidste 
parti i Pennettas serv, tog danskeren rent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/sport/ECE2551079/wozniacki-maatte-slide-i-langt-over-to-en-halv-time/">Wozniacki måtte slide i langt 
over to en halv time</a></p><p>
i semifinalen i Dubai venter verdens nummer fire, Simona Halep. 
</p><p>
Den topseedede rumæner kvalificerede sig til semifinalen ved i et langt slag 
at besejre russeren Ekatarina Makarova 6-3, 1-6, 7-5. 
</p><p class=" bl-elem">
Wozniacki og Halep har mødt hinanden to gange tidligere med en sejr til hver 
som resultatet.
</p>	
</div>
</div></body></html>
