---
layout:     post
title: 	    "Kabinepersonalet i SAS har nedlagt arbejdet"
post_author:	    
post_date:	    Fri, 27 Feb 2015 11:10:51 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2566340/kabinepersonalet-i-sas-har-nedlagt-arbejdet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kabinepersonalet i SAS har valgt at nedlægge arbejdet efter et medlemsmøde. 
</p><p>
Konflikten handler om 137 ansatte, der i overmorgen skal overflyttes til det 
nyerhvervede datterselskab Cimber. Kabinepersonalet frygter, at de vil blive 
tvunget over på en dårligere overenskomst end den de har i SAS. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2477571/analytiker-om-opkoeb-sas-gaar-efter-de-billige-overenskomster/">Analytiker om opkøb: SAS går 
efter de billige overenskomster</a></p><p>
SAS har tilbudt, at de medarbejdere, som flyttes fra SAS til Cimber, kan 
beholde deres løn- og arbejdsvilkår indtil 2017, hvor overenskomsten skal 
genforhandles. 
</p><h3>
Forhandlinger brød sammen 
</h3><p>
Forhandlingerne om vilkårene for de 140 stewardesser, der skal overflyttes til 
Cimber, brød sammen onsdag aften, hvor parterne skiltes uden nye mødeaftaler 
i kalenderen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2564853/sas-forhandlinger-med-kabinepersonale-er-brudt-sammen/">SAS: Forhandlinger med 
kabinepersonale er brudt sammen</a></p><p>
Også tirsdag nedlagde kabinepersonalet arbejdet i frustration over 
situationen, da et medlemsmøde udviklede sig til et fagligt møde. 
</p><p>
Arbejdsnedlæggelsen varede i omkring fem timer og resulterede i aflysninger og 
forsinkelser for SAS' passagerer. 
</p><p class=" bl-elem">
Da SAS købte Cimber i december, fik selskabet adgang til en billigere 
overenskomst, end den man har med sit eget kabinepersonale. Overflytning af 
personale til datterselskabet er en del af selskabets spareplaner, der skal 
vende underskud til overskud. 
</p>	
</div>
</div></body></html>
