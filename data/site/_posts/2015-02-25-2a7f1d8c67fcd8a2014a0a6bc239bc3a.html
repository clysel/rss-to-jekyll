---
layout:     post
title: 	    "Madører og rejsefolk: Her er de bedste spisesteder i verdens lufthavne"
post_author:	    
post_date:	    Wed, 25 Feb 2015 07:00:29 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2560236/madoerer-og-rejsefolk-her-er-de-bedste-spisesteder-i-verdens-lufthavne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Chicago O’Hare International er ikke verdens mest ophidsende lufthavn. 
Afgangshallen er lettere slidt og nusset. Det er sent på eftermiddagen, 
sikkerhedskøen har været lang, og man er træt og sulten og vil mest af alt 
bare hurtigt hjem. 
</p><p>
Men så ligger den der. 
</p><p>
Blandt kummerlige afgangskiosker og gennemsnitlige taxfree-butikker i 
lufthavnens terminal 5. 
</p><p>
R.J. Grunts Burgers. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2457822/koebenhavns-lufthavn-satser-paa-det-nordiske-koekken/">Københavns Lufthavn satser på 
det nordiske køkken</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/RJGruntsWorksBurger_915708w.jpg" alt="" border="0"/><span class="caption"><span class="f-img-caption">Spis. 
</span>Hos R.J. Grunts Burgers er Works-burgeren en klassiker. Smag den, når du flyver hjem fra Chicago. FOTO: R.J. Grunts Burgers</span></span>
Rigtige håndlavede burgere. Og i et kæmpe udvalg. Better Bacon Cheddar Burger. 
Green Chile Cheese Burger. Og – ikke mindst – Mushroom Swiss Burger med 
grillede svampe og ost fra Schweiz med fritter og pickle til 12 dollar 
(cirka 80 kroner). 
</p><p>
Man får lyst til at græde af glæde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2471518/magasin-kaarer-verdens-bedste-lufthavnsrestauranter/">Magasin kårer verdens bedste 
lufthavnsrestauranter</a></p><p>
Græde er der mange mennesker, der har haft lyst til gennem årene, når de har 
sat sig til bords og bestilt mad i en lufthavn. For maden har været ringe, 
og regningen stor. 
</p><p>
Men der findes lufthavne derude i verden, hvor du kan få gode måltider uden at 
få flået indmaden ud af tegnebogen samtidig. 
</p><p>
Politiken har fået madfolk og rejsenørder til at give deres bud på, hvor du 
får en god spiseoplevelse i lufthavnen. 
</p><h3>
Fantastisk street food 
</h3><p><b>Lufthavn: </b>Changi Airport, Singapore <br/>
»Changi-lufthavnen i Singapore er nok det sted, jeg har oplevet, hvor 
koncentrationen af rigtig gode spisesteder er størst. Der er mulighed for at 
smage forskellige køkkener på et meget højt niveau, blandt andet også 
singaporeansk street food. Der er en hel række af boder og spisesteder 
samlet under det navn – Singapore Street Food. Her kan man få mange af de 
retter, som man også får i Singapore – den krydrede peranakan-nudelsuppe <i>laksa</i>, 
<i>tian tian chicken rice</i>, der stammer fra Hainan-provinsen i Kina, den 
nationale nudelret <i>char kway teow</i> samt <i>satay</i> og meget andet 
godt. Det er faktisk et af de steder, hvor man nemt kan komme til at spise 
over evne, og så er priserne i øvrigt ikke mærkbart højere her end uden for 
lufthavnen«. <br/><i class=" bl-elem">Tom Nørgaard, redaktionschef på Turen Går Til-rejsebøgerne. </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2546070/sas-opgraderer-sine-fly-saadan-ser-de-nye-kabiner-ud/">SAS opgraderer sine fly: Sådan 
ser de nye kabiner ud</a></p><h3>
Finske råvarer og vin på glas 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/helsinki_web_915702y.jpg" alt="" border="0"/><span class="caption"><span class="f-img-caption">Finsk. 
</span>Et af de steder i Helsinkis Vantaa-lufthavn, hvor du kan tage den med ro inden, at du skal ud at flyve, er denne restaurant. FOTO: Fly Inn Restaurant &amp; Deli</span></span><b>Lufthavn:</b> Helsinki Airport, Helsinki, Finland <br/>
»Fly Inn Restaurant &amp; Deli er den mest eksklusive restaurant i 
lufthavnen i Helsinki. Den ligger med udsigt til flyene. Det er et rart sted 
med god service, tjenere, der tager bestilling ved bordet og serverer ved 
bordet, og en menu baseret på lokale finske råvarer. Og så er der et godt 
udvalg af vin på glas«. <br/><i class=" bl-elem">Carlos Cebrian, produktchef hos rejsebureauet Spies.</i></p><h3>
Perfekt måde at sige farvel til Thailand på 
</h3><p><b>Lufthavn:</b> Suvarnabhumi Airport, Bangkok, Thailand <br/>
»De sidste par gange, jeg er rejst fra Bangkok, har jeg spist på Mango Tree i 
Suvarnabhumi-lufthavnen. Det er ikke det helt vilde, men sammenlignet med 
det udbud, man ellers kan finde, er begge gange nogle af de mere 
mindeværdige lufthavnsmåltider, jeg har oplevet. Du kan få finde 
clubsandwich og den slags, men der er også et fint udvalg af thairetter til 
rimelige penge – og man kan sågar finde nogle af de mindre kendte retter som 
sukhothai-nudler. Det er et rigtig fint sted, hvis man lige vil have en 
lille bid af Thailand, inden turen går tilbage til Danmark«. <br/><i class=" bl-elem">Nadia Mathiasen, blogger og madskribent, indehaver af foodfanatic.dk og 
snart aktuel med kogebogen Foodfanatic Thai. </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE1624183/flytjek-finsk-tapas-styrer-i-luften-paa-vej-til-kina/">Flytjek: Finsk tapas styrer i 
luften på vej til Kina</a></p><h3>
Michelindrevne madsteder 
</h3><p><b>Lufthavn: </b>Hong Kong International Airport, Hongkong <br/>
»I mange år har lufthavnsmaden generelt været middelmådig på grænsen til 
ringe. Det er langsomt ved at ændre sig, og i en række internationale 
lufthavne har michelinkokke overtaget gryderne eller er brand for nye små 
foodjoints. En af de michelindrevne foodjoints er Hung Delicacies i 
lufthavnen i Hongkong. Her får du marinerede Hongkong- og 
sydkinesiske-retter. Prøv deres virkeligt velsmagende marinerede gås«. <br/><i class=" bl-elem">Søren Sattrup, direktør for VisitBeyond med 70 rejsedage om året primært i 
Asien.</i></p><h3>
Mad, der er både morsom og velkendt 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/tpc1_web_915703y.jpg" alt="" border="0"/><span class="caption"><span class="f-img-caption">Afgangsmiddag. 
</span>The Perfectionist's Café i Londons Heathrow-lufthavn beskriver selv sin mad som »fantastisk i en fart«. FOTO: The Perfectionist's Café</span></span><b>Lufthavn:</b> Heathrow Airport, Terminal 2, London, England <br/>
»Heston Blumenthal, som også er en engelsk michelinkok, står bag den 
restauranten The Fat Duck og har desuden åbnet The Perfectionist’s Café i 
Heathrow. Med løfter om at servere mad, som både er morsom og velkendt, får 
du her blandt andet en fantastisk frokostmenu, som indeholder engelsk 
frokost, toast og syltetøj samt traditionelle britiske favoritter som 
pølse-sandwich. På restauranten kan man desuden prøve en udsøgt 
nitrogen-isbar«. <br/><i class=" bl-elem">Peter Rasmussen, nordeuropæisk chef for British Airways.</i></p><h3>
God, varm nudelsuppe 
</h3><p><b>Lufthavn:</b> Tan Son Nhat International Airport, Ho Chi Minh City, Vietnam <br/>
»Jeg har fået en overraskende god, varm <i>pho</i>-nudelsuppe i 
lufthavnen i Ho Chi Minh City. Den var helt perfekt og gav styrke til en 15 
timer lang flyvetur. Det var en lille madbod, der serverede den på 
lufthavnens 1. sal, hvor der ligger en madafdeling med fire til seks små 
madsteder«. <br/><i class=" bl-elem">Anh Lê, vietnamesisk restauratør (LêLê-restauranterne) og 
kogebogsforfatter. </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/laesertip/ECE2222064/laeserne-her-kommer-du-i-mad-himlen-paa-rejsen/">Læserne: Her kommer du i 
mad-himlen på rejsen</a></p><h3>
Det mest autentiske thaimad uden for Thailand 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/pokpok2_web_915704y.jpg" alt="" border="0"/><span class="caption"><span class="f-img-caption">Thaimad. 
</span>Papaya Pok Pok er en grøn papaya-salat, der er en af de mest populære retter på kortet hos Pok Pok-restauranterne rundt om i USA. FOTO: Pok Pok Restaurants</span></span><b>Lufthavn:</b> Portland International Airport, Portland, Oregon, USA <br/>
»Pok Pok, som har tre restauranter i New York, fire i Portland og netop har 
åbnet den første i Los Angeles, har også en afdeling i lufthavnen i 
Portland. Det er det mest autentiske thaimad, du kan få uden for Thailand. 
Jeg har været på otte ud af ni af deres restauranter – dog ikke den i Los 
Angeles, der lige er åbnet – og det er verdensklasse hver gang. Autentisk og 
originalt«. <br/><i class=" bl-elem">Jeppe Jarnit-Bjergsø, ølbrygger og ejer af New York-restauranten Luksus, 
der sidste år fik tildelt en michelinstjerne. </i></p><h3>
Danske bøffer i topklasse 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/mash_web_915705y.jpg" alt="" border="0"/><span class="caption"><span class="f-img-caption">Signatur. 
</span>I Danmark er bøfkæden MASH efterhånden blevet berømt for netop dette; uhyre velhængt kød med stor smag. FOTO: MASH</span></span><b>Lufthavn:</b> Københavns Lufthavn <br/>
»Du føler, at du er i gode hænder hos MASH. Jeg nok spist der 10 gange, inden 
jeg skulle ud at flyve. Kødet er det samme som på restauranten inde i 
København. De vælger selv kødet rundt omkring i verden og har meget høje 
kvalitetskrav. Problemet med lufthavnsmad generelt er, at alting er så dyrt. 
Om det er en pølse med brød eller en tarvelig morgenmadskomplet. Så vil jeg 
hellere bruge 200 kroner på en bøf hos MASH. Du får alligevel ikke mad om 
bord, når du flyver ud i Europa, så hellere forsyne sig ordentligt 
hjemmefra«. <br/><i class=" bl-elem">David Oliver Fischer, kok og ejer af restauranten Hos Fischer. </i></p><h3>
Østers på vej hjem fra Belgien 
</h3><p class=" bl-elem"><b>Lufthavn:</b> Brussels Airport <br/>
»Normalt er jeg lidt skeptisk over for østers. Jeg har som tidligere kok åbnet 
en del, som røg i skraldespanden efter en dufttest. Men på 
seafoodrestauranten Black Pearl i Bruxelles' lufthavn fik jeg for et par år 
siden serveret de mest delikate østers, som næsten har slettet sporene af de 
dårlige østersoplevelser fra min hukommelse. Helt klassisk serveret på 
masser af is og med citron, vinaigrette og lidt brød ved siden af. Fra 
restaurantens spisebar kan man nyde synet af hummere, kniv-, hjerte- og 
blåmuslinger, som belgierne jo indtager enorme mængder af i deres moules 
frites. Black Pearl er et af de få bedre spisesteder i en lufthavn med en 
del fast food-spisesteder. Til gengæld ligger priserne pænt over belgisk 
niveau«.<br/><i class=" bl-elem">Marianne Søndergaard, redaktør for Politiken-sektionen Spis &amp; 
Bo samt politiken.dk/mad.</i></p>	
</div>
</div></body></html>
