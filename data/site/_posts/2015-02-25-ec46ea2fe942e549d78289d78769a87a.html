---
layout:     post
title: 	    "Folketingsmedlem må betale 30.000 kroner tilbage"
post_author:	    
post_date:	    Wed, 25 Feb 2015 21:48:58 +0100
post_site:	    politiken.dk 
post_link:	    http://politiken.dk/indland/politik/ECE2563778/folketingsmedlem-maa-betale-30000-kroner-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg synes denne løsning er helt tilfredsstillende
</p>
<p class="sender">
Mogens Lykketoft (S) 
</p>
</blockquote>
</div><p>
Det nordjyske folketingsmedlem Simon Kollerup (S) har returneret til 
Folketinget, hvad han har fået for dobbelt husførelse for det seneste år, 
30.000 kroner. 
</p><p>
Det oplyste Folketingets formand, Mogens Lykketoft (S), efter et møde i 
præsidiet onsdag eftermiddag. Det skriver nordjyske.dk. 
</p><p>
Kollerup har været kritiseret for at have en af Folketingets lejligheder 
stående til rådighed uden at bruge den som andet end udløser af et tilskud 
på 30.000 kroner årligt. Han har for nylig frasagt sig lejligheden. 
</p><p>
»Han har over for mig sagt, at reglerne ikke er utvetydige. Der har været 
diskuteret, om det var i orden, at han har beholdt den lejlighed så længe. 
Derfor har han af egen drift tilbagebetalt, hvad han har fået til dobbelt 
husførelse det seneste års tid«, sagde Lykketoft. 
</p><p>
»Jeg synes denne løsning er helt tilfredsstillende«, sagde Lykketoft, som 
meget bestemt afviste at sige mere om den sag. 
</p><h3>
Vil rundsende regler 
</h3><p>
Folketingets præsidium vil nu rundsende et notat om, hvordan reglerne om 
dobbelt husførelse skal forstås. 
</p><p>
»Man skal bruge de her lejligheder, som de hovedsagelige opholdssteder, når 
man er til møder i Folketinget, og ikke bo andre steder. 
</p><p>
Kollerup og hans kæreste bor i en lejlighed i nærheden. 
</p><p>
Han erkender, at han har båret sig klodset ad. 
</p><p class=" bl-elem">
»Jeg har måttet erkende, at min fortolkning af reglerne har kunnet diskuteres, 
og at min fortolkning derfor har kunnet stille tvivl om min moral. Det 
ønsker jeg ikke, og derfor har jeg i dag indbetalt pengene til Folketinget«, 
skriver han. 
</p>	
</div>
</div></body></html>
