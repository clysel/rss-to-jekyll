---
layout:     post
title: 	    "Staten kan score 1,7 milliarder kroner på valutakrigen"
post_author:	    
post_date:	    Wed, 18 Feb 2015 11:09:00 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2550707/staten-kan-score-17-milliarder-kroner-paa-valutakrigen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det kan godt være, at valutakrigen på mange måder giver nationalbankdirektør 
Lars Rohde sved på panden. Men økonomisk er det en overskudsforretning. 
</p><p>
Hvis det nuværende niveau for rente og valutareserve fastholdes året ud, så 
ender Nationalbanken med et samlet provenu på cirka 1,7 mia. kr., viser nye 
beregninger fra Danske Bank, der modsat Nationalbanken gerne vil regne på 
indtægten. 
</p><p>
»Det her er penge ned i kassen for staten«, siger cheføkonom Steen Bocian. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/dkoekonomi/ECE2548677/danmarks-pressede-krone-er-helt-alene-i-verden/">Den pressede krone er alene i verden</a></p><p>
Når Nationalbanken tjener penge i den nuværende situation, skyldes det, at den 
har sænket renten til et negativt niveau. Konkret betyder det, at Danske 
Bank, Jyske Bank og alle andre almindelige banker skal betale en rente på 
minus 0,75 procent for at have penge stående i Nationalbanken. Altså koster 
det 75 øre at have 100 kroner i Nationalbanken. 
</p><div class="art-fakta article-box">
<h4 class="">
Valutakrigen</h4>
<div class="fakta-body" data-buildingblock="embedded_factboxlink">
<p><b>Den negative rente</b> i Nationalbanken er bl.a. en udløber af valutakrigen.
</p><p><b>I lyset af krisen</b> i eurozonen fremstår Danmark som en sikker havn, der 
får investorer til at købe danske værdipapirer i større stil. Hertil kommer 
spekulanter, der håber, at Danmark opgiver fastkurspolitikken over for 
euroen, så kronen stiger voldsomt, og de scorer kassen.
</p><p class=" bl-elem"><b>Resultatet er et</b> opadgående pres på kronekursen, som Nationalbanken 
forsøger at modvirke – blandt andet ved hjælp af en negativ 
rente, der skal gøre det mindre attraktivt at investere i danske 
værdipapirer.
</p>
</div>
</div><p/><p>
Ganske vist har Nationalbanken også udgifter i kraft af sin egen 
valutareserve, som står i udenlandske banker, hvor renten også er negativ. 
Men ikke så meget som i Danmark. 
</p><p>
Trods plusset på bundlinjen i Nationalbanken er det svært at sige, hvorvidt 
det er en fordel for samfundsøkonomien som hele. 
</p><p>
»Man skal selvfølgelig holde sig for øje, at der er nogle, som skal betale 
pengene, nemlig bankerne. Det kan give nogle problemer i banksystemet. Fokus 
i øjeblikket er, hvad den negative rente har af konsekvenser for den 
finansielle stabilitet. Det er, hvad Nationalbanken og økonomer bekymrer sig 
om«, siger Steen Bocian. 
</p><h3>
Udenlandske banker tror på Rohde 
</h3><p>
Flere udenlandske banker afviser, at Danmark vil opgive den fastkurspolitik 
over for euroen, som er årsagen til hele valutakrigen. 
</p><p>
Under overskriften ’At flygte eller ikke at flygte – det er spørgsmålet’ 
spørger den britiske storbank Barclays med reference til historien om den 
danske prins Hamlet i en analyse, hvorvidt Nationalbanken skal opgive 
fastkurspolitikken. Og svarer selv: 
</p><p>
Det er »højst usandsynligt«. 
</p><p>
Normalt har den britiske storbank ikke øjnene rettet stift mod Danmark, hvor 
den ikke har meget forretning. Men i kølvandet på Schweiz’ farvel til 
fastkurspolitikken har analytikerne hos den britiske bank i London rettet 
øjnene mod København. 
</p><p>
I lighed med flere andre fremhæver de, at man slet ikke kan sammenligne 
Danmark og Schweiz. Alpelandets fastkurspolitik var som bekendt midlertidig, 
mens den har været konsekvent i Danmark siden 1982. Men ikke mindst 
Nationalbankens skyts i krigen følges med stor opmærksomhed. 
</p><p>
»Negativ rente er nyt territorium inden for pengepolitik. Derfor vækker de nye 
trin fra Nationalbanken opsigt«, uddyber analytiker Nikolaos Sgouropoulos 
fra Barclays i London. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/dkoekonomi/ECE2550321/portraet-han-er-kronens-koldblodige-vogter/">Portræt: Han er kronens koldblodige 
vogter</a></p><p>
Hos investeringsafdelingen i den franske storbank Société Générale kalder 
cheføkonom Michala Marcussen spekulanternes forhåbning for en decideret 
»fejlvurdering«. For hende er det interessante den negative rente, som 
nationalbankdirektør Lars Rohde også har erkendt er en del af en »meget 
usædvanlig situation« for dansk pengepolitik. 
</p><p>
»Det bliver betydelig billigere at låne, så man kan frygte, at der kommer en 
voldsom lånebølge, der ender i overophedning«, siger Michala Marcussen, der 
mener, at politikerne bør overveje at benytte lejligheden til at revurdere 
det lånemarked, der længe har været til debat: 
</p><p>
»Man kan sætte lofter for lån og afskaffe typer af lån. Det kunne jo være en 
mulighed for at afskaffe muligheden for at tegne nye afdragsfrie lån«. 
</p><p>
På boligmarkedet er den negative rente foreløbigt kun slået igennem på nogle 
variabelt forrentede obligationer samt korte realkreditobligationer, og der 
er kun indført negative renter for et begrænset antal erhvervskunder, når 
der gælder almindelige indskud. 
</p><p>
Hvis det sidste griber om sig, vil den negative rente imidlertid for alvor gå 
hen at blive et redskab med en uheldig bivirkning, siger Michala Marcussen. 
</p><p>
»Negativ rente på almindelige indskud kan blive ganske farligt. Hvis du sagde 
til mig, at jeg skal betale penge for at have dem stående i banken, vil jeg 
overveje at hive dem ud. Dét er stresspunktet for fastkurspolitikken«, siger 
hun. 
</p><h3>
SEB: Så farligt er det heller ikke 
</h3><p>
Den svenske storbank SEB fastholder også en analyse, der så at sige sætter 
pengene på Nationalbanken. Og den negative rente vil først være et alvorligt 
problem, hvis den danske økonomi var overophedet, påpeger analytiker Thomas 
Thygesen fra SEB i Danmark. 
</p><p>
»I en ophedet økonomi ville den lave rente være et problem. Men til forskel 
fra både USA, Schweiz og de andre nordiske lande, så har Danmark ligesom 
eurozonen ikke haft noget opsving efter finanskrisen i 2008. På den baggrund 
kommer den negative rente belejligt, fordi den er med til at sparke gang i 
økonomien«, siger han. 
</p><p>
På den baggrund frygter Thomas Thygesen ikke i særlig høj grad uheldige 
bivirkninger af den negative rente. Hverken i forhold til boligboble eller 
negativ rente på almindelige indlån. 
</p><p>
»Hvis man kommer for langt under nul, så kommer en situation, hvor det bedre 
kan betale sig at have pengene liggende i en madras i stedet for at have dem 
stående i banken. Det kan skabe en ny finanskrise, så der er grænser for, 
hvor aggressiv man kan være. Men det er kun noget, som vi kender fra 
teoribøgerne. Ingen ved præcis, hvornår det sker. Og foreløbigt tyder intet 
på, at det sker«, siger han. 
</p><p class=" bl-elem">
Den negative rente er kun ét våben i valutakrigen. Nationalbanken kan også 
svække kursen på kronen ved at sælge kroner i markedet, påpeger Thomas 
Thygesen. 
</p>	
</div>
</div></body></html>
