---
layout:     post
title: 	    "Julianne Moore spiller fantastisk i 'Jeg er stadig Alice'"
post_author:	    
post_date:	    Wed, 04 Mar 2015 19:57:21 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2573915/julianne-moore-spiller-fantastisk-i-jeg-er-stadig-alice/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse: JEG ER STADIG ALICE</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Instr.: Richard Glatzer, Wash Westmore
</p><p>
Land: USA 
</p><p>
År: 2014
</p><p class=" bl-elem">
Spilletid: 101 min
</p>
</div>
</div><p>
Jeg ville ønske, at jeg havde kræft. Jeg mener det. Jeg ville ikke føle mig så 
skamfuld. Når man har kræft, ifører folk sig røde bånd for dig til din ære 
og tager på lange vandreture for at samle penge ind til dig, og du behøver 
ikke at føle dig som en eller anden social ... jeg har glemt ordet«. 
</p><p>
Siger Alice. Noget tid før hun ikke blot glemmer ét svært ord, men de fleste. 
Noget tid før hun hilser høfligt på en talentfuld skuespiller efter et 
teaterstykke og så må mindes om, at skuespilleren er hendes søster. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2564692/gab-middelmaadig-gyserfilm-traesker-rundt-i-klicheerne/">Gab! Middelmådig gyserfilm 
træsker rundt i klicheerne</a></p><p>
Før hun ikke længere husker, at hun har arbejdet på Columbia University (»Jeg 
var klog«, siger hun på yoghurtbar og sutter på sin ske). Før hun tisser i 
bukserne, fordi hun ikke kan huske, hvor toilettet i familiens sommerhus er. 
</p><p>
Skildrer man sygdomme som Alzheimers på film, kæmper man med den 
altoverskyggende grundangst, som den slags fortællinger vækker. Kræft er et 
fælles samfundsærinde, som vi kan forstå, og som vækker kollektiv kampgejst. 
</p><h3>
Ikke til at bære 
</h3><p>
At overvære mental regression skaber derimod eksistentiel uro. Ikke længere at 
kunne færdigartikulere refleksioner og frustrationer, ikke at kunne udtrykke 
behov, at blive en slags baby igen, ikke at kunne sætte ansigt på dem, man 
elsker, at miste alt det, der konstituerer et selv. 
</p><p>
At ord og tanker bliver pillet ud af hjernen. Det er faktisk ikke til at bære. 
</p><p>
Instruktørparret Glatzer og Westmores sygdomsdrama ’Jeg er stadig Alice’ 
fortæller derfor om dette ubærlige ved at gøre det til en meget tydelig 
fortælling om håb. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2564615/frisk-animationsfilm-om-opfindsomme-albert-er-en-skaev-fuldtraeffer/">Frisk animationsfilm om 
opfindsomme Albert er en skæv fuldtræffer </a></p><p>
Når Eddie Redmayne i sidste uge fik en Oscar for at spille det skleroseramte 
fysikteoretiske geni Stephen Hawking i ’Teorien om alting’, er det, fordi 
Redmayne formår at spille en mand, der svinder ind til et smil og en hjerne 
i en kørestol, men som har nok glimt i de smukke lysebrune øjne til, at 
publikum anerkender livsgnisten og identificerer sig med den.
</p><div class="art-quote article-box">
<p class="quote"/>
<blockquote>
<p class="quote-txt">
Den form for sentimentalitet og insisterende pointe, der vil pakke den rå 
smerte ind i en medieret føle-virkelighed, er unødvendig og skuffende
</p>
</blockquote>
</div><p>
Og når Julianne Moore i sidste uge fik en Oscar for at spille 
lingvistikprofessor Alice Howland, der begynder at svinde mentalt ind på 
grund af (alt for) tidlig Alzheimers, er det, fordi Moore formår at 
kommunikere, at mennesket Alice stadig findes – det smukke, det stride, det 
vise og moderlige menneske – selv når hukommelse og livsorientering 
fordamper.</p><p>
Det fremfører Julianne Moore rørende og skræmmende og humoristisk og 
dramatisk: Alice forsvinder ind i sin lidelses kaninhul. Verden bliver 
sløret pløre omkring hende, ser vi. Men hun er også i live. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2564435/blodsproejtende-agent-film-er-en-kaerlighedserklaering-til-det-lirede/">Blodsprøjtende agent-film er 
en kærlighedserklæring til det lirede </a></p><p>
Men det er så også denne lyst i ’Jeg er stadig Alice’ til at gøre en 
uundgåeligt skræmmende slutning håbefuld, denne fascination af menneskets 
essens, som får rammen omkring Julianne Moores velspil til at føles lidt for 
målrettet – som en konstrueret opvarmning til denne livsbekræftende 
erkendelse. 
</p><p>
Filmens første del markerer således meget kraftigt et rigeligt idylliseret 
før-stadie, der skal demonstrere, hvilket liv Alice snart må se smuldre. 
</p><h3>
Rigeligt skematisk 
</h3><p>
Vi forstår fra første scene, at hende lækre mand, spillet af en trutmundet 
Alec Baldwin, særlig værdsætter hendes store intellekt (som jo snart ryger). 
</p><p>
Vi introduceres for Alices to karrierebørn og for den yngste datter, Lydia, 
følsomt (under)spillet af Kristen Stewart, en af USA’s mest interessante, 
helt dovent-lækre skuespillere. 
</p><p>
Lydia er flyttet til vestkysten og har ikke ambitioner om en tryg fremtid. Hun 
opfanger derfor noget andet (dybere, forstås) end sine søskende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2564733/teorien-om-alting-er-en-usentimental-hyldest-til-kaerligheden/">'Teorien om alting' er en 
usentimental hyldest til kærligheden</a></p><p>
Hun er lykkelig, fordi hun realiserer sin kærlighed til skuespillet. Her og 
nu. Og da hendes mor med sin sygdom tvinges ind i det nu, kan de omsider 
møde hinanden. 
</p><p>
Børnene bliver altså meget tydeligt gjort til to eksempler på to tilgange til 
livet: fornuftens og følelsens, hvor alle familiemedlemmer – rigeligt 
skematisk – repræsenterer forskellige måder at takle Alice (og livsangsten) 
på. 
</p><h3>
Sjov - ikke komisk 
</h3><p>
Der er sjove og grove og charmerende scener i ’Jeg er stadig Alice’ – som når 
hun forsøger at lokke Lydia til at tage sig en sikker uddannelse som en 
slags sidste ønske: »Moooor! Du kan ikke bruge din situation til at få mig 
til at gøre alt muligt«, svarer Lydia tvært. En mor vil altid være mooaarr! 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2564396/erik-clausens-nye-film-slaar-et-slag-for-det-solidariske-hjerte/">Erik Clausens nye film slår et 
slag for det solidariske hjerte </a></p><p>
Det er også en sjov forbavselsens blottelse ved Alice, der besøger sin datter, 
der netop har født, og forbavset udbryder: »Hvad er der i vejen med hende? 
Hun ser forfærdelig ud«. 
</p><p>
Julianne Moore spiller Alice, så hun aldrig bliver komisk, men sjov, så hun 
fremstår desperat og sårbar, men aldrig ynkelig. Og hun overspiller aldrig. 
</p><h3>
Insisterende pointe
</h3><p>
Det gør manuskriptets lyst til at understrege fortællingens morale til 
gengæld. Og kameraet overspiller: Når Alice i kamp mod sin svækkede hjerne 
får læst en personlig tale op for andre Alzheimers-patienter med ordene: 
</p><p>
»Det er helvede. Men det bliver værre«, så klipper vi til publikum, der nikker 
og smiler overgestikulerende med fugtige, våde øjne. Dermed får vi også at 
vide, at det er den følelse, vi som biografpublikum også bør finde frem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2562358/israelsk-skilsmissefilm-bliver-aldrig-iltfattig-trods-116-minutter-i-retslokalet/">Israelsk skilsmissefilm bliver 
aldrig iltfattig trods 116 minutter i retslokalet</a></p><p class=" bl-elem">
Den form for sentimentalitet og insisterende pointe, der vil pakke den rå 
smerte ind i en medieret føle-virkelighed, er unødvendig og skuffende, når 
nu fantastiske Julianne Moore forbliver så menneskelig for os og jo aldrig 
bliver en social ... hvad nu det var. 
</p>	
</div>
</div></body></html>
