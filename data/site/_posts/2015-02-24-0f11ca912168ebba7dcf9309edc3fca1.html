---
layout:     post
title: 	    "Storbritannien sender militære rådgivere til Ukraines hær"
post_author:	    
post_date:	    Tue, 24 Feb 2015 20:16:04 +0100
post_site:	    politiken.dk 
post_link:	    http://politiken.dk/udland/ECE2561661/storbritannien-sender-militaere-raadgivere-til-ukraines-haer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Storbritannien vil i næste måned sende militære rådgivere til Ukraine for at 
hjælpe med at træne den ukrainske hær, siger premierminister David Cameron.
</p><p>
»I løbet af den næste måned vil vi indsætte britisk personel for at yde 
rådgivning og træning, fra taktiske efterretninger til logistik og 
lægehjælp«, siger Cameron i et parlamentsudvalg.
</p><p>
»Vi udvikler også et infanteri-træningsprogram sammen med Ukraine for at 
forbedre deres styrkers udholdenhed«, siger Cameron.
</p><p>
Ifølge Sky News skal omkring 75 britiske soldater sendes til Ukraine. De 
første ankommer til landet i begyndelsen af marts.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2553689/ukraine-beder-om-fredsbevarende-styrker/">Ukraine beder om 
fredsbevarende styrker</a></p><p>
David Cameron understreger, at de britiske soldater kommer til at befinde sig 
langt fra frontlinjen og ikke kommer til at være involveret i kamphandlinger.
</p><p>
Sky News rapporterer, at de vil få base i den vestlige del af Ukraine, og at 
nogle af dem skal være der i op til et halvt år.
</p><p>
Den britiske premierminister tilføjer, at han ikke vil udelukke at sende våben 
til Ukraine på et tidspunkt, men at det i første omgang handler om træning 
og rådgivning.
</p><p>
Cameron advarer desuden om, at Rusland kan destabilisere andre lande i 
regionen, hvis styret i Kreml får lov til det.
</p><p>
»Hvis vi ikke giver Rusland modstand, vil det på lang sigt skade os alle, 
fordi vi vil opleve yderligere destabilisering. Næste gang kan det bliver 
Moldova eller et af de baltiske lande«, siger den britiske premierminister.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/fokus_int/fokus_krim/ECE2557948/overblik-to-gode-nyheder-fra-ukraine---og-to-rigtig-daarlige/">Overblik: To gode nyheder fra 
Ukraine - og to rigtig dårlige</a></p><p>
Hans udmeldinger kommer efter, at udenrigsministrene fra Ukraine, Rusland, 
Frankrig og Tyskland mødtes tidligere på dagen for at drøfte situationen i 
det østlige Ukraine.
</p><p>
Efter mødet opfordrede de fire udenrigsministre alle parter til fuldt ud at 
respektere våbenhvilen og trække alle tunge våben tilbage.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/fokus_int/fokus_krim/ECE2557764/militaerchefer-lover-at-tunge-vaaben-forsvinder-fra-fronten-i-ukraine/">Militærchefer lover, at tunge 
våben forsvinder fra fronten i Ukraine</a></p><p class=" bl-elem">
David Cameron betegner det som »mirakuløst«, hvis våbenhvilen rent 
faktisk bliver overholdt fuldt ud, skriver Sky News.
</p>	
</div>
</div></body></html>
