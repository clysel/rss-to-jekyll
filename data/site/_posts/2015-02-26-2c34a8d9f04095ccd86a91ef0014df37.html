---
layout:     post
title: 	    "Hjælp, fremtiden er over os!"
post_author:	    
post_date:	    Thu, 26 Feb 2015 16:32:34 +0100
post_site:	    politiken.dk 
post_link:	    http://politiken.dk/ibyen/_film/ECE2563325/hjaelp-fremtiden-er-over-os/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p id="ib-544411"/><p/><p>
En nyt 'The Matrix-' fænomen bliver 'Jupiter Ascending' næppe. 
Wachowski-brødrene kæmper for fodfæste i nutid og fremtid med en film om et 
skummelt rum-imperium. Channing Tatums tusser og strålepistol ser dog ikke 
ud til at danne skole. 
</p><p><b class="ext-link">Læs anmeldelse</b><a class=" bl-elem" href="http://politiken.dk/kultur/filmogtv/filmanmeldelser/ECE2535463/matrix-skaberne-forpurrer-rumopera-med-laekre-hollywoodstjerner/">Matrix-skaberne 
forpurrer rumopera med lækre hollywoodstjerner</a></p><p id="ib-609019"/><p/><p>
Sydafrikanske Neill Blomkamp er en af de mest interessante sci-fi 
instruktører. Efter 'District 9' og 'Elysium' kommer nu 'Chappie' om en 
robot 'politimand', der bliver omprogrammeret og udvikler følelser. Sci-fi 
som aktuel allegori er specialet. Forventet premiere 5. marts. 
</p><p id="ib-595640"/><p/><p>
Ekstremt populær ungdoms sci-fi byder på krig og rollespil i fremtidens 
skærpede samfund. I 'The Hunger Games' og 'The Maze Runner' (begge 
fortsætter til efteråret), men også i den nye 'Insurgent' instrueret af 
Robert Schwentke, der senest lavede den miserable 'R.I.P.D.'. Forventet 
premiere 18. marts. 
</p><p id="ib-610331"/><p/><p>
Go'e (ok, go'e og go'e!) gamle Mad Max vender tilbage. Glæden kunne være 
behersket, men med spændende Tom Hardy i Mel Gibsons gamle glansrolle, kan 
det godt blive vaks ørkenvold, når der ruller grimme hoveder i det med 
garanti endnu mere røde australske støv. Forventet premiere 13. maj. 
</p><p><b class="ext-link">Læs også</b><a class=" bl-elem" href="http://palladium.lp.politiken.dk/ibyen/_film/ECE2560707/ugens-film-top-10-oscarvinder-og-skaloee-biopic-sniger-sig-ind-paa-listen/">Ugens 
film-top 10: Oscarvinder og Skaløe-biopic sniger sig ind på listen</a></p><p id="ib-610332"/><p/><p>
George Clooney har taget skridtet ud i rum og fremtid. Efter 'Gravity' har han 
stor rolle i 'Tomorrowland'. Et teenagegeni opdager et glemt sted i tid og 
rum stuvet af vejen i den kollektive hukommelse. Brad Bird har stået i 
spidsen for de animerede 'De utrolige' og 'Ratatouille'. Forventet premiere 
21. maj. 
</p><p id="ib-610333"/><p/><p>
Forfatteren Alex 'The Beach' Garland debuterer som instruktør med 'Ex 
Machina'. En ung superprogrammør vinder en konkurrence. Calebs præmie er 
eksperimentelt samvær med verdens første kunstige og ret lækre pige. Med 
Alicia Wikander, Oscar Isaac og Domhnall Gleeson. Forventet premiere 28. 
maj. 
</p><p id="ib-610334"/><p/><p>
Man kan ikke holde en god dinosaurus nede! Jura-tidens genoplivede fauna er på 
banen igen 22 år efter Steven Spielbergs monstersucces. Og selvfølgelig går 
det helt vildt galt igen med det uansvarlige eksperiment. Chris Pratt er 
hovedansvarlig for at få låget på dén møgspand igen. Forventet premiere 11. 
juni. 
</p><p id="ib-610335"/><p/><p>
Jamen, er det ikke selveste The Governator, der kommer trampende ud af en 
tåget fortids fremtid! Til almindelig beroligelse for bekymrede 
biografgængere har Schwarzenegger netop kundgort, at han også vil være til 
rådighed for fremtidige 'Terminator Genisys'-film. En verden ånder lettet 
op. 
</p><p class=" bl-elem"><b class="ext-link">Flere film?</b><a class=" bl-elem" href="http://politiken.dk/ibyen/film/">Se listen med 
film i biografen her</a></p>	
</div>
</div></body></html>
