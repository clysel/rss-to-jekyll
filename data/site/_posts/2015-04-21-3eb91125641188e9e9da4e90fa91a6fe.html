---
layout:     post
title: 	    "Sprognævnets formand kritiseres for at starte ny kommakrig"
post_author:	    
post_date:	    Tue, 21 Apr 2015 19:05:58 +0200
post_site:	    politiken.dk 
post_link:	    http://politiken.dk/kultur/ECE2636782/sprognaevnets-formand-kritiseres-for-at-starte-ny-kommakrig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Når eftermælet nu nævnes, er det nu ikke kommaer, jeg har ønsket at blive 
husket for
</p>
<p class="sender">
Jørn Lund 
</p>
</blockquote>
</div><p>
Tidligere formand for Sprognævnet Niels Davidsen-Nielsen anklager nu den 
siddende formand for Sprognævnet, Jørn Lund, for grundløst og på egen hånd 
at starte en ny kommakrig i Danmark. 
</p><p>
I begyndelsen af 2015 sagde Jørn Lund i Weekendavisen, at den danske 
kommatering sejlede, at der også var et politisk ønske om bedre 
kommafærdigheder og at Sprognævnet derfor ville kigge på kommareglerne igen. 
</p><p>
»Det kom som en bombe for mig«, siger nævnets tidligere formand og professor i 
engelsk, Niels Davidsen-Nielsen. 
</p><p>
Det politiske ønske, som Jørn Lund henviste til, kom til udtryk i en artikel i 
Jyllands-Posten i november, hvor Venstre bebudede, at der var behov for en 
national sprogstrategi og hvor partiets uddannelsesordfører, Esben Lunde 
Larsen, nævnte, at der herunder også var behov for at kigge på børn og unges 
kommafæridgheder. Et synspunkt, der blev bakket op af Socialdemokratiet. Og 
den udmelding mente Jørn Lund ikke, Sprognævnet kunne sidde overhørig. 
Derfor har Sprognævnets bestyrelse siden besluttet, at danskernes 
kommatering skal undersøges med henblik på en revision af kommareglerne. 
</p><h3>
Kommakrig igen 
</h3><p>
Kommakrigen brød ud i 1996, da Dansk Sprognævn i en ny udgave af 
Retskrivningsordbogen introducerede nyt komma som erstatning for 
pausekommaet og lod det grammatiske komma stå som en anden valgmulighed. Dog 
anbefalede Sprognævnet det ny komma, der er i sin grundstruktur lignede det 
pausekomma, som de fleste sprogfolk og forfattere i forvejen foretrak. Efter 
otte års kommakrig blev de to systemer fusioneret til ét i 2004. Dog således 
at det stadig er valgfrit, om man vil sætte komma foran ledsætninger, 
hvilket er den væsentligste forskel på de to systemer. Sprognævnet anbefaler 
dog at man lader være. 
</p><p><b class="ext-link">TIDSLINJE</b><a class="embeddedlink" href="http://politiken.dk/kultur/ECE2564180/tidslinje-se-kommakrigens-hoejdepunkter/">Se kommakrigens højdepunkter</a></p><p>
Men ifølge Niels Davidsen-Nielsen, der var formand for Sprognævnet da de to 
kommasystemer blev fusioneret i 2004, er der ikke siden sket noget, der 
»berettiger en revision af reglerne«. 
</p><p>
»Og Sprognævnet er jo ikke forpligtet til at reagere på enhver politisk 
udmelding. Så hvorfor tager Jørn Lund ikke bare ansvaret for at bringe det 
her op igen, i stedet for at tørre den af på andre? Kompromiset fra 2004 
kostede virkelig meget tænkning og begge fløje erklærede sig tilfredse. Det 
er trist, hvis det nu ender med, at man dropper nyt komma ud fra en uskøn 
blanding af konservatisme og populisme« siger han. 
</p><h3>
Vi er til for det danske samfunds skyld 
</h3><p>
Jørn Lund afviser, at han har taget danskernes kommatering op af egen drift. 
</p><p>
»Jeg har taget det op, fordi jeg skulle. Der var en novemberdebat mellem to 
politikere i Jyllands-Posten, der var enige om, at kommateringen var 
elendig. Det kan vi da ikke sidde overhørige. Vi er til for det danske 
samfunds skyld og ikke for nogle få sprogfolk. Vi lever jo af, at 
politikerne synes, der skal være et Dansk Sprognævn. Og hvis vi ikke 
reagerer på den politiske debat, så har vi da et problem«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/interview/ECE2510228/sprogforsker-kommaer-er-ret-ligegyldige/">Sprogforsker: Kommaer er ret 
ligegyldige</a></p><p><i class=" bl-elem">Har politikerne fremsat ønske overfor Dansk Sprognævn om, at I kigger på 
danskernes kommafærdigheder? </i></p><p>
»Nej, jeg har ikke talt med nogen politikere om det. Min viden om den 
politiske interesse stammer fra medierne«. 
</p><p>
I en debat i Magisterbladet bakkes Niels Davidsen-Nielsen op af Direktør for 
Danske Sprogseminarer og cand.mag. i dansk, Jane Hansen. Hun beskylder Jørn 
Lund for at tage kommadebatten op igen, »fordi han aldrig er gået ind for 
Sprognævnets anbefaling om at udelade startkomma«. 
</p><p>
»Jeg tror, at alt det her er iscenesat. De bruger debatten til at legalisere 
en undersøgelse og jeg ved godt, hvad der kommer ud af den undersøgelse. Den 
vil få det resultat, at det valgfrie startkomma udgår. Jeg tror, det er det 
sidste sproglige aftryk, Jørn Lund vil sætte, inden han går på pension. Det 
synes jeg er et meget kedeligt eftermæle at få i forhold til den fantastiske 
sproglige karriere han har haft«, siger hun til Politiken. 
</p><h3>
Kommapragmatiker 
</h3><p>
Ifølge Jørn Lund har kommadebatten aldrig været en hjertesag for ham. 
</p><p>
»Jeg er bare komma-pragmatiker. Sprognævnet er til for alle, der skriver og 
læser dansk. Nogle vil gerne have faste regler, andre friere. Og Sprognævnet 
skal stå til rådighed for begge parter. Det ny komma taber terræn og bruges 
fortrinsvis af sprogfolk og seminarielærere. Jeg ønsker ikke at afskaffe et 
alternativ til det grammatisk komma, men man kunne måske finde et stærkere 
bedre og friere alternativ. Hverken Jane Hansen eller Niels Davidsen-Nielsen 
har villet forstå, hvad jeg sagde i Weekendavisen, men når eftermælet nu 
nævnes, er det nu ikke kommaer, jeg har ønsket at blive husket for«, siger 
han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2563838/kommaet-er-atter-kommet-i-uvejr/">Kommaet er atter kommet i uvejr</a></p><p>
I debatten i Magisterbladet kristiserer Jane Hansen og Niels Davidsen-Nielsen 
desuden Jørn Lund for at svække Sprognævnets troværdighed ved at blive ved 
med selv at sætte grammatisk komma, når Sprognævnet anbefaler, at man lader 
være med at sætte startkomma. Startkommaet foran ledsætninger er den 
væsentligste forskel på grammatisk og nyt komma og det er valgtigt, om man 
vil sætte det. Men Sprognævnet anbefaler, at man lader være. 
</p><p>
»Hvis en leverpostejs-fabrikant siger: »Jeg spiser sgu ikke den leverpostej 
selv«, så svækker det firmaets troværdighed. Og offentligheden må da studse 
over, at formanden for et foretagende ikke selv gør, som foretagendet 
anbefaler. Sprognævnets medarbejdere benytter jo også det anbefalede system, 
når de skriver. Det siger sig selv, at ansatte bruger det, som nævnet har 
vedtaget af anbefale«, siger tidligere formand for Sprognævnet, Niels 
Davidsen-Nielsen til Politiken. 
</p><h3>
Han bør være loyal 
</h3><p>
Også direktør for Danske Sprogseminarer, Jane Hansen, der blandt andet 
afholder kurser i kommatering, mener, at det er »meget problematisk«, at 
Jørn Lund er fortsat med at sætte grammatiske kommaer. 
</p><p>
»Han bør være loyal overfor nævnets beslutning om at anbefale, at man undlader 
at sætte startkommaer. Det andet virker dybt besynderligt og helt forkert på 
mig«, siger hun. 
</p><p>
Formand for Sprognævnet, Jørn Lund, ser ikke noget problematisk i, at han 
benytter sig af den valgfrihed, kommareglerne lægger op til, og stadig 
sætter grammatisk komma, ligesom »størstedelen af den danske befolkning«: 
</p><p class=" bl-elem">
»Jeg har hele tiden syntes, at nyt komma var udmærket, men jeg vurderede, at 
det aldrig ville slå an. Det meldte jeg som den eneste ud i Dansk Sprognævn, 
da vi diskuterede det i sin tid. Og så er jeg fortsat med at skrive, som jeg 
plejer. Og hvorfor skulle jeg pludselig ændre praksis, fordi jeg for to år 
siden blev formand for Dansk Sprognævn? Hvis ikke én ud af syv i dansk 
Sprognævn skulle have lov at benytte sig af den valgfrihed, vi selv har 
besluttet os for, så er der da noget galt. Og så stor er min autoritet altså 
heller ikke«. 
</p>	
</div>

</div></body></html>
