---
layout:     post
title: 	    "Tiden er ved at rinde ud for Mærsk i Qatar"
post_author:	    
post_date:	    Wed, 25 Feb 2015 22:47:50 +0100
post_site:	    politiken.dk 
post_link:	    http://politiken.dk/oekonomi/ECE2563651/tiden-er-ved-at-rinde-ud-for-maersk-i-qatar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmarks største virksomhed, A.P. Møller-Mærsk, leverede i dag et 
rekordregnskab med et samlet overskud på 34 milliarder kroner i 2014. 
</p><p>
Der var derfor glæde på Esplanaden og ikke mindst hos aktionærerne, der 
høstede en gevinst på 9 procent og derudover kan se frem til 
danmarkshistoriens største udbyttebetaling. 
</p><p>
Men selvom koncernen samlet leverede et flot resultat, var der også en stor, 
sort plet i regnskabet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2562300/salg-af-bankaktier-seksdobler-udbyttet-til-maersk-aktionaererne/">Salg af bankaktier seksdobler 
udbyttet til Mærsk-aktionærerne</a></p><p>
Den tidligere så lukrative olieforretning, Maersk Oil, landede et samlet 
underskud på 5,7 milliarder kroner. Det røde tal skyldes primært en 
nedskrivning af selskabets aktiviteter i Brasilien på 9,3 milliarder kroner, 
da det store fald i olieprisen først slog igennem i andet halvår og derfor 
har haft begrænset effekt i 2014. 
</p><p>
Bliver olieprisen på det nuværende niveau på omkring 60 dollars tønden, eller 
kommer den endnu længere ned, vil indtjeningen dog være stærkt udfordret i 
år, vurderes det i regnskabet. 
</p><h3>
Skæbneår for Mærsks olieforretning 
</h3><p>
2015 står dermed til at blive et skæbneår for Maersk Oil, hvor myndighederne i 
den lille oliestat Qatar og Maersk Oils investeringsmuligheder i Nordsøen 
kommer til at spille en nøglerolle. 
</p><p>
Maersk Oil henter i dag mere end en tredjedel af selskabets olieproduktion i 
Qatar, og på grund af lave produktionsomkostninger er det en givtig 
forretning, selv ved en lav oliepris. 
</p><p>
»Qatar bliver relativt mere vigtig i Maersk Oil, fordi vi dernede har en anden 
produktionsdelingsaftale, så vores partner bærer en større del af 
prisfaldet«, siger administrerende direktør Nils Smedegaard Andersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2561650/kaempen-paa-esplanaden-trodser-laeresaetningen-for-globale-virksomheder/">Kæmpen på Esplanaden trodser 
læresætningen for globale virksomheder</a></p><p>
Dermed er det afgørende for Maersk Oil, at selskabets aftale i Qatar 
fortsætter. Men lykkes det ikke for Maersk Oil at få en aftale på plads, 
slutter eventyret i den lille oliestat i 2017. Typisk afgøres det to år før 
aftalens udløb - altså i år. 
</p><h3>
Smedegaard sover godt om natten 
</h3><p>
At aftalen endnu ikke er på plads, er dog ikke noget, der holder Nils 
Smedegaard Andersen vågen op natten. 
</p><p>
»Vi føler ikke noget tidspres. Det eneste signal, vi får fra vores partner, 
Qatar Petroleum, og fra regeringen dernede er, at de er meget tilfredse med 
det, vi laver, og at de ser os som en langsigtet partner«, siger han. 
</p><p>
Men selvom Nils Smedegaard Andersen forventer, at en ny aftale kommer på 
plads, erkender han, at nye investeringer i den lille oliestat ikke bliver 
en realitet, før aftalen er en realitet. 
</p><p>
»Det er klart, at hvis vi skal investere store beløb, så skal vi jo også have 
en sikkerhed for, at vi har en langsigtet fremtid i området«, siger han. 
</p><p>
Stort investeringsprojekt på tegnebrættet 
</p><p>
Maersk Oil drøfter i øjeblikket et nyt stort investeringsprojekt med Qatar 
Petroleum. Det har tidligere været fremme, at der er tale om et projekt til 
8 milliarder. Nils Smedegaard Andersen ønsker ikke at komme ind på 
investeringens præcise størrelse, men understreger, at der er tale om en» 
meget stor investering«. 
</p><p>
Ligesom Nils Smedegaard Andersen, forventer Stig Frederiksen, Mærsk-analytiker 
i Nordea, også, at en ny aftale kommer på plads. Han understreger dog, at 
det at få en aftale på plads er dog kun den ene del af udfordringen. 
Aftalens indhold er den anden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2562233/maersk-skiller-sig-af-med-stor-maengde-danske-bank-aktier/">Mærsk skiller sig af med stor 
mængde Danske Bank-aktier</a></p><p>
Her peger Stig Frederiksen på, at Maersk Oil nok må indstille sig på, at den 
nye aftale bliver mindre lukrativ end den eksisterende. 
</p><p>
»Men det betyder ikke, at det bliver en dårlig aftale. Selv med en betydeligt 
ringere aftale kan Maersk Oil levere en fornuftig forrentning i Qatar«, 
siger han. 
</p><h3>
Klar til at investere i Nordsøen 
</h3><p>
Også på Maersk Oils hjemmebane i Nordsøen kan der være nye investeringer på 
vej i år. Her er Nils Smedegaard Andersen klar til at spille med de 
finansielle muskler, hvis muligheden byder sig. 
</p><p>
»Vi er interesserede i at købe op i Nordsøen, hvis det rigtige kommer«, siger 
han. 
</p><p>
Der har blandt andet været spekuleret i, at Dongs oliefelter kunne være en 
lækkerbisken for Maersk Oil. Det ønsker Nils Smedegaard Andersen dog ikke at 
kommentere. En anden muligheder kunne være at investere yderligere i det 
norske Johan Sverdrup-felt, hvor Maersk Oil netop har fået tildelt 8,12 
procent. 
</p><h3>
Oplagte muligheder for Maersk Oil 
</h3><p>
Stig Frederiksen peger på, at to af de øvrige aktører, Det norske oljeselskap 
og Lundin Petroleum, kan være interesseret i at sælge, og at Maersk Oil i så 
fald vil være en oplagt køber. 
</p><p>
»Det vil vi helt sikker være interesseret i, hvis prisen er rigtig. Men jeg er 
ikke bekendt med, eller kan ikke kommentere på, om de er til salg eller ej«, 
siger Nils Smedegaard Andersen og uddyber: 
</p><p>
»Vi har den fordel, at vi ikke behøver at agere ud fra en finansiel 
betragtning. Vi står ikke og mangler penge. Hvis vi har de rigtige 
investeringer på oliesiden, så har vi masser af muligheder for at tage fra 
andre dele af virksomheden«, siger han. 
</p><p class=" bl-elem">
Han henviser til, at A.P. Møller-Mærsks konglomerat-struktur i den sammenhæng 
er en fordel for Maersk Oil, der ikke rammes så hårdt af fald i olieprisen 
som de rene olieselskaber. Indtægterne fra andre dele af grupper kan nemlig 
sagtens bruges på nye olie-investeringer, understreger Nils Smedegaard 
Andersen. 
</p>	
</div>
</div></body></html>
