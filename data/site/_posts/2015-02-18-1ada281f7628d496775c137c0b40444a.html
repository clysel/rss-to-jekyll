---
layout:     post
title: 	    "Den uheldige helt i et af alle tiders største VM-dramaer er død"
post_author:	    
post_date:	    Wed, 18 Feb 2015 16:43:20 +0100
post_site:	    politiken.dk 
post_link:	    http://politiken.dk/sport/ECE2552361/den-uheldige-helt-i-et-af-alle-tiders-stoerste-vm-dramaer-er-doed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Efter at være indlagt på hospitalet i Aalst natten mellem søndag og mandag med en hjerneblødning døde den tidligere belgiske verdensmester i landevejscykling Claude Criquielion her til morgen i en alder af 58 uden at være kommet til bevidsthed.</p><p>Criquelion var en af de førende belgiske skikkelser på den internationale scene i perioden efter legenden Eddy Merckx, og fra 1979 til og med 1990 gennemførte han således Tour de France 11 gange med fem top-10 placeringer som resultat og en femteplads i 1986 som det bedste facit.</p><h3>Styrtede i VM-finale på hjemmebane 50 m fra mål</h3><p>VM-titlen sikrede Criquielion sig i 1984 i en knaldhård kappestrid i Barcelona, og fire år senere var han involveret i en af de mest dramatiske og omdiskueterede VM-finaler gennem tiderne i 1988 på hjemmebane i Ronse.</p><p>Det tegnede til et opgør om guldet mellem belgieren og italieneren Maurizio Fondriest, da canadieren Steve Bauer nåede op til de to med cirka 700 m tilbage.</p><p>I en hektisk spurt forsøgte Criquielion at gå inden om Bauer, som imidlertid ikke gav plads til belgieren. Denne blev trængt op med barrieren og styrtede 50 m fra mål, canadieren blev bragt ud af balance, mens en ellers besejret Fondriest krydsede stregen først.</p><h3>Krævede uden held 10 mio. kr. i erstatning</h3><p>Criquelion protesterede vildt og inderligt, og juryen besluttede da også at diskvalificere Bauer, uden at det kom den uheldige hjemmebanefavorit til gavn.</p><p>Belgieren anlagde sag mod Bauer med krav om en erstatning på cirka 10 mio. kroner, men efter tre år måtte Criquelion opgive at få medhold ved retten.</p><p>Criqueilion var en uhyre alsidig cykelrytter, og i hjemlandet høstede han ikke mindst hæder ved at være den første walloner nogensinde, som vandt Flandern Rundt. Det skete i 1987 – året hvor han blev nr. 2 i Flèche Wallonne, 3 i Liège-Bastogne-Liége og 7 i Giro di Lombardia.</p><h3>Sportsdirektør på Lotto-mandskabet</h3><p>Criqueilion, der var professionel fra 1979 til 1991, strøg til tops i Flèche Wallonne i 1985 og 1989, vandt ligeledes bl.a. Clasica San Sebastian og Tour de Romandie, og nåede to andenpladser i Liège-Bastogne-Liège.</p><p class=" bl-elem">Fra 2000 til 2004 var Criquielion sportsdirektør på Lotto-mandskabet, men havde de senere år ingen officielle opgaver i cykelsporten. Han var dog flittigt benyttet af belgiske medier i forbindelse med diverse store begivenheder.</p>	
</div>
</div></body></html>
