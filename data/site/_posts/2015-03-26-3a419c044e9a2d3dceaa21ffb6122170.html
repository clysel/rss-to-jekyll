---
layout:     post
title: 	    "Fem sportsgrene går sammen om fælles EM"
post_author:	    
post_date:	    Thu, 26 Mar 2015 18:11:12 +0100
post_site:	    politiken.dk 
post_link:	    http://politiken.dk/sport/ECE2605774/fem-sportsgrene-gaar-sammen-om-faelles-em/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Glasgow og Berlin bliver i 2018 værter for en nyskabelse i international 
idræt. Fem sportsgrene er gået sammen om at afvikle et fælles 
europamesterskab, og i en periode på 12 dage i juli og august skal omkring 
4.300 atleter dyster om guld, sølv og bronze i disciplinerne atletik, 
svømning, roning, triatlon og cykling. 
</p><p>
Meningen med et fælles EM for flere forskellige sportsgrene under navnet 
European Sports Championships er at skabe mere hype sammen end de enkelte 
idrætters mesterskab magter alene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE1847186/europaeisk-ol-kan-blive-en-engangsforestilling/">Europæisk OL kan blive en 
engangsforestilling </a></p><p>
Den europæiske tv-sammenslutning, EBU, har købt rettighederne til 
begivenheden, og derfor regner arrangørerne med, at stævnet vil opnå 
bevågenhed fra op mod 850 millioner tv-seere. 
</p><p>
Berlin fik i 2013 overdraget værtskabet for EM i atletik i 2018, og stævnet 
skal stadig foregå på det olympiske stadion i den tyske hovedstad til den 
tid. Samtidig bliver Glasgow så vært for medaljestriden i de øvrige fire 
sportsgrene, og arrangørerne håber i den kommende tid også at kunne knytte 
golf til arrangementet med en EM-turnering på Glenagles, hvor der i 2014 
blev spillet Ryder Cup. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE1836840/europa-faar-et-nyt-stort-mesterskab/">Europa får et nyt stort 
mesterskab</a></p><p>
Initiativet bliver offentliggjort nogle få måneder før det første europæiske 
OL skal afvikles i Adserbadsjans hovedstad Baku, men arrangørerne af dette 
multisportsstævne, Den Europæiske Olympiske Komité, EOC, ser ikke nogen 
trussel i det nye, stort anlagte mesterskab. 
</p><p>
»Jeg vil altid hilse arrangementer, der støtter udviklingen af europæiske 
sport velkommen. Dette stævne er et komplet andet initiativ end de 
europæiske lege med færre sportsgrene og færre atleter og i et andet år«, 
siger præsidenten for EOC, Patrick Hickey ifølge Reuters. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2140794/olympisk-komit-vaelger-dansker-ind-i-bestyrelsen/">Olympisk komité vælger dansker 
ind i bestyrelsen</a></p><p>
Ved de europæiske lege har atletik og svømning dog valgt at deltage på et 
lavere niveau med talentfulde atleter og ikke den absolutte elite. 
</p><p>
Glasgow var i 2014 vært for Commonwealth Games, og byen kan derfor trække på 
arenaerne fra den begivenhed til stævnet i 2018. 
</p><p class=" bl-elem">
European Sports Championships skal afvikles hvert fjerde år 
</p>	
</div>
</div></body></html>
