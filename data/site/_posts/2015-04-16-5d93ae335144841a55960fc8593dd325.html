---
layout:     post
title: 	    "Se med på webinar om forretningsforståelse"
post_author:	    71978
post_date:	    Thu, 16 Apr 2015 06:00:09 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/se-med-paa-webinar-om-forretningsforstaaelse-3007
---
<html><body><div><section class="body">
			<p>Ingeniøren skal ikke bare være flødeskummet på toppen af kagen.</p>
			<p>Ingeniørens tekniske indsigt skal tværtimod være omdrejningspunktet, når der udvikles nye produkter og løsninger til et marked under forandring.</p>
			<p>Men det kræver, at ingeniøren evner at tilføre sin teknologiske viden en solid dosis forretningsforståelse, så han kan møde økonomen og markedsføringschefen på deres territorium: Forretningen.</p>
			<p>Det er budskabet fra VIA University College, som for nylig har lanceret en ny gren af sin diplomefteruddannelse i Engineering Business Administration (EBA) i form af et valgfagsmodul, som sigter efter at give teknologi og forretningsforståelse én fællesnævner i ingeniøren.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Er du på jagt efter nye udfordringer? Hold øje med mulighederne på Jobfinder</a></p>
			<p>»Ingeniøren og hans tekniske viden er nogle gange bare et nødvendigt onde, der kommer på til allersidst i processen. Det bliver flødeskum på toppen, der mangler teknologisk dybde. For økonomerne og markedsføringsfolkene har ikke den indsigt i teknologien. Men det er netop den dybe teknologiindsigt, danske virksomheder konkurrerer på nu. Den skal med i produktudviklingen,«  siger Peter Georg Harboe, lektor ved VIA University College i Horsens.</p>
			<h2>Økonomerne fylder mere</h2>
			<p>IDA fik i 2013 udarbejdet rapporten ’Den danske ingeniør 2020 – jobfunktioner og kompetencekrav’ for at belyse hvilke færdigheder, en dansk ingeniører bør besidde i 2020.</p>
			<p>Dyb, faglig viden blev af rapportens 58 virksomheder fremhævet som den absolut vigtigste kompetence, men flere af virksomhederne anså ligeledes forretningsforståelse som et konkurrenceparameter, danske ingeniører kan og bør forbedre sig på.</p>
			<p>Spørger man Morten Thiessen, formand for IDA’s arbejdsmarkedsudvalg, er der da heller ikke nogen tvivl om, at vil man begå sig som ingeniør i dag og få sine tekniske løsninger videre end skrivebordet, kræver det noget økonomisk forståelse. Også fordi konkurrencen om beslutningsretten er blevet skærpet.</p>
			<p>»Det, vi kan se, er, at økonomerne fylder mere i ledelseslaget. I de gode gamle dage kunne man være helt sikker på, at i et industriforetagende havde direktøren en undertitel som ingeniør – de fleste var alle rundet af en eller anden tekniske begavelse. Der kan man sige, at ingeniørerne i dag fået konkurrence fra økonomerne på dét punkt,«  siger Morten Thiessen.</p>
			<p>Det faktum, at 12 procent af IDA’s privatansatte har en supplerende merkantil uddannelse – svarede til cirka 4.500 medlemmer – ser han dog som et tegn på, at ingeniørerne har været ganske gode til at tage kampen op.</p>
			<p>Hør mere om, hvad der kræves af morgendagens ingeniører i gratis webinar på ing.dk. Det foregår i morgen fredag den 17. april kl. 13-14.</p>
			<p>Du tilmelder dig <a href="http://www.tilmeld.dk/ingtilbage">her</a>.</p>
		</section>
		  </div></body></html>
