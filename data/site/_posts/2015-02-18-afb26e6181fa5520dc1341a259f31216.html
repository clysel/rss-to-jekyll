---
layout:     post
title: 	    "Dansk politi affyrede mindst seks skud ved Krudttønden"
post_author:	    
post_date:	    Wed, 18 Feb 2015 13:26:39 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2551714/dansk-politi-affyrede-mindst-seks-skud-ved-krudttoenden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Dansk politi affyrede mindst seks skud mod den 22-årige Omar Abdel Hamid 
El-Hussein, da han angreb Krudttønden. 
</p><p>
Ifølge Den Uafhængige Politiklagemyndighed (DUP) har man efter skyderiet ved 
kulturhuset på Østerbro sikret seks patronhylstre, som stammer fra danske 
politifolks tjenesteammunition. 
</p><p>
Politiklagemyndigheden oplyser desuden, at man har inddraget i alt fem 
politivåben i forbindelse med angrebet på Krudttønden. Der er tale om både 
danske og svenske våben. 
</p><p>
»Der er sikret seks patronhylstre fra dansk politis tjenesteammunition. Jeg 
har ikke oplysninger om eventuelle hylstre fra svensk politis 
tjenesteammunition«, siger Niels Raasted, der er efterforskningschef i Den 
Uafhængige Politiklagemyndighed, til Politiken. 
</p><h3>
Anonyme kilder: Svenske betjente affyrede skud 
</h3><p>
Tidligere i dag skrev flere svenske aviser - på basis af anonyme kilder - 
ellers, at det <i>alene</i> var svensk politi som besvarede skud fra den 
22-årige gerningsmand Omar Abdel Hamid El-Hussein ved angrebet på 
Krudttønden. 
</p><p>
»I en tænkt situation skulle der være sket det, at svenske betjente har 
affyret danske betjentes tjenestevåben, men det er der ikke noget, der tyder 
på«, siger Niels Raasted. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2551690/betjentes-advokat-politiet-affyrede-mindst-30-skud-da-omar-el-hussein-blev-draebt/">Betjentes advokat: Politiet 
affyrede mindst 30 skud, da Omar El-Hussein blev dræbt</a></p><p>
Ifølge avisen Sydsvenskan havde tegneren Lars Vilks to svenske politibetjente 
med sig som beskyttelse ved lørdagens debatmøde i Krudttønden. 
</p><p>
Flere anonyme politikilder oplyser til Sydsvenskan, at den ene af de svenske 
politimænd tømte hele sit magasin mod attentatmanden. Dette skal være sket 
efter, at Omar Abdel Hamid El-Hussein med et M95-gevær havde skudt ind i 
kulturhuset og såret tre danske politibetjente. 
</p><p>
»Jeg ved, at den ene tømte hele sit magasin mod gerningsmanden og afbrød 
angrebet«, siger politikilden, der angiveligt var på stedet, til <a href="http://www.sydsvenskan.se/sverige/svensk-polis-skot-mot-terroristen/" target="_blank">Sydsvenskan</a>. </p><p>
Ifølge Sydsvenskan - og flere andre svenske medier - betød de svenske 
politibetjentes skud mod Omar Abdel Hamid El-Hussein, at en massakre blev 
afværget. 
</p><p>
»Betjentene opfattede det, som om gerningsmanden blev ramt. Men han kan have 
haft skudsikker vest på«, siger kilden til avisen, som også oplyser, at 
svenske betjente ud over at affyre skud mod attentatmanden også førte Lars 
Vilks i sikkerhed i et kølerum. 
</p><h3>
Affyrede 28 skud mod Krudttønden 
</h3><p>
Dansk politi oplyste i en pressemeddelelse i aftes, at Omar Abdel Hamid 
El-Hussein ved angrebet på Krudttønden affyrede i alt 28 skud med et 
M95-gevær. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2551220/gerningsmand-ledte-forgaeves-efter-en-vej-ind-til-krudttoenden/">Gerningsmand ledte forgæves 
efter en vej ind til Krudttønden</a></p><p>
Politiet oplyser også, at gerningsmanden, inden han skød og dræbte en 55-årig 
mand foran kulturhuset på Østerbro, forgæves havde forsøgt at komme ind i 
bygningen, hvor debatmødet med tegneren Lars Vilks og godt 40 andre personer 
var i gang. 
</p><p>
»Afhøringer og tekniske undersøgelser viser, at gerningsmanden ved sin ankomst 
til stedet, først forsøgte at komme ind ad andre indgange end 
hovedindgangen,« skriver politiinspektør Jørgen Skov i pressemeddelelsen. 
</p><p>
Ude på gaden mødte gerningsmanden den 55-årige Finn Nørgaard, som blev dræbt 
med et enkelt skud. Derefter løsnede Omar Abdel Hamid El-Hussein skud mod 
hovedindgangen til Krudttønden, hvorefter han formåede at slippe væk. 
</p><h3>
Svensk regionschef vil ikke bekræfte 
</h3><p>
Ifølge avisen Sydsvenskan kom de svenske politimænd, som affyrede skud mod 
Omar Abdel Hamid El-Hussein, ikke fra det svenske Rigspolitis 
efterretningstjeneste, Säpo. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2551129/gerningsmand-skoed-i-alt-40-gange-ved-terrorangreb/">Gerningsmand skød i alt 40 
gange ved terrorangreb</a></p><p>
Betjentene skal derimod være fra politiet i Skåne, som har opbygget deres egen 
livvagtenhed i kølvandet på trusler mod flere politikere, heriblandt det 
tidligere kommunalrådsmedlem i Malmø, Ilmar Reepalu. 
</p><p>
Sydsvenskan beretter videre, at svensk politi, hver gang de skal til Danmark, 
skal have en særlig tilladelse til at bære deres tjenestevåben. 
</p><p>
Jarl Holmström, assisterende regionschef i politiet, vil over for avisen, på 
grund af den igangværende efterforskning i Danmark, ikke bekræfte, at de 
svenske betjente affyrede skud. 
</p><p>
Alligevel siger han følgende til Sydsvenskan: 
</p><p>
»Jeg vil sige det sådan her; de (betjentene, red.) optrådte forbilledligt, og 
vi er stolte over, hvordan de agerede i denne meget svære situation«. 
</p><h3>
Gerningsmand dræbt på Svanevej 
</h3><p>
Omar Abdel Hamid El-Hussein flygtede fra Krudttønden og formåede de følgende 
ni timer at undgå at blive opdaget af politiiet i København. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2551366/politiet-undersoeger-om-vaaben-i-krystalgade-var-defekte/">Politiet undersøger, om våben 
i Krystalgade var defekte</a></p><p>
Omkring klokken 00.45 natten til søndag angreb han den jødiske synagoge i 
Krystalgade. Her affyrede han to skud med en kaliber 7,65 millimeter pistol 
og syv skud med en 9 millimeter pistol. Den 37-årige frivillige jødiske 
vagtmand Dan Uzan blev dræbt, og to tilstedeværende betjente blev såret. 
</p><p>
Søndag morgen klokken 05.25 blev Omar Abdel Hamid El-Hussein opdaget af to 
betjente, der overvågede en opgang på Svanevej på Nørrebro. 
</p><p>
Den 22-årige affyrede med to håndvåben skud mod betjentene, før han selv blev 
skudt og dræbt af omkring 30 skud. 
</p><p>
Ifølge politiadvokat Torben Koch, der er advokat for de to betjente, skød Omar 
Abdel Hamid El-Hussein stadig, mens han faldt om. Torben Koch siger til 
avisen <a href="http://www.bt.dk/danmark/advokat-afsloerer-helt-nye-og-utrolige-detaljer-om-politiets-drabelige-skudduel-me" target="_blank">BT</a>, 
at han »formoder«, at gerningsmanden må have haft skudsikker vest på, siden 
det har krævet så mange skud at dræbe ham. 
</p><p class=" bl-elem">
»De besvarer ilden med henholdsvis et automatvåben og et håndvåben. De to 
politifolk affyrer i hvert fald op mod 30 skud mod den formodede 
gerningsmand, inden han til sidst falder om«, siger politiadvokaten. 
</p>	
</div>
</div></body></html>
