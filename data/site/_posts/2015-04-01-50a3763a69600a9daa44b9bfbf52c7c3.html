---
layout:     post
title: 	    "Huller i sikkerheden på 1.500 fabrikker, der laver tøj til europæiske forbrugere "
post_author:	    
post_date:	    Wed, 01 Apr 2015 12:14:03 +0200
post_site:	    politiken.dk 
post_link:	    http://politiken.dk/udland/ECE2613191/huller-i-sikkerheden-paa-1500-fabrikker-der-laver-toej-til-europaeiske-forbrugere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På en støvet landevej i udkanten af Dhaka – hovedstad i Bangladesh – ligger 
der store tøjfabrikker på stribe. Hver fabrik beskæftiger hundredvis og ofte 
tusindvis af arbejdere, som producerer meget af det tøj, der bliver solgt i 
Danmark og resten af Europa. 
</p><p>
Det er også i dette område, at det store fabrikskompleks Rana Plaza lå. I 
denne måned er det to år siden, at det pludselig styrtede sammen og 
forårsagede en af de største arbejdsulykker i verden nogensinde. Over 1.100 
arbejdere blev dræbt, og mere end 2.500 kom til skade. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2613191/huller-i-sikkerheden-paa-1500-fabrikker-der-laver-toej-til-europaeiske-forbrugere/">Huller i sikkerheden på 1.500 
fabrikker, der laver tøj til europæiske forbrugere</a></p><p>
Katastrofen tvang primært større europæiske tøjfirmaer til at lade et 
internationalt hold af uafhængige bygningsinspektører gennemgå de fabrikker, 
firmaerne benytter i Bangladesh, for at forhindre nye katastrofer. Nu har 
inspektørerne besøgt alle de omkring 1.500 fabrikker, der står på deres 
liste. Konklusionen er klar. 
</p><p>
»Vi har fundet betydelige sikkerhedsproblemer på samtlige inspicerede 
fabrikker. Mange flere, end jeg bryder mig om«, siger Brad Loewen, der er 
chef for inspektørerne og deres organisation Accord on Fire and Building 
Safety in Bangladesh. 
</p><p>
Problemerne drejer sig om manglende brandsikkerhed, usikre 
bygningskonstruktioner og elektriske installationer, der ikke er opsat 
korrekt. 
</p><div class="art-quote article-box">
<p class="quote"/>
<blockquote>
<p class="quote-txt">
Det var tydeligt, at der var problemer, som kunne være blevet opdaget
</p>
<p class="sender">
Brad Loewen, Accord on Fire and Building Safety in Bangladesh 
</p>
</blockquote>
</div><p>
»Det betyder, at der har været en temmelig stor mulighed for, at folk ville dø 
eller komme til skade, hvis der for eksempel udbrød brand«, siger Brad 
Loewen. </p><p>
Han mener, at ansvaret kan placeres hos både fabriksejerne og myndighederne i 
Bangladesh. Men han rejser spørgsmålet, om de vestlige tøjfirmaer har gjort 
nok for at sikre forholdene på de fabrikker, de har handlet med. Han peger 
på, at der også før Rana Plaza-katastrofen havde været flere ulykker i 
Bangladesh med tøjfabrikker, der brød i brand eller kollapsede med mange 
døde til følge. 
</p><p>
»Det var tydeligt, at der var problemer, som kunne være blevet opdaget. Der 
var indikationer på det – masser af indikationer«, siger han. 
</p><h3>
Tøjfirmaer svarer igen 
</h3><p>
I Danmark er det bl.a. firmaerne Bestseller, Coop Danmark, Dansk Supermarked, 
IC Group samt PWT Group, der får produceret tøj i Bangladesh. De forklarer 
alle til Politiken, at de har tilladt de uafhængige inspektører at inspicere 
de fabrikker, som de benytter i Bangladesh, og at der nu bliver fulgt op på 
de påbud, som inspektørerne er kommet med, for at forbedre sikkerheden. 
</p><p>
Ansvarlighedsdirektør i Coop Danmark Anna Lise Mortensen kan dog ikke 
genkende, at der skulle være store sikkerhedsproblemer på alle fabrikkerne. 
</p><div class="art-quote article-box">
<p class="quote"/>
<blockquote>
<p class="quote-txt">
Ingen kan have været uvidende om, hvor farlige forholdene har været
</p>
<p class="sender">
Klaus Melvin Jensen, Clean Clothes Campaign 
</p>
</blockquote>
</div><p>
»Der er tale om en misforstået generalisering«, skriver hun i en mail til 
Politiken. Coop Danmark vil af konkurrencehensyn dog ikke oplyse navnene på 
alle de fabrikker, de bruger. Derfor har Politiken ikke kunnet se, hvordan 
alle deres fabrikker bliver vurderet af inspektørerne. </p><p>
Klaus Melvin Jensen er koordinator i ngo’en Clean Clothes Campaign, der kæmper 
for at forbedre sikkerheden for tekstilarbejdere i Bangladesh. Han finder 
det rystende, at der ifølge inspektørerne er fundet betydelige 
sikkerhedsproblemer på alle fabrikkerne, og at der skal en ulykke som Rana 
Plaza med over 1.100 døde til, før tøjfirmaerne går med til at få rettet op 
på sikkerheden. 
</p><p>
»Ingen kan have været uvidende om, hvor farlige forholdene har været«, siger 
han. 
</p><p><b class="ext-link">SE BILLEDERNE</b><a class="embeddedlink" href="http://politiken.dk/fotografier/reportagefoto/ECE2015267/ansigterne-bag-tragedien/">Ansigterne bag tragedien</a></p><p>
Mads Ryder, direktør for tøjfirmaet IC Group, mener, at de danske tøjfirmaer – 
heriblandt hans eget – må erkende, at de har et problem. 
</p><p>
»Jeg er enig i kritikken, men sådan er det jo desværre i mange sammenhænge. 
Skrækkelige hændelser som Rana Plaza-katastrofen kan være afsæt til at skabe 
den opbakning, der skal til for at få en globalt koordineret indsats stablet 
på benene«, siger han. 
</p><h3>
Bestseller og Coop afviser 
</h3><p>
Derimod bliver kritikken fra Clean Clothes Campaign afvist af Bestseller, PWT 
Group og Coop Danmark. 
</p><p>
»Det er en fuldstændig vanvittig måde at fremstille det på. Fordi nogle finder 
nogle problemer, betyder det jo ikke, at vi andre har lukket øjnene«, siger 
Mogens Werge, kommunikationschef i Bestseller. Han henviser til, at 
Bestseller bl.a. har haft sine egne kontrolprogrammer på de fabrikker, som 
Bestseller benytter. 
</p><div class="art-quote article-box">
<p class="quote"/>
<blockquote>
<p class="quote-txt">
Fordi nogle finder nogle problemer, betyder det jo ikke, at vi andre har 
lukket øjnene
</p>
<p class="sender">
Mogens Werge, kommunikationschef i Bestseller 
</p>
</blockquote>
</div><p>
»Vi og alle andre i Bangladesh har lænet os op ad landets officielle 
bygningsgodkendelser, og her er man nu blevet klogere«, siger han, men 
tilføjer, at Bestseller før Rana Plaza var begyndt at tjekke bygnings- og 
brandsikkerheden. </p><p>
Tilbage i Bangladesh medgiver chefinspektør Brad Loewen, at firmaerne har haft 
egne kontroller i årevis, men at de typisk har handlet om at tjekke reglerne 
for børnearbejde, overtidsbetaling, førstehjælp, toiletforhold og den slags 
ting. 
</p><p>
»Det har ikke været ingeniører, der har set på, om konstruktionen af 
bygningerne har været i orden, og om brandsikkerheden var tilstrækkelig. De 
har ikke set efter de ting, som var årsagerne til alle de ulykker, der har 
været i Bangladesh«, siger han. 
</p><p><b class="ext-link">ET ÅR SIDEN FABRIKSKOLLAPS I BANGLADESH </b><a class="embeddedlink" href="http://politiken.dk/indland/politik/ECE2271038/et-aar-siden-fabrikskollaps-i-bangladesh-enhedslisten-vil-have-etisk-maerke-paa-varer/">Enhedslisten 
vil have etisk mærke på varer</a></p><p>
Også Coop Danmark har fremhævet sine egne kontrolprogrammer. Men 
ansvarlighedsdirektør Anna Lise Mortensen erkender, at deres egne kontroller 
– de såkaldte auditeringer – »formentlig desværre ikke« har haft nok indsigt 
i ingeniøranliggender i forhold til bygningernes tilstand. 
</p><p class=" bl-elem">
»Desværre skulle der en katastrofe til, før det stod klart, at der var behov 
for yderligere niveauer i auditeringerne«, skriver hun i en mail. 
</p>	
</div>

</div></body></html>
