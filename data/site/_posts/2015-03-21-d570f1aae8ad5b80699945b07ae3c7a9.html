---
layout:     post
title: 	    "Splatterkomedie er et vredt portræt af konkurrencesamfundets underside"
post_author:	    
post_date:	    Sat, 21 Mar 2015 20:45:19 +0100
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2597949/splatterkomedie-er-et-vredt-portraet-af-konkurrencesamfundets-underside/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Inga og Lutz</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Teatret Svalegangen. Manus: Nis-Momme Stockmann, iscen.: Per Smedegaard, 
scen.: Lisbeth Burian, oversættelse: Kaj Nissen. Turné i hele landet 23. 
marts ? 25. april.
</p></div>
</div><p>
Teatret Svalegangen har fået en ny teatersal på taget af den gamle i 
Rosenkrantzgade i Aarhus. Sort og smagfuldt indrettet med bløde linjer og 
dejlig akustik. Folk ser glade og overskudsagtige ud i det rum. 
</p><p>
Anderledes taberagtigt står det til i 'Inga og Lutz' fra 2010, som indvier den 
nye sal. Her i »det gamle belortede forstadskvarter« et sted i Europa har 
»arkitekterne planlagt depressionerne på forhånd«. Den senile nabo ligger 
besvimet og indsmurt i sin egen afføring ude i opgangen, imens støvregnen 
siler ned fra en evigt grå himmel på de russiske inkassatorer, der venter 
med vold og trusler ude mellem boligblokkene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2589177/saakaldt-perker-cabaret-koerer-i-lidt-for-hoejt-tempo/">Såkaldt perker-cabaret kører i 
lidt for højt tempo</a></p><p>
Troels Malling Thaarup – ham den sjove fra ’Krysters Kartel’ – spiller 
tøffelhelten Lutz, der mister sit job som papirnusser i en navnløs 
virksomhed. Sammen med vennen Manni (Anders Brink Madsen) undfanger han en 
vild iværksætterplan for at undgå arbejdsløshedskøen. I jagten på 
startkapital kommer de to mænd i kløerne på den lokale mafia og ender med at 
forgribe sig på Lutz kæreste Inga (Lykke Sand Michelsen), der har lagt penge 
til side i håbet om at få et barn med ham. 
</p><h3>
Ikke et pladderhumanistisk forsvar 
</h3><p>
Men stykket er ikke et pladderhumanistisk forsvar for de stakkels ofre i 
ghettoerne. Tværtimod tager den unge tyske dramatiker Nis-Momme Stockmann 
dybt pis på de undertryktes tabermentalitet og viser, hvordan underklassen 
sparker indad i stedet for at slå opad. 
</p><p>
»Du er kraftedeme sådan en tabertype«, siger Inga igen og igen til Lutz. 
Veninden (Fanny Bernth) taler varmt for hans iværksætterdrømme, men Inga har 
kun hån tilovers for dem. Taberskomager, bliv ved din læst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2595051/vaerterne-er-de-nye-elefanter-i-manegen-i-cirkus-arena/">Værterne er de nye elefanter i 
manegen i Cirkus Arena</a></p><p>
Tonen er ellers munter og sød til at starte med. Iscenesætter Per Smedegaard 
lokker os ind i latterens rolige havn med situationskomik og ironisk 
underlægningsmusik som i en spændingsfilm. Thaarup får grinet frem i os med 
sit smidige gummiansigt som den slatne fisk af en mand, Lutz er: En uskyldig 
nørd, der samler på våbenklistermærker. 
</p><div class="art-quote article-box">
<p class="quote"/>
<blockquote>
<p class="quote-txt">
Hvad er fire tabertyper i den europæiske betonslum i forhold til universets 
uendelige uudgrundelighed? 
</p>
</blockquote>
</div><p>
Samspillet med Brink Madsen, der stammer og sprutter af generthed og 
indestængt vrede i rollen som Manni, er dynamisk og morsomt; de er 
betonslummens svar på Gøg og Gokke.</p><p>
Men smilet stivner, da Manni og Lutz begår et afstumpet overfald på Inga, der 
ikke lader Quentin Tarantinos splatterfilm meget efter. For der er ikke 
nogen vej ud af elendigheden. 
</p><h3>
Den kosmiske udsigtsløshed 
</h3><p>
Historien indrammes af en ironisk fortællerstemme (Holger Østergaard), der 
taler direkte til os med et glimt i øjet. Som i Tarantinos amoralske univers 
holder han disse ubetydelige skæbner op imod den kosmiske orden. Hvad er 
fire tabertyper i den europæiske betonslum i forhold til universets 
uendelige uudgrundelighed? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2582069/tragedien-om-henrettet-spion-par-er-blevet-til-et-staerkt-musikdrama/">Tragedien om henrettet 
spion-par er blevet til et stærkt musikdrama</a></p><p>
Det er her i den kosmiske udsigtsløshed, dramatikeren viser sin kærlighed til 
samfundets tabertyper, de »løjerlige fugle«, der med Mannis ord ikke passer 
ind i vækstlogikken. Og ’Inga og Lutz’ bliver et satirisk og vredt portræt 
af konkurrencesamfundets underside, hvor mennesker efterhånden fratages 
enhver værdighed. 
</p><p class=" bl-elem">
De koger tabermarmelade dernede. På hinanden. Som i den gamle trykkoger, Lutz 
har arvet fra sin mor, der plejede at koge marmelade i den, koger livet i 
betonslummen ind til en blodig stads af fortabte skæbner. Værsgo og spis. 
</p>	
</div>
</div></body></html>
