---
layout:     post
title: 	    "Julie Hastrup: »Jeg prioriterer at bruge penge på hverdagen«"
post_author:	    
post_date:	    Wed, 18 Mar 2015 06:00:11 +0100
post_site:	    politiken.dk 
post_link:	    http://politiken.dk/forbrugogliv/forbrug/mitforbrug/ECE2584369/julie-hastrup-jeg-prioriterer-at-bruge-penge-paa-hverdagen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om Julie Hastrup</h4>
<p class="fakta-body" data-buildingblock="embedded_factboxlink">
Forfatter. Hendes femte roman, ?Farlig fortid?, udkommer 21. marts på 
Krimimessen Horsens. Uddannet journalist fra Danmarks Journalisthøjskole og 
har tidligere arbejdet på DR og TV 2/Lorry. Gift og mor til to børn. Har 
boet i den samme andelslejlighed i Indre København i 20 år. 
</p>
</div><div class="art-fakta article-box">
<h4 class="">
Det bedste og det værste</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00720/REJSER-Plustegn_03-_720316a.jpg" alt="" border="0"/></span></p><p>
At der er så bredt et udvalg i København. Man kan få alt, hvad man har brug 
for, lige i nærheden. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00720/REJSER-Minustegn_03_720315a.jpg" alt="" border="0"/></span></p><p class=" bl-elem">
Alle de fristelser, der er i hverdagen. Man kan nærmest ikke gå i byen uden at 
få lyst til at købe noget. 
</p>
</div>
</div><p>
I næste uge udsender Julie Hastrup femte bog i krimiserien om 
drabsefterforskeren Rebekka Holm. Serien har solgt over 800.000 eksemplarer 
i Danmark og udkommer i seks lande. Alle hendes bøger er skrevet i 
hjemmekontoret i hendes andelslejlighed bag Det Kongelige Teater. Her bor 
hun sammen med sin mand, Morten, der er selvstændig fotograf og tv-klipper, 
og deres to børn på 11 og 13 år. Parret har haft fællesøkonomi, siden de fik 
deres første barn. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/mitforbrug/ECE2554564/silas-holst-jeg-ejer-ikke-en-computer-og-mit-hjem-mindede-om-en-80-aarigs/">Silas Holst: »Jeg ejer ikke en 
computer, og mit hjem mindede om en 80-årigs«</a></p><p>
»Det var nemmest, når vi alligevel skulle have et barn sammen. Nogle år tjener 
jeg mest, og andre år gør min mand. Nogle måneder tjener jeg slet ikke 
noget, og så kan der komme et kæmpe beløb ind, når der f.eks. kommer 
bibliotekspenge. Men jeg har lært at lade være at stresse over det, og så 
ved jeg jo, at det har kørt rigtig godt, siden jeg debuterede som forfatter. 
I starten forsørgede min mand mig, indtil jeg begyndte at tjene penge på min 
første bog. Og så var mine forældre vildt søde til at hjælpe os med f.eks. 
tilskud til en rejse eller en ny flyverdragt til en af ungerne«. 
</p><p><b>Hvor køber du ind i hverdagen?</b></p><p>
»Det er mig, der skriver indkøbslister over, hvad vi mangler. Morten køber 
stort ind to gange om ugen i SuperBrugsen, Netto og Irma, fordi han har 
bilen. Jeg går i specialbutikker – f.eks. køber jeg te hos Perch’s og 
chokolade hos Pure Summerbird i Ny Østergade«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/MIT_FORBRUG_Julie_H_920290x.jpg" alt="" border="0"/><span class="caption"><span class="f-img-caption">FOTO: 
</span>Daniel Hjorth</span></span>
»Jeg har altid elsket fisk, men der har lidt manglet et godt sted i Indre By. 
Men når man går ud af vores baggård, kan man hente fisk fra Thorup 
Strand-fiskekutteren. Det er fantastisk, at man kan købe frisk fisk fra 
fiskekutteren i Indre By. Det er bæredygtigt fiskeri, og de har kun fisk, 
der er i sæson. Jeg synes, at man kan smage forskel, og har ikke lyst til at 
købe fisk i supermarkedet«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/mitforbrug/ECE2497386/lotte-andersen-jeg-betaler-gerne-for-at-nogen-har-gjort-sig-umage/">Lotte Andersen: »Jeg betaler 
gerne for, at nogen har gjort sig umage«</a></p><p><b>Køber I økologisk?</b></p><p>
»Ja. Især æg, mælk og størstedelen af vores grøntsager. Og det meste kød. 
Ellers er vi gode til at købe ting, der er i sæson. Vi spiser meget kål om 
vinteren og rodfrugter om efteråret. Jeg har ikke lyst til at købe jordbær i 
december – det føles helt forkert«. 
</p><p><b>Hvad prioriterer du højest at have råd til?</b></p><p>
»Jeg prioriterer hverdagen. Jeg elsker at rejse, men jeg synes, det er en 
større luksus at kunne købe god mad og vin. Mine forældre havde det lige 
omvendt. De prioriterede at rejse og sparede og købte det billigste 
toiletpapir til hverdag. Jeg vil gerne have, at mine børn får mad af god 
kvalitet og har råd til at gå til ballet eller trommer, hvis de vil det. Vi 
bruger også en del penge på opera, ballet, teater, biograf og at have gæster 
til middag«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/mitforbrug/ECE2488994/bente-scavenius-jeg-giver-mine-boern-det-de-ikke-selv-har-raad-til/">Bente Scavenius: »Jeg giver 
mine børn det, de ikke selv har råd til«</a></p><p><b>Sparer I op?</b></p><p><i>»</i>Ikke rigtig. Men vores søn skal nok konfirmeres næste år, og han 
ønsker sig en tur til USA – og så skal hele familien jo med. Det bør vi nok 
begynde at spare op til, men det bliver så også første gang i 16 år, at vi 
sparer op. Ellers har vi taget lån, f.eks. da lejligheden skulle renoveres«. 
</p><p><b>Hvad er den sidste ting, du har købt, som kostede over 1.000 kroner?</b></p><p>
»Det er vores Dux-seng. Jeg har en medfødt skæv ryg og har lige fået 
konstateret nogle forandringer i mine ryghvirvler, så jeg skal passe meget 
på ryggen. Jeg har været nede hos Dux i Gothersgade i alt fald ti gange. Vi 
endte med at købe en ret dyr seng på udsalg, som har forskellige 
indstillinger, så den kan være blød eller hård. Den er fuldstændig 
fantastisk og faktisk pengene værd, når man tænker på, hvor meget tid man 
bruger i den«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/mitforbrug/ECE2468420/mette-fugl-jeg-havde-kun-foragt-tilovers-for-biodynamik-og-brune-ris/">Mette Fugl: »Jeg havde kun 
foragt tilovers for biodynamik og brune ris«</a></p><p><b>Hvad ville du gøre, hvis du vandt 10 millioner?</b></p><p class=" bl-elem">
»Jeg tror, jeg ville blive helt ekstremt lykkelig, hvis jeg bare vandt én 
million. Så ville jeg bruge pengene på at blive gældfri. Jeg tror, det ville 
give en stor følelse af frihed. Da jeg sagde mit faste job på DR op for at 
blive forfatter, var det, fordi min mand tjente godt, og vi boede utrolig 
billigt. I dag bor vi stadig billigt, men til gengæld har vi taget lån i 
lejligheden«. 
</p>	
</div>
</div></body></html>
