---
layout:     post
title: 	    "Tidligere DBU-boss om konflikt: Tonen er grim og uhørt"
post_author:	    
post_date:	    Tue, 10 Mar 2015 15:16:43 +0100
post_site:	    politiken.dk 
post_link:	    http://politiken.dk/sport/fodbold/ECE2581622/tidligere-dbu-boss-om-konflikt-tonen-er-grim-og-uhoert/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ikke kønt at følge med i den verserende konflikt mellem Dansk 
Boldspil-Union (DBU) og Spillerforeningen. 
</p><p>
Den gavner på ingen måder dansk fodbold, mener DBU's tidligere generalsekretær 
Jim Stjerne Hansen, der følger sagen fra sidelinjen. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2574798/voldsom-kritik-fra-landsholdets-spidser-dbu-holder-spillere-fans-og--sponsorer-for-nar/">Voldsom kritik fra 
landsholdets spidser: DBU holder spillere, fans og sponsorer for nar</a></p><p>
Som tidligere DBU-boss har han selv været med til at forhandle 
landsholdsaftaler med spillerne. 
</p><h3>
»Fronterne er trukket så skarpt op«
</h3><p>
»Strejke, boykot og udelukkelse. Tonen i debatten har været konfronterende i 
stedet for forligssøgende. Jeg har ikke set noget lignende, selv om jeg også 
har været involveret i en lønkrig med spillerne før«. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2574962/dbu-skyder-tilbage-paa-landsholdsspillerne/">DBU skyder tilbage på 
landsholdsspillerne </a></p><p>
»Det nye denne gang er, at fronterne er trukket så skarpt op. Tag det eller I 
kan ikke spille, sagde DBU, mens spillerne kræver kollektivt dit og dat. Det 
er synd for dansk fodbold, at det er kommet så vidt«, siger Jim Stjerne 
Hansen og tilføjer: 
</p><p>
»Der kan ikke være to meninger om, at dette bestemt ikke gavner dansk fodbold 
og vores renommé som modstander, hvis vi ikke kan stille med det stærkeste 
hold. Men det er bare en sideeffekt. Det væsentlige for dansk fodbold er, at 
man kan blive enige om en aftale. Meldingerne, der kommer fra begge parter, 
er mere misvisende og vildledende, end de er vejledende«. 
</p><p>
Konflikten er opstået, efter at DBU på grund af en presset økonomi vil have 
spillerne til at gå 17 procent ned i løn og lave individuelle aftaler i 
stedet for en kollektiv som hidtil. 
</p><h3>
Landstræner er frustreret 
</h3><p>
Sidstnævnte punkt er især et problem for spillerne, der fortsat vil have 
Spillerforeningen til at indgå aftaler på spillernes vegne. 
</p><p>
17. marts udtager landstræner Morten Olsen sin trup til testkampene mod USA og 
Frankrig senere på måneden. 
</p><p>
»Jeg håber, at konflikten sættes på hold, og at man så kan forlænge den 
tidligere aftale med yderligere et par måneder. Jeg ved ikke, om det er den 
logiske løsning, men hvis det er den sidste udvej i forhold til, at Morten 
Olsen kan stille med sit bedste hold og de bedste spillere kan vise sig 
frem, så er det den løsning, man må søge«, siger Jim Stjerne Hansen. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2576235/morten-olsen-tror-paa-at-fornuften-sejrer-i-konflikten/">Morten Olsen tror på, at 
fornuften sejrer i konflikten</a></p><p>
Han tror, at Morten Olsen er dybt frustreret over situationen, selvom 
landstræneren flere gange har udtalt, at han kun arbejde ud fra plan-A, som 
lyder på at udtage sine bedste spillere. 
</p><p>
»Han er dybt frustreret. Mortens eneste mål er at stille med det bedste hold 
og vinde fodboldkampe for Danmark, og når det modarbejdes på en eller anden 
måde, så er han dybt frustreret«, siger den tidligere DBU-chef. 
</p><p class=" bl-elem">
Jim Stjerne Hansen blev DBU's generalsekretær i 1988 og takkede af i 
slutningen af 2013. 
</p>	
</div>
</div></body></html>
