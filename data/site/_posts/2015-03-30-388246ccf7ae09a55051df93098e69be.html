---
layout:     post
title: 	    "Digter og iværksætter: Som kunstner må man reclaime populærkulturen"
post_author:	    
post_date:	    Mon, 30 Mar 2015 08:54:06 +0200
post_site:	    politiken.dk 
post_link:	    http://politiken.dk/kultur/boger/ECE2608917/digter-og-ivaerksaetter-som-kunstner-maa-man-reclaime-populaerkulturen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Blå bog</h4>
<h5>
Esben Weile Kjær</h5>
<div class="fakta-body" data-buildingblock="embedded_factboxlink">
<p>
Dansk <b>kulturiværksætter.</b> Født 3. juli 1992 i Aarhus. Studerer 
music management ved Rytmisk Musikkonservatorium. 
</p><p><b>Ungerådgiver </b>i Kulturministeriet siden 2013. 
</p><p>
Står bag flere barer og klubber f.eks. rockklubben Frankie Teardrop på Vega og 
queerklubben Jessie @ Jolene i Kødbyen i København. 
</p><p>
Han stod også bag musik- og performancefestivalen <b>Henrys Dream</b> i 
2013. Derudover er han en del af bandet <b>Gold Lip</b>.
</p><p class=" bl-elem">
Esben Weile Kjær udgav i 2014 <b>essaysamlingen '</b>Eskapisme' og digtsamlingen 
'ALTING SKER SÅ MEGET' marts 2015.
</p>
</div>
</div><p>
Esben Weile Kjær om... 
</p><p><b>... 90’er-generationen</b></p><p>
»Min generation er den første, der ikke har skullet vænne sig til internettet. 
Alle andre kan huske en tid, hvor det ikke fandtes. Den massive 
informationsstrøm har smittet af på os. Folk i min generation laver virkelig 
mange forskellige ting, og vi er skidegode til at være flere steder på en 
gang. Jeg producerer selv både litteratur, film, musik, kunst og events, og 
det ville aldrig være en mulighed for mig kun at lave én af delene. Jeg har 
brug for alle udtryksformerne. På nettet smelter alting sammen, og det gør 
det også for os 90’er-børn«. 
</p><p><b>... sin digtsamling ’ALTING SKER SÅ MEGET’</b></p><p>
»Det er en samfundstilstand, at der sker noget konstant, og at tingene sker så 
voldsomt. Min bog er et forsøg på at udtrykke den tilstand. Den består af 54 
digte og 80 snapshots. Jeg tænker på den som en instagramprofil, der er 
eksploderet, og hvor resterne er blevet arkiveret i et bogformat. Det er et 
forsøg på at fastholde nogle øjeblikke i en tid, hvor alting accelererer og 
forsvinder så let«. 
</p><p><b class="ext-link">ANMELDELSE </b><a class="embeddedlink" href="http://politiken.dk/kultur/boger/skonlitteratur_boger/ECE2606701/ny-digtsamling-forsoeger-paa-klodset-vis-at-registrere-intensitet/">Ny digtsamling forsøger på klodset vis 
at registrere intensitet</a></p><p><b>... At skrive når man kommer påvirket hjem fra byen</b></p><p>
»Jeg er nødt til at være i samme tilstand som mine digte. Derfor skriver jeg 
en del af mine tekster, når jeg kommer hjem fra byen og er påvirket af 
rusmidler. Det er et forsøg på at afspejle mit liv og nattelivet direkte i 
litteraturen, så det bliver ikke redigeret efterfølgende. Jeg bliver så 
forfængelig i dagslysets rationalitet, og det kan gøre teksterne 
distancerede og flade. Det er også en kritik af, at alting skal være så 
perfekt, så der er ofte en del stavefejl i digtene. Men det er ikke alt, jeg 
skriver, der er produceret på den måde. Generelt er min litteratur igangsat 
af, at jeg iagttager nogle fragmenter rundt omkring, som jeg synes er 
poetiske«. 
</p><p><b>... At være wonderkid</b></p><p>
»Ha! Det statement har jeg skullet forholde mig til mange gange. Jeg rykker 
mig og tager initiativ til nye ting hele tiden, og den form for kreativt 
iværksætteri er jo en væsentlig del af tidsånden. Mængden og energiniveauet 
kan sikkert virke overvældende og overfladisk for nogen. Andre opfatter mig 
tydeligvis som et wonderkid. Betegnelser interesserer mig ikke, så I kan 
kalde mig, hvad I vil«. 
</p><p><b>... At gå ukritisk med på selvrealiserings- og iværksættertrenden</b></p><p>
»Jeg tror ikke, at man kan ændre noget ved at stille sig udenfor. Alle er børn 
af kapitalisme, selvrealisering og oplevelsesøkonomi. Jeg prøver ikke at 
gøre mig fremmed over for det, tværtimod gør jeg det til mit eget. Det er 
ikke ukritisk. Jeg mener, at man som kunstner i dag bliver nødt til at <i>reclaime 
</i>populærkulturen og tale det sprog, som resten af samfundet taler. Jeg er 
så træt af kunstnere, der kun taler til sig selv og hinanden. Det er sygt 
reaktionært«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2592301/politikens-anmelder-kaemper-med-at-absorbere-jenny-tunedals-poesi/">Politikens anmelder kæmper med 
at absorbere Jenny Tunedals poesi</a></p><p><b>... Projekter</b></p><p>
»Det giver en frihed at arbejde projektorienteret, fordi man kan sadle om, når 
man vil. Men set med mere generelle briller synes jeg, at projekternes 
indtog på arbejdsmarkedet er ret problematisk. Tidsbegrænsede ansættelser 
gør arbejdslivet utrolig usikkert og det er ikke alle, der er gearet til 
det. Derudover har man væsentlig dårligere vilkår end fastansatte. Jeg 
besluttede at droppe alt ulønnet arbejde for halvandet år siden. I 
kulturlivet er det lettere sagt end gjort, for man kommer til at sige nej 
til nogle virkelig spændende projekter i samme ombæring. Det er et problem, 
der burde tages op politisk«. 
</p><p><b>... Oplevelsesøkonomi</b></p><p>
»Jeg oplever, at man er bange for at tale om kommercialiseringen af kulturen. 
Kunst og penge flyder sammen på en ret vild måde i dag. Jeg får tilbudt job 
fra nogle af verdens største virksomheder, der vil betale mig rigtig mange 
penge for at brande dem. Blandt andet ved at skrive poesi om deres produkter 
og udgive det i mit eget navn. Tidligere var det kun den brede og populære 
kunst, der var gennemkommercialiseret, men i dag spinder virksomhederne også 
sindssygt mange penge på subkulturerne. Det betyder, at mange knap så 
etablerede kunstnere ikke kan få finansieret deres projekter på andre måder 
end gennem kommercielle partnerskaber. Det er et enormt problem, for <i>community 
management</i> og kapitalismens hungren efter en autentisk historie siver 
ind alle steder. Den magtbalance skal udfordres, så det ikke kun er 
virksomhederne, der udnytter kunstnerne«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2530155/anmelderrost-digter-kan-ikke-holde-de-politiske-fortaellinger-ud/">Anmelderrost digter kan ikke 
holde de politiske fortællinger ud</a></p><p><b>... Kulturscenen i Danmark</b></p><p class=" bl-elem">
»På den ene side føler jeg, at der er noget under opsejling. På den anden side 
kedede jeg mig sygt meget sidste weekend. Jeg var kun steder, hvor folk 
burde være vildt sjove og eksperimenterende, men alle virkede skolede og 
bange. Det gør mig utilpas. Jeg har hørt Lars von Trier sige, at man bliver 
nødt til at have det sjovt, hvis man skal kunne udfordre konventioner og 
vanetænkning. Det er meget simpelt, og jeg er fuldstændig enig med ham. Vi 
skal have det sjovt og blande alting sammen. Hiphop, rave-kultur, 
kunstmuseer, mode, performancekunst, kommerciel æstetik, internetfænomener, 
realitystjerner, forskning og alt andet. Der er trods alt håb«. 
</p>	
</div>

</div></body></html>
