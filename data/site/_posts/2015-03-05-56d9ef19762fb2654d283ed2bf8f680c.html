---
layout:     post
title: 	    "Politiet: Alle pårørende i sag om mistænkelige dødsfald er kontaktet"
post_author:	    
post_date:	    Thu, 05 Mar 2015 22:03:14 +0100
post_site:	    politiken.dk 
post_link:	    http://politiken.dk/indland/ECE2575677/politiet-alle-paaroerende-i-sag-om-mistaenkelige-doedsfald-er-kontaktet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter at en 29-årig kvinde er sigtet for at stå bag flere mistænkelige 
dødsfald på Nykøbing Falster Sygehus, har mindst én bekymret pårørende 
ringet til sygehuset.
</p><p>
Vedkommende var bange for, at hans eller hendes pårørende, som var død på 
hospitalet for nyligt, var blevet dræbt af den 29-årige sigtede.
</p><p>
Men nu kan politiet berolige alle, som ikke allerede er i kontakt med politiet 
om sagen.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2573341/trykket-stemning-paa-sygehus-med-drabssag/">Trykket stemning på sygehus 
med drabssag</a></p><p>
For er man ikke allerede blevet ringet op af politiet, er ens pårørendes død 
på sygehuset ikke blandt de dødsfald, som netop nu efterforskes af politiet 
som værende drab.
</p><p>
Det fortæller Søren Ravn-Nielsen, vicepolitiinspektør i Sydsjællands og 
Lolland Falsters Politi.
</p><p>
»Vi er i dialog med dem, der er parter i sagen. Andet ville være mærkeligt«, 
siger han til Ritzau.
</p><h3>
Kvinde sigtet for manddrab
</h3><p>
Sagen begyndte at rulle, da sygehuset kontaktede politiet og anmeldte, at 
nogle dødsfald på hospitalet var mistænkelige.
</p><p>
Det er endnu uvist, hvor mange dødsfald det drejer sig om.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2570417/efter-anholdelse-sygehusledelse-har-fokus-paa-ansatte/">Efter anholdelse: 
Sygehusledelse har fokus på ansatte</a></p><p>
Retten i Nykøbing Falster valgte mandag at fængsle den 29-årige sigtede i 
sagen i foreløbig tre uger. Afgørelsen er kæret til Østre Landsret, som vil 
tage stilling til fængslingen ved en mundtlig forhandling i næste uge.
</p><p>
Grundlovsforhøret mandag foregik af hensyn til politiets efterforskning for 
dobbeltlukkede døre, og derfor er stort set ingen oplysninger om sagen 
sluppet ud.
</p><p class=" bl-elem">
Ritzau har fået oplyst, at sigtelserne mod kvinden drejer sig om manddrab 
efter straffelovens paragraf 237.
</p>	
</div>
</div></body></html>
