---
layout:     post
title: 	    "Norsk tv-serie er vidunderlig smuk, men også ganske forudsigelig"
post_author:	    
post_date:	    Mon, 27 Apr 2015 16:32:01 +0200
post_site:	    politiken.dk 
post_link:	    http://politiken.dk/kultur/filmogtv/tvanmeldelser/ECE2644661/norsk-tv-serie-er-vidunderlig-smuk-men-ogsaa-ganske-forudsigelig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Norsk tv-drama har traditionelt ikke været noget, man talte meget om uden for 
landets grænser. Men det er ved at ændre sig. Den store serialisering af 
Lars Saabye Christensens ’Halvbroderen’ viste vejen. Og den satiriske 
’Lillyhammer’ demonstrerede såvel kritik af velfærdsstatens skrøbelighed som 
sjov selvironi. 
</p><div class="art-fakta article-box">
<h4 class="">
Tv-anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Frikjent. Norsk tv-serie. 
</p><p>
Instruktion: Geir Henning Hopland. Manus: Siv Rajendram Eliasen og Anna 
Bache-Wig. 
</p><p>
Med bl.a. Nicolaj Cleve Broch, Lena Endre, Ingar Helge Gimle og Ellen Dorrit 
Pedersen. 
</p><p class=" bl-elem">
Første afsnit blev sendt søndag aften kl. 21.00 på Sverige 1.
</p>
</div>
</div><p>
Med bygdedramaet ’Frikjent’, der er instrueret af samme mand som 
’Lillyhammer’, føjes endnu et godt kapitel til den norske tv-series moderne 
historie. Og som i ’Lillyhammer’ er den dramatiske motor, at en mand kommer 
til byen. Eller rettere den lille bygd Lifjord, hvor næringslivet er bundet 
stærkt op omkring virksomheden Solar Tech, der arbejder med 
solcelleteknologi, der er delvist kommunalt ejet og beskæftiger mange 
hundrede mennesker. </p><p>
Problemet er bare, at det går ad helvede til med forretningen. Den mangler 
finansiering til at høste frugterne af sin banebrydende forskning i 
fjerdegenerations solcelleteknologi. Her er det så, at Aksel Borgen, byens 
udlændige eller retteligen fordrevne søn, får et opkald fra ejeren af Solar 
Tech, som beder ham om at komme sin hjemstavn til hjælp. 
</p><h3>
Han kan få nogle bank, kan han 
</h3><p>
Hvilket han ikke umiddelbart er til sinds, idet han for 20 år siden – efter et 
års varetægtsfængsling – blev frikendt for at have myrdet sin kæreste og 
flyttede til Malaysia, hvor han har etableret sig som erhvervsmogul med 
lokal hustru og genstridig teenagesøn. Ikke desto mindre lader han sig 
overtale, men da han kommer tilbage, er det ikke med flag og lagkage, han 
bliver modtaget. 
</p><div class="art-quote article-box">
<p class="quote"/>
<blockquote>
<p class="quote-txt">
Det er en historie om skyld, soning, savn og tilgivelse
</p>
</blockquote>
</div><p>
Solar Tech ledes af hans tidligere svigermor, og hun kan ikke døje synet af 
ham. Det samme er tilfældet for flere af de lokale mænd. De giver ikke en 
halv lunken Ringnes for hans angivelige uskyld. Bare fordi der er gået tyve 
år, og han poserer som byens redningsmand, skal han ikke komme der med 
trimmet salt og peber-skæg, skræddersyet tøj og slebne manerer og spille 
redningsmand. </p><p>
Han kan få nogle bank, kan han. Og det får han i første episode. Men akkurat 
den røvfuld får Aksel til at beslutte sig for at blive i Lifjord, hvad enten 
fjeldaberne vil det eller ej. Han skal vise dem, skal han. 
</p><p>
Det er en historie om skyld, soning, savn og tilgivelse. Om at vende tilbage 
til sin hjemstavn i et forsøg på at se fortidens spøgelser i øjnene og få 
talt ud med sig selv. For Aksel er måske nok en succes i udlændigheden med 
sød, højtuddannet og smuk hustru, penthouselejlighed og penge som skidt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2639840/dr-saetter-nationalpraedikant-ind-mod-ensomheden/">DR sætter nationalprædikant 
ind mod ensomheden </a></p><p>
Men han har været nødt til at forlade det skønne og åndeløst smukke Norge med 
de grønne bjerge, det blå vand og de småtskårne indbyggere, der ikke lader 
dem i Jante meget efter. Den visuelle side lader os ikke i tvivl om, hvor 
smukt et land Norge er, og hvor ondt det må gøre i sjælen at skulle undvære 
det til fordel for Kuala Lumpurs modernistiske rigmandsghetto. 
</p><p>
Klichéfyldt som bare pokker. Men sgu fortalt med en vis panache og ikke mindst 
spillet ganske flot af de to hovedskuespillere Nicolai Cleve Broch og 
svenske Lena Endre, der er næsten elegisk smuk i sin sammenbidte sorg over 
sin tabte smukke datter. 
</p><h3>
Dybfølt had er sødt som honning 
</h3><p>
Følelsen af at være mistroet og fremmed blandt mennesker, der burde være ens 
egne, klinger dybt og rent i en fortælling, der tager livtag med den 
modbydelige størrelse, nag er. For godt nok hedder det i en floskel, at man 
ikke må bære denne følelse i sit bryst. Men ikke desto mindre kan den meget 
vel gå hen og blive selve eksistensgrundlaget, når man har mistet, hvad man 
holdt allermest af i livet. 
</p><p>
Dybfølt had kan være sødt som honning, og disse sentimenter oser ud af Lena 
Endres forbitrede kvinde, der modstræbende må finde sig i, at der findes 
andre hensyn end det til hendes eget indre mørke. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2640915/backstrm-lider-under-en-ualmindelig-usympatisk-antihelt/">'Backström' lider under en 
ualmindelig usympatisk antihelt</a></p><p>
På en eller anden måde er ’Frikjent’ et stykke tv-drama, der knytter an til 
noget uhyre skandinavisk: at vi nærer mistillid til folk, som siger, de vil 
os det godt. Og at vi sutter på mistroen som et bolsje, når den næres til et 
menneske, vi føler har svigtet. 
</p><p class=" bl-elem">
Der er nemlig ingen udløbsdato på sorg. Og den slags er det godt at blive 
mindet om nu og da. 
</p>	
</div>

</div></body></html>
