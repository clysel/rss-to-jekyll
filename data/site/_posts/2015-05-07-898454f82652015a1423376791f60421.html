---
layout:     post
title: 	    "DR-vært glemte password og udskrev folketingsvalg ved en fejl"
post_author:	    Jakob Møllerhøj
post_date:	    Thu, 07 May 2015 13:28:04 +0000
post_site:	    www.version2.dk 
post_link:	    http://www.version2.dk/artikel/dr-vaert-glemte-password-og-udskrev-folketingsvalg-ved-en-fejl-176670?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Som det vil være flere bekendt, udsendte DR i tirsdags ved en fejl en nyheds-SMS med budskabet om, at der var udskrevet folketingsvalg i Danmark. Miseren startede med et glemt password efter en frokostpause.</p>

<p>Det fortæller <a href="http://www.dr.dk/nyheder/kultur/medier/video-charlotte-taler-ud-en-naerdoedsoplevelse">DR Nyheder</a>.</p>

<p>60-årige Preben Lund er vært på Radioavisen og har været ansat i DR i 21 år. Han var i tirsdags på kursus i et lokale i DR Byen, hvor deltagerne skulle træne i at bruge et nyt redigeringssystem. Det skulle være en kravlegård, et lukket miljø for kursisterne.</p>

<p>Men da Preben Lund kommer tilbage fra frokost har han glemt passwordet, og så bliver kimen lagt til fejl-sms'en.</p>



<p>»Jeg logger af og går til frokost. Da jeg kommer tilbage, skal jeg logge ind igen. Jeg har glemt passwordet, finder det i manualen og tænker: Der er det. Men jeg tager det forkerte. I stedet for at slutte af med ordet 'test', slutter jeg af med ordet 'user' - og så er vi ude på nettet. Og det ved jeg ikke,« siger han til DR Nyheder.</p>

<p>»Så skal vi lære at lave 'nyhedsflash' - det er de helt store begivenheder: Terror, krig, dronningen går af. Der sidder vi nogle journalister og joker om, at for en gangs skyld kommer det ikke ud. Og så skriver jeg bare, at der kommer valg. Og så trykker jeg go. Og så kommer det ud,« siger Preben Lund til DR Nyheder.</p>

<p>Han fortæller desuden, at han gennem tiden har belært hundredvis af praktikanter om, at de ikke må sige noget i en mikrofon, der ikke kan tåle at komme ud.</p>

<p>»Det var jo sådan en nærdødsoplevelse. Mine sidste tre hår i nakken blev helt grå,« siger Preben Lund til DR Nyheder.</p>
  </section>

  
      </div></body></html>
