---
layout:     post
title: 	    "5 ting du bør vide om landet med 12.000 børnesoldater"
post_author:	    
post_date:	    Sun, 22 Feb 2015 19:29:43 +0100
post_site:	    politiken.dk 
post_link:	    http://politiken.dk/udland/ECE2558106/5-ting-du-boer-vide-om-landet-med-12000-boernesoldater/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De gik fra dør til dør, bevæbnet til tænderne, og tog den ene unge dreng med 
sig efter den anden. De yngste drenge var helt ned til 13 år gamle og i gang 
med deres eksamen, da de blev bortført i den nordlige del af Sydsudan 
tidligere på ugen. 
</p><div class="art-quote article-box">
<p class="quote"/>
<blockquote>
<p class="quote-txt">
Med 12.000 børnesoldater i landet, kan vi kan ikke bare løse det med en enkelt 
redningsaktion ligesom i Hollywood
</p>
<p class="sender">
John Budd, Unicef 
</p>
</blockquote>
</div><p/><p><b class="ext-link">BORTFØRELSE</b><a class="embeddedlink" href="http://politiken.dk/udland/ECE2557394/bevaebnede-krigere-gik-fra-hus-til-hus-alle-drenge-over-12-aar-blev-taget-med/">Bevæbnede krigere gik fra hus 
til hus: Alle drenge over 12 år blev taget med</a></p><p>
I går kunne FN's børnefond Unicef så fortælle om de mindst 89 skolebørn, som 
blev taget fra deres familier af bevæbnede krigere. Dermed bliver de en del 
af den stadigt voksende hær af børn, der tvinges i krig i verdens yngste 
land. 
</p><p>
Nedenfor kan du blive klogere på fem facetter af krisen i Sydsudan. 
</p><h3><b>Antallet af børnesoldater eksploderet på lidt over et år</b></h3><p>
Både præsident Salva Kiir og oprørslederen, den tidligere vicepræsident Riek 
Machar, har underskrevet aftaler med FN om at forhindre rekrutteringen af 
børnesoldater, og mod slutningen af 2013 brugte man officielt ikke 
børnesoldater mere. 
</p><p>
Men i dag - kun godt et år senere - vurderer Unicef, at ikke mindre end 12.000 
børnesoldater kæmper i landet. 
</p><p>
Nogle børn opsøger angiveligt selv regerings- eller oprørshæren for at være 
med i kampene eller for at få beskyttelse, mens langt de fleste bliver truet 
til det. I mange tilfælde bliver børnene kidnappet af bevæbnede mænd, som 
man så det i Malakal tidligere på ugen. 
</p><p><b class="ext-link">FRIHED</b><a class="embeddedlink" href="http://politiken.dk/udland/ECE2525163/unicef-jubler-over-frigivelse-af-boernesoldater-i-sydsudan/">Unicef jubler over frigivelse af 
børnesoldater i Sydsudan</a></p><p>
»Med 12.000 børnesoldater i landet, kan vi kan ikke bare løse det med en 
enkelt redningsaktion ligesom i Hollywood. Vi bliver derfor ved med at 
forsøge at påvirke de forskellige fraktioner til at løslade alle børn, og så 
minder vi dem på det kraftigste om, at rekruttering af børnesoldater er en 
alvorlig krigsforbrydelse«, siger John Budd fra Unicef, som lige nu befinder 
sig i Sydsudan, til Politiken. 
</p><h3><b>Etnicitet ligger til grund for en stor del af volden</b></h3><p>
Borgerkrigen i Sydsudan gøres ikke mindre uoverskuelig af, at en stor del af 
volden tilskrives etniske stridigheder mellem forskellige befolkningsgrupper 
og stammer. 
</p><div class="art-quote article-box">
<p class="quote"/>
<blockquote>
<p class="quote-txt">
Over de næste fem år [...] er det højst sandsynligt, at der vil ske massemord 
eller folkemord i Sydsudan
</p>
<p class="sender">
Advarsel fra CIA i 2010 
</p>
</blockquote>
</div><p/><p>
Den sydsudanesiske befolkning består nemlig af omtrent 60 forskellige stammer, 
som har forskellige sprog og traditioner, og som allierer sig på kryds og 
tværs af hinanden. De største etniciteter er Dinka, som præsident Silva Kiir 
tilhører, og Nuer, som oprørslederen Riek Machar tilhører. 
</p><p>
Og selv om de to hver især har støtter fra hinandens etniske befolkning, er 
deres hære ofte hurtige til at angribe folk på baggrund af deres 
tilhørsforhold til den rivaliserende gruppe. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/South_Sudan_Violanc_915319v.jpg" alt="" border="0"/><span class="caption"><span class="f-img-caption">Præsidenten. 
</span>Salva Kiir med sin cowboyhat, som han angiveligt har fået foræret af George W. Bush.</span></span></p><p>
I landsbyer som Malakal og Bentiu, som er hovedstæderne i to store nordlige 
provinser, har Human Rights Watch rapporteret om målrettede henrettelser af 
folk fra rivaliserende stammer. I nogle tilfælde er mennesker blevet brændt 
levende i deres huse, fordi de angiveligt skulle have givet husly til folk 
fra den forkerte stamme. 
</p><p>
Human Rights Watch påpeger et »tydeligt mønster« af drab baseret på etnicitet 
i den sydsudanesiske konflikt. Den amerikanske efterretningstjeneste CIA 
advarede i 2010 om, at det »over de næste fem år [...] er højst sandsynligt, 
at der vil ske massemord eller folkemord i Sydsudan«. 
</p><h3><b>Mindst 50.000 døde i borgerkrigen</b></h3><p>
Det er svært at sige helt nøjagtigt, hvor mange mennesker, der har mistet 
livet under borgerkrigen. The International Crisis Group (ICG), en uafhængig 
tænketank, vurderede i november, at mindst 50.000 mennesker havde mistet 
livet siden borgerkrigens udbrud, men antydede, at tallet muligvis kunne 
være dobbelt så højt på grund af manglende registrering fra landområderne. 
</p><p>
»Det er chokerende, at der i 2014 i et land med en af verdens største 
FN-fredsbevarende missioner kan være titusindvis, der bliver dræbt, og så er 
der ingen, der kan bekræfte antallet af døde", sagde ICG 
researcher Casie Copeland i november til det franske nyhedsbureau AFP. 
</p><p>
Af en befolkning på 11,1 millioner mennesker vurderer FN, at 2,5 millioner er 
på flugt og 4 millioner har akut behov for humanitær hjælp. 
</p><h3><b>Malakal - den fortabte by</b></h3><p>
Byen Malakal, hvor de 89 skolebørn blev taget fra, har i lang tid været beboet 
af folk fra forskellige stammer uden de store problemer. Men siden 
borgerkrigens udbrud har Malakal været centrum for nogle af de mest brutale 
kampe. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/South_Sudan_Destroy_915318y.jpg" alt="" border="0"/><span class="caption"><span class="f-img-caption">Hvil. 
</span>Regeringssoldater ved hospitalet i Malakal, hvor oprørsstyrker havde dræbt patienter, læger og humanitærarbejdere.</span></span></p><p>
Siden Riek Machars oprørsgruppe første gang angreb byen i december 2013, har 
byen været erobret ikke mindre end seks gange. Da researchere fra Human 
Rights Watch besøgte byen sidste år, beskrev de den som »en spøgelsesby, 
hvor det meste er blevet ødelagt« og hvor der lå lig i gaderne. 
</p><p>
På grund af de hårde kampe oprettede FN en beskyttende lejr uden for Malakal 
til civile. Men på trods af de fredsbevarende styrkers tilstedeværelse har 
kampene flere gange fundet sted umiddelbart uden for lejren, og enkelte 
gange også inde i lejren. 
</p><h3><b>Sydsudan er verdens yngste land</b></h3><p>
Sydsudan fik sin uafhængighed fra Sudan ved en folkeafstemning i januar 2011, 
hvor 98,3 procent støttede planerne om uafhængighed. Landet blev officielt 
selvstændigt 9. juli 2011. 
</p><p>
De første par år var landet i konflikt med Sudan om retten til de massive 
oliefelter, der ligger i grænselandet mellem de to lande. Den nye grænse, 
der delte det gamle Sudan i to, betød nemlig, at 75 procent af olien nu var 
i det nye Sydsudan. 
</p><p>
Oliestridighederne røg i baggrunden, da en borgerkrig brød i i december 2013 
mellem regeringsstyrker loyale over for præsident Salva Kiir og 
oprørsstyrker loyale over for tidligere vicepræsident Riek Machar. 
</p><p class=" bl-elem">
Siden borgerkrigen brød ud har der været utallige rapporter om grusomme 
krigsforbrydelser begået af både oprørerene og regeringshæren, heriblandt 
sekteriske massakrer på civile, nedbrændinger af landsbyer og brug af 
børnesoldater. 
</p>	
</div>
</div></body></html>
