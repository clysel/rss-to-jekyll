---
layout:     post
title: 	    "Danmark evakuerer statsborgere fra Yemen"
post_author:	    
post_date:	    Fri, 03 Apr 2015 14:50:44 +0200
post_site:	    politiken.dk 
post_link:	    http://politiken.dk/indland/ECE2615725/danmark-evakuerer-statsborgere-fra-yemen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmark evakuerer nu danske statsborgere fra Yemen. 
</p><p>
Udenrigsministeriet opfordrer danskere til at forlade det krigshærgede land, 
som er blevet skueplads for en krig mellem den yderliggående shiamuslimske 
Houthi-milits og en sunnimuslimsk arabisk koalition, der bomber Yemen fra 
luften. Det oplyser dr.dk. 
</p><p>
Udenlandske borgeres flugt fra Yemen er taget til de seneste dage, mens 
luftangrebene koster flere og flere menneskeliv. 
</p><p>
Lande som Kina, Rusland, Pakistan, Indien, Indonesien, Somalia og Etiopien har 
allerede sendt fly og fragtskibe for at hente statsborgere, som er strandet 
i Yemen under krigshandlingerne. 
</p><p><b class="ext-link">FN: </b><a class="embeddedlink" href="http://politiken.dk/udland/ECE2615467/fn-500-mennesker-har-mistet-livet-i-yemen-paa-to-uger/">500 mennesker har mistet livet i Yemen på to 
uger</a></p><p>
Og nu gør Danmark det samme, oplyser Udenrigsministeriets Borgerservice til DR 
Nyheder. Ministeriet vil dog endnu ikke udtale sig om, hvor mange det drejer 
sig om, og hvordan de skal evakueres. 
</p><p class=" bl-elem">
»Vi har været i kontakt med alle dem, som har registreret sig på danskerlisten 
for Yemen, og de er næsten alle kommet ud ved egen hjælp«, skriver 
Borgerservice i en mail. 
</p>	
</div>

</div></body></html>
