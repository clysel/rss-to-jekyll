---
layout:     post
title: 	    "Sportsdøgnet: Lodtrækningen ligner en dansk EM-kvalifikation"
post_author:	    
post_date:	    Thu, 09 Apr 2015 20:26:37 +0200
post_site:	    politiken.dk 
post_link:	    http://politiken.dk/sport/ECE2620827/sportsdoegnet-lodtraekningen-ligner-en-dansk-em-kvalifikation/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold: </b>Kampen mellem nummer 1 og 4 i den danske 1. division endte 
0-0. Dermed er topholdet Viborg nu 10 point (og to kampe) samt 12 point (og 
en kamp) foran AGF og Lyngby på næste pladser.
</p><p><b class="ext-link">1. DIVISION</b><a class=" bl-elem" href="http://politiken.dk/sport/fodbold/fodboldresultater/turnering/turneringsside//47/">Resultater 
og stilling</a></p><p><b>Fodbold:</b> Deportivo La Coruna har ansat en uprøvet cheftræner efter 
gårsdagens fyring af Victor Fernandez. Som spiller var Victor Sanchez del 
Amo med til at vinde det spanske mesterskab i 2000 og pokalfinalen i 2002 
med Deportivo, men efter den aktive karriere har han været assistenttræner 
for Michel Gonzalez i Getafe, Sevilla og græske Olympiakos. 
</p><p><b>Håndbold: </b>Danmarks kvindeliga landshold skal møde Rusland, Tyrkiet 
og Portugal i kvalifikationen til EM i Sverige i 2016. »Det bør kaste en 
EM-kvalifikation af sig«, siger siger den kommende landstræner, Klavs Bruun 
Jørgensen. 
</p><p><b>Badminton:</b> Efter dagens tredje nederlag er det slut med dansk 
deltagelse i herresingle i Singapore Open. Viktor Axelsen tabte til Simon 
Santoso fra Indonesien en kamp mellem nummer 6 og 38 på verdensranglisten. 
Santoso vandt 21-17, 16-21, 21-12, og Axelsen fulgte Jan Ø. Jørgensen og 
Hans-Kristian Vittinghus ud af turneringen. I herredouble er Mads Pieler 
Kolding og Mds Conrad-Petersen klar til kvartfinalen. 
</p><p><b>Ishockey:</b> Hvis ikke Aalborg Pirates finder en million kroner inden 
fredag aften, kan det være slut med ishockey i landets bedste række for en 
stund. Det oplyser klubben i en pressemeddelelse torsdag. For lidt mere end 
to måneder siden bad klubben det lokale erhvervsliv om hjælp. 
»Redningsaktionen er på trods af mange velmenende bidrag tæt på at være 
forgæves. Fakta her tæt på deadline er, at Aalborg Pirates fortsat mangler 
op mod en million kroner«, skriver klubben. 
</p><p><b class="ext-link">Fodbold:</b> To relativt sene scoringer af Cristiano Ronaldo og James 
Rodriguez sikrede Real Madrid en særdeles vigtig <a href="http://politiken.dk/sport/fodbold/laprimera/ECE2620671/sene-scoringer-sikrer-real-madrid-sejr-i-lokalopgoer/">2-0-sejr</a> 
på udebane over byrivalerne Rayo Vallecano. Tidligere onsdag aften havde 
Barcelona <a href="http://politiken.dk/sport/fodbold/laprimera/ECE2620577/messis-maaltoerke-varede-kun-i-tre-kampe/">vundet 
4-0 </a>på hjemmebane over Almeria (se målene i toppen af artiklen), og 
pointtab til Real i det lille Madrid-derby kunne reelt have afgjort det 
spanske mesterskab. I stedet er forskellen fortsat 4 point. Barcelona fører 
med 74 point foran Real Madrid. 
</p><h3 class="tvheader">Se pressede Real Madrid slå effektivt til efter pausen</h3>
<p/><p><b>Fodbold:</b> Også i Frankrig leverede superstjernerne onsdag aften. Zlatan 
Ibrahimovic blev igen-igen helten for Paris Saint-Germain, da den franske 
storklub spillede sig i pokalfinalen. Paris Saint-Germain vandt i 
semifinalen med 4-1 over Saint-Etienne, og den svenske angriber scorede tre 
af hovedstadsklubbens mål. Zlatan Ibrahimovic åbnede scoringen fra 
straffesparkspletten med sit mål nummer 100 for klubben. 
</p><p><b>Badminton:</b> Ifølge verdensranglisten burde franskmanden Brice Leverdez 
ikke kunne volde Hans-Kristian Vittinghus de store problemer. Ikke desto 
mindre har Vittinghus, der er nummer 11 i verden, nu tabt to gange til 
verdens nummer 32 inden for få måneder. Torsdag i Singapore Open måtte 
danskeren se sig slået med 13-21, 21-19, 18-21 til franskmanden, som i 
slutningen af 2014 også slog Vittinghus ud af Denmark Open. Også den danske 
nummer to på verdensranglisten. Jan Ø. Jørgensen er ude af turneringen. Han 
tabte klart med 16-21, 8-21 til inderen H. S. Prannoy, der er nummer 14 i 
verden. 
</p><p><b>Fodbold:</b> Nicklas Bendtners klub, Wolfsburg, står med fine chancer for 
at nå den tyske pokalfinale. Lodtrækningen til semifinalerne magede sig 
således, at klubben skal møde Arminia Bielefeld fra 3. Bundesliga. De sendte 
Borussia Mönchengladbach ud i kvartfinalen. Den anden semifinale bliver et 
møde i mellem storklubberne Bayern München og Borussia Dortmund. 
</p><p><b>Cykling:</b> Den talentfulde cykelrytter Magnus Cort skal på søndag køre 
sit første Paris-Roubaix. Torsdag figurerede han på listen over ryttere, der 
skal køre den store klassiker for det australske hold Orica-Greenedge. Det 
sker bare fire dage, at Cort også debuterede i brostensklassikeren Flandern 
Rundt. Her kom 22-årige Cort i mål som nummer 102. 
</p><p><b>Håndbold:</b> DHF's disciplinærinstans har valgt at behandle 
protesten, som Randers HH har indgivet i forbindelse med oprykningskampen 
til Herreligaen mod Skanderborg 2. påskedag. Randers blev kort før tid ramt 
af en udvisning, fordi holdet var en spiller for meget på banen efter en 
timeout. Derudover blev Skanderborg tildelt bolden og scorede det afgørende 
mål få sekunder efter. I den kronjyske klub er man utilfreds, fordi man 
mener, at tidtagerbordet var opmærksom på fejlen, men alligevel satte 
spillet i gang og først derefter afbrød spillet og straffede Randers. DHF 
lover en afgørelse på tirsdag. 
</p><p><b class="ext-link">Fodbold: </b>Det danske landshold ligger fortsat som nummer 28 på Fifas 
verdensrangliste. Tysklands verdensmestre fører suverænt foran Argentina, 
mens Belgien er kravlet frem som nummer 3 foran Colombia og Brasilien. <a target="_blank" href="http://www.fifa.com/fifa-world-ranking/ranking-table/men/index.html">Se 
hele ranglisten her</a>. 
</p><p><b class="ext-link">Fodbold:</b> Bayern Münchens <a href="http://politiken.dk/sport/fodbold/ECE2620666/bayern-slider-sig-i-pokalsemifinalen-efter-straffespark/">avancement 
i den tyske pokalturnering</a> efter straffespark i Leverkusen førte endnu 
et navn til skadeslisten, der bl.a. omfatter Franck Ribery og Arjen Robben. 
Forsvarsklippen Medhi Benatia udgik med en muskelskade efter 34 minutters 
spil. Målmand Manuel Neuer blev helten for Bayern, da han krone en suveræn 
præstation med at snuppe det første Leverkusen-spark i krimien fra 
11-meter-pletten. 
</p><p><b>European Games:</b> 20 atleter inden for bordtennis, fægtning, gymnastik, 
karate og svømning er udtaget til begivenhederne i Aserbajdsjans hovedstad, 
Baku, fra 12.-28. juni. 12 af dem er ungdomssvømmere; Emily Rosemary 
Gantriss, Frederik Jessen, Helena Rosendahl Bach, Josefine Brosolat 
Pedersen, Josephine Marie Holm, Julie Kepp Zimmermann Jensen, Merete Toft 
Jensen, Philip Alfred Ravnsholt Greve, Signe Wiegant Bro, Tobias Brønnum 
Bjerg, Trine Kjøngerskov og Victoria Christine Bierre. I gymnastik er Helge 
Vammen, Mette Hulgaard, Michelle Vitting Lauritsen, Linnea Højer Wang 
udtaget til det danske hold. Endelig har DIF peget på Christopher Skotte 
Rohde Christensen (karate), Alexander Bøgeskov-Tsoronis (fægtning), Frederik 
von der Osten (fægtning) og Jonathan Groth (bordtennis). I forvejen var 
kajakroeren René Holten Poulsen, BMX-køreren Simone Tetsche Christensen, 
triatleten Casper Stenderup samt Peter Kildegaard Andersen og Kristoffer 
Abell i beach volleyball udtaget til det danske hold. 
</p><p class=" bl-elem"><b class="ext-link">Olympisk:</b> En meningsmåling viser, at 77 procent af den tyske befolkning 
støtter Hamburgs kandidatur til sommerlegene i 2024. Byen blev <a href="http://politiken.dk/sport/ECE2598156/2024-legene-kan-rykke-til-danmarks-forhave/">officielt 
udpeget </a>som tysk kandidat i marts, men inden kandidaturet kan indleveres 
til IOC i september skal det til folkeafstemning i den nordtyske millionby. 
</p>	
</div>

</div></body></html>
