---
layout:     post
title: 	    "På denne byggeplads vil Danmark afvikle EM om to et halvt år"
post_author:	    
post_date:	    Wed, 08 Apr 2015 14:15:21 +0200
post_site:	    politiken.dk 
post_link:	    http://politiken.dk/sport/svomning/ECE2617921/paa-denne-byggeplads-vil-danmark-afvikle-em-om-to-et-halvt-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
SVØMNING</h4>
<h5>
Kommende mesterskaber</h5>
<div class="fakta-body" data-buildingblock="embedded_factboxlink">
<ul><li><b>2015</b> VM på langbane, Kazan</li><li><b>2015</b> EM på kortbane, Netanya</li><li><b>2016</b> EM på langbane, London</li><li><b>2016</b> OL på langbane, Rio de Janeiro</li><li><b>2016 </b>VM på kortbane, Windsor</li><li><b>2017</b> VM på langbane, Budapest</li><li><b>2017</b> EM på kortbane</li><li><b>2018</b> EM på langbane, Glasgow</li><li><b>2018</b> VM på kortbane, Hangzou</li><li><b>2019</b> VM på langbane, Gwangju</li><li><b>2019</b> EM på kortbane</li><li><b>2020</b> EM på langbane</li><li class=" bl-elem"><b>2020</b> OL på langbane, Tokyo</li></ul><p class=" bl-elem"/>
</div>
</div><p>
For halvandet år siden endte et EM-stævne med et budget på 23 millioner kroner 
med et lille underskud, men selv om det bliver er par millioner dyrere denne 
gang, har Dansk Svømmeunion mod på at prøve igen. 
</p><p>
Derfor sender svømmeunionen i den nærmeste fremtid en ansøgning om værtskabet 
for europamesterskaberne på kortbane i 2017 til Det Europæiske Svømmeforbund 
(LEN), der må tage stilling til ansøgningen uden at kunne inspicere de 
forhold, det danske EM-arrangement er tænkt gennemført i. 
</p><p>
Royal Arena i Ørestad står efter planerne først klar i sidst i 2016. 
</p><h3>
Ingen startskamler på Hannemanns Allé 
</h3><p>
»Vi mangler de sidste detaljer sammen med samarbejdspartnerne Sport Event 
Danmark og Wonderful Copenhagen. Desuden skal vi forhandle en pris på plads 
med Royal Arena om opsætningen af et bassin og et træningsbassin, men det er 
altsammen noget vi forventer, falder på plads«, siger Dansk Svømmeunions 
direktør, Pia Holmen. 
</p><p>
I december 2013 dannede Jyske Bank Boxen i Herning rammen om det største 
svømmestævne nogen sinde på dansk grund, men nu er det altså planen, at 
hovedstadsområdet skal huse kortbane-EM i 2017, selv om der på Hannemanns 
Allé på Amager netop nu er masser af kraner og ikke en eneste startskammel. 
</p><p>
»Jeg kan bekræfte, at vi har haft et møde, men vi er meget tidligt i 
processen. Svømning er en af de sportsgrene, Royal Arena er konfigureret til 
at kunne rumme, så det er da bestemt et spændende projekt«, siger Dan 
Hammer, der er administrerende direktør i Royal Arena. 
</p><h3>
Afgørelsen bliver truffet til oktober 
</h3><p>
I 2014 blev der for første gang i 17 år ikke afviklet EM på kortbane, der for 
fremtiden afvikles hvert andet år med Netanya i Israel som vært i december 
2015 og så er der ansøgningsfrist til stævnet i 2017 med udgangen af maj i 
år. 
</p><p>
»Sidste gang i Herning opstod der en pludselig mulighed for ekstraordinært at 
søge værtskabet, hvilket gav os 14 måneder til at forberede os i. Det var 
hæsblæsende, men denne gang får vi mere end to år, hvis vi får tildelt 
værtskabet på LEN's kongres i oktober«, siger Pia Holmen. 
</p><p>
EM i Herning blev en bragende succes, selv om forbundets forventninger ikke 
helt blev opfyldt med de ni medaljer, det blev til, og i 2017 kan dansk 
svømning havde mistet de nutidige topprofiler som Jeanette Ottesen, Lotte 
Friis og muligvis også Rikke Møller Pedersen. 
</p><p><b class="ext-link">OVERBLIK</b><a class="embeddedlink">Ni danske medaljer ved svømme-EM</a></p><p>
»Det kan da godt være, at vi til den tid ikke har fem-seks store navne, men 
der skulle gerne være dukket nogle nye op. Det er jo det, vi arbejder for 
hver dag, men jeg kan da ikke udelukke, at vi med endnu et EM på hjemmebane 
kan lokke en enkelt eller to af de nuværende profiler til at forlænge deres 
karriere med yderligere et år«, spekulerer Pia Holmen. 
</p><h3>
Opbakning fra Sport Event Denmark 
</h3><p>
Selv om kortbane-EM bliver lidt dyrere end for fire år siden, er Sport Event 
Danmark velvilligt indstillet overfor en gentagelse. 
</p><p>
»LEN har drejet lidt på nogle økonomiske knapper, så udgifterne bliver lidt 
større, men det er ikke mere, end at det kan løses«, mener direktør Lars 
Lundov. 
</p><p>
Med Sport Event Danmark som både rådgiver og økonomisk opbakning er Danmark i 
2015 vært for blandt andet EM i squash, bowling, karate, curling og de 
olympiske laserjoller samt VM i bueskydning, trampolin og kvindehåndbold. 
</p><h3>
Plads til 12.500 tilskuere 
</h3><p>
Kortbane-EM i svømning kan blive det første større mesterskabsstævne i Royal 
Arena, der længere ude i fremtiden er i spil til at huse blandt andet VM i 
ishockey i 2018 samt VM i håndbold for mænd, som Danmark arrangerer sammen 
med Tyskland i 2019. 
</p><p class=" bl-elem">
»Til den slags sportsarrangementer vil Royal Arena have en tilskuerkapacitet 
på cirka 12.500, og så vil vi have den fordel, at der i gåafstand fra 
arenaen allerede er 1.500 hotelpladser, og det er et antal, der vil stige de 
kommende år«, siger Dan Hammer. 
</p>	
</div>

</div></body></html>
