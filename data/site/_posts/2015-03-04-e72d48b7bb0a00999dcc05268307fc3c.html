---
layout:     post
title: 	    "Tryghedsnarkomanen, der giver Messi baghjul, er ved at sluge tysk fodbold"
post_author:	    
post_date:	    Wed, 04 Mar 2015 12:49:25 +0100
post_site:	    politiken.dk 
post_link:	    http://politiken.dk/sport/fodbold/1bundesliga/ECE2572255/tryghedsnarkomanen-der-giver-messi-baghjul-er-ved-at-sluge-tysk-fodbold/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Bundesliga</p>
<p class="last-res">Seneste kampe</p>
<p class="period">Stillingen</p>





</div>
<p>
En populær kliche fortæller, at fodboldkampe ofte bliver afgjort på 
tilfældigheder. Nogle gange endda i noget så drabeligt som de døende 
minutter. 
</p><p>
At hollænderen Bas Dost fortsat spiller i tyske Wolfsburg, er en tilfældighed. 
Døende er han dog ikke. Men for bare tre måneder siden var han tredjevalg 
til positionen som frontangriber i Bundesliga-klubben, som han kom til i 
2012 efter at have bombet og flænset netmaskerne i den hollandske 
Æresdivision for Heerenveen med 38 scoringer i 39 kampe sæsonen forinden. 
</p><p>
Konkurrenten i Wolfsburg, Nicklas Bendtner, viste i efteråret intet, der kunne 
overbevise Wolfsburg-ledelsen om, at danskeren skulle gå ind i 
startopstillingen efter vinterpausen, hvor det 35-årige førstevalg Ivica 
Olic efter eget ønske havde fået lov til at vende hjem til sin hjerteklub 
Hamburger SV, mens Dost var lun på en lejeaftale med en unavngiven Premier 
League-klub. 
</p><h3>
Lige knap to mål per kamp 
</h3><p>
Den engelske drøm gik i vasken for Dost. Denne gang. Og så var det, at 
25-årige Bas Dost begyndte at slå til i en sådan grad, at han i kraft af en 
vild stime af scoringer i øjeblikket nærmest nævnes på lige fod med Lionel 
Messi og Cristiano Ronaldo. Klasse fornægter sig som bekendt ikke. Nogen 
gange skal der bare et langt tilløb til. Og så skal der være orden i det 
indre. 
</p><p>
Lionel Messi har scoret 14 gange i 15 kampe siden 2014 blev til 2015. Men 
Dost, der fik en stor del af sidste sæson ødelagt af skader, har ramt plet 
vanvittige 13 gange i bare 7 kampe i dette kalenderår: 11 kasser i 
Bundesligaen og to i Europa League taler et tydeligt sprog. Den 1,95 høje og 
bomstærke Dost, der er særdeles stærk inde i boksen, men også har leveret et 
par perler bl.a. i 4-1-sejren over Bayern München, er dermed den mest 
effektive angriber i de europæiske topligaer i 2015. 
</p><p><b class="ext-link">4-1</b><a class="embeddedlink" href="http://politiken.dk/sport/fodbold/1bundesliga/ECE2529902/wolfsburg-imponerer-med-sensationel-sejr-over-bayern/">Wolfsburg imponerer med sensationel sejr over 
Bayern</a></p><p>
Allerede tidligt i karrieren - i Heracles Almelo og Heerenveen - forklarede 
den i øvrigt platfodede Bas Dost, at han skal være et tilfreds, trygt og 
glad menneske, for at kunne yde optimalt på banen. 
</p><div class="art-fakta article-box">
<h4 class="">
Bas Dost</h4>
<h5>
Blå bog</h5>
<div class="fakta-body" data-buildingblock="embedded_factboxlink">
<ul><li><b>Født </b>31. maj 1989 i Deventer, Holland</li><li class=" bl-elem"><b>Fodbolduddannet</b> i CVV Germanicus og FC Emmen </li></ul><p><span class="img-contimg-fl-center"><img class="image inlineLightBox" src="http://multimedia.pol.dk/archive/00917/Germany_Soccer_Bund_917878k.jpg" alt="" border="0"/><span class="caption"><span class="f-img-caption">1,85. 
</span>Bas Dosts scoringsgennemsnit per kamp i 2015 er det højeste i Europa. - Arkivfoto: Carmen Jaspersen/AP.</span></span></p><p><b>Som professionel</b></p><ul><li><b>2007-2008</b> Emmen 23 kampe/6 mål</li><li><b>2008-2010</b> Heracles Almelo 63/18 </li><li><b>2010-2012</b> Heerenveen 73/53</li><li class=" bl-elem"><b>2012-2015</b> Wolfsburg 67/33</li></ul><p class=" bl-elem"><b>10</b> U21-landskampe,<b> 5</b> mål 
</p>
</div>
</div><p>
»Men når jeg så er lykkelig, så kan jeg virkelig vise, hvad jeg kan«, har han 
sagt til avisen Die Welt. </p><p>
Lykkelige var de også i Heerenveen, da de købte Dost i sommeren 2010 i 
udviklingsklubben Heracles Almelo for pæne 24 millioner kroner. Bas Dost 
havde som 20-årig en fin debutsæson i den lidt større klub, hvor han 
spillede sammen med den danske målmand Kevin Stuhr-Ellegaard. 
</p><h3>
Mål i Suarez-klassen 
</h3><p>
Sæsonen efter kom det helt store gennembrud og han blev topscorer i den bedste 
hollandske række, hvor han i lighed med etablerede navne som Ruud van 
Nistelrooy, Luis Suarez, Klaas-Jan Huntelaar og 'gamle' Ronaldo endvidere 
brød 30-målsgrænsen. 
</p><p>
På det tidspunkt var Bas Dost en eftertragtet herre på transfermarkedet. 
Wolfsburg vandt kampen om hollænderen, der i Wolfsburg skulle forsøge at 
score sig ind i rækken publikumsyndlinge som de tidligere målmagere Grafite 
og Edin Dzeko, som var Bundesliga-topscorere i sæsonerne 2008/09 og 2009/10. 
</p><p>
Wolfsburgs investering til 52 millioner kroner scorede i sin debut i den 
bedste tyske række, men formdyk, små skader og en trænerfyring reducerede 
Dost til reserve, der hurtigt fik prædikatet flop. De fysiske skavanker greb 
om sig, og fra 9. februar 2013 og frem til december samme år var han uden 
scoringer i Bundesligaen, hvilket gentog sig i samme periode året efter. 
</p><h3 class="tvheader">Se Dost score to gange i søndagens 5-3-sejr over Bremen </h3>
<p/><p>
Wolfsburg-manager Klaus Allofs forklarer til avisen Kicker, at der er flere 
årsager til, at Bas Dost nu igen er den spiller, Wolfsburg troede så meget 
på, da de hentede ham i Heerenveen. 
</p><p>
»Han er fit igen, han har selvtillid og han spiller på et godt og 
velfungerende hold«, lyder den indledende standardforklaring fra den 
sportslige ledelse. 
</p><p><b class="ext-link">5-3</b><a class="embeddedlink" href="http://politiken.dk/sport/fodbold/1bundesliga/ECE2569015/bendtner-er-igen-tilskuer-til-maalshow-med-konkurrenten/">Bendtner er igen tilskuer til målshow med 
konkurrenten</a></p><p>
Et måske endnu vigtigere parameter er Ivica Olic' exit fra klubben. Den 
35-årige kroat er det , man i Tyskland kalder for en <i>Führungsspieler</i>. 
Sådan en, der går forrest på banen - og en, der har magten i 
omklædningsrummet. 
</p><p>
Dost er nu rykket frem i hierarkiet. Det giver i sig selv en tryghed, som den 
i øjeblikket så ekstremt målfarlige hollænder har brug for, for at kunne 
fungere i det nådesløse professionelle miljø i Tyskland, hvor han lige 
pludselig er gået hen og blevet et varmt bud på en topscorer. 
</p><ul class=" bl-elem"><li class=" bl-elem"><i class=" bl-elem">Bas Dost går på måljagt igen onsdag aften i pokalkampen på udebane mod 
Leipzig</i></li></ul></div>
</div></body></html>
