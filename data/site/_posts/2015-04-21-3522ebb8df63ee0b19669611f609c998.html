---
layout:     post
title: 	    "Hører du dårligt, hører du ikke til"
post_author:	    
post_date:	    Tue, 21 Apr 2015 10:28:41 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2632425/hoerer-du-daarligt-hoerer-du-ikke-til/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Danskernes syn på hørelse</h4>
<div class="fakta-body" data-buildingblock="embedded_factboxlink">
<p>
Politiken har bedt Megafon spørge danskerne om deres syn på dårlig hørelse. 
1.002 respondenter har svaret på, i hvor høj grad de er enige i fire udsagn. 
Her er resultatet: 
</p><p><b>Jeg oplever, at folk, der hører dårligt, holder sig i baggrunden til 
selskaber, møder eller situationer, hvor mange taler </b></p><p>
Helt/overvejende enig: 62 procent 
</p><p>
Overvejende/helt uenig: 7 procent 
</p><p><b>Jeg glemmer at tage hensyn og tale tydeligt, når jeg taler med folk med 
nedsat hørelse </b></p><p>
Helt/overvejende enig: 29 procent 
</p><p>
Overvejende/helt uenig: 50 procent 
</p><p><b>Jeg vil helst undgå at sidde ved siden af, tale med eller holde møder med 
folk, som jeg ved hører dårligt </b></p><p>
Helt/overvejende enig: 8 procent 
</p><p>
Overvejende/helt uenig: 73 procent 
</p><p><b>Folk, der hører dårligt eller har høreapparat, kan fremstå mindre 
intelligente end andre </b></p><p>
Helt/overvejende enig: 13 procent 
</p><p>
Overvejende/helt uenig: 74 procent 
</p><p class=" bl-elem"><i class=" bl-elem">Kilde: Megafon, april 2015</i></p>
</div>
</div><div class="art-fakta article-box">
<h4 class="">
Forstå din hørelse</h4>
<div class="fakta-body" data-buildingblock="embedded_factboxlink">
<p>
Det ydre øre opfanger svingningerne i luften – lydbølger – og leder dem via 
øregangen til trommehinden. 
</p><p>
Trommehinden sættes i svingninger, som af små mellemøreknogler overføres til 
sneglen i det indre øre.
</p><p>
Sneglen er fyldt med væske, og svingningerne får en bølge til at 
vandre op gennem sneglens gang. 
</p><p>
Her stimuleres ørets sanseceller, hårcellerne. De nederste opfanger 
de lyse toner og de øverste de dybe.
</p><p>
Hårcellerne sender impulser til hørenerven, som løber op gennem hjernestammen 
til mellemhjernen og ender i hjernebarken, hvor de opfattes som lyd.
</p><p>
Hvis hårcellerne beskadiges, mister sneglen sin evne til at adskille lyde 
fra hinanden. 
</p><p>
Man kan godt høre, at der bliver talt, men ordene flyder sammen. Skelneevnen 
nedsættes.
</p><p>
Man taber også sensitivitet, dvs. at øret er mindre følsomt over for lyde, som 
derfor skal være højere for at blive hørt.
</p><p>
Ubehandlet høretab gør det svært at høre almindelige lyde 
som vækkeuret, dørklokken, telefonen eller udrykningskøretøjer. 
</p><p>
Evnen til at lokalisere, hvor en lyd kommer fra, er afhængig af, at man kan 
høre med begge ører.
</p><p>
Personer med et høretab vil ofte have gavn af høreapparater, selv om 
høreapparater ikke giver normal hørelse.
</p><p class=" bl-elem"><i class=" bl-elem">Kilde: Socialstyrelsen</i></p>
</div>
</div><div class="art-fakta article-box">
<h4 class="">
Årsager til høretab</h4>
<div class="fakta-body" data-buildingblock="embedded_factboxlink">
<p>
Cirka 50 procent af alle personer over 75 år har et høretab, og andelen 
stiger, jo ældre man er.
</p><p>
Op til 50 procent af alle høretab er arveligt betingede. Der er mere end 100 
forskellige former for arvelig hørenedsættelse. Nogle af dem optræder først 
senere i livet, selv om årsagen er medfødt. 
</p><p>
Længere tids ophold i kraftig støj eller meget kraftig pludselig 
støjpåvirkning kan give varigt høretab.
</p><p>
Både sygdomme og medicin kan give varigt eller midlertidigt høretab, 
f.eks. meningitis, influenza, mellemørebetændelse og kemoterapi.
</p><p>
Ophobet ørevoks i øregangen kan give høretab. 
</p><p>
Ses tit hos høreapparatbrugere.
</p><p class=" bl-elem"><i class=" bl-elem">Kilde: Socialstyrelsen</i></p>
</div>
</div><p><i class=" bl-elem">Det er Lone Landgreens tur til at præsentere sig. Alle kursister har sagt 
lidt om sig selv. Hun har sat sig for bordenden, som hun altid gør. Herfra 
kan hun bedst se folks ansigter og munde, når de taler. Da det er hendes 
tur, fortæller hun om sit høretab. Det gør hun også altid. Så de andre ikke 
føler sig nedstirret, når hun tyr til mundaflæsning som supplement til 
høreapparaterne bag ørerne. </i></p><p><i class=" bl-elem">Det tager alle tilsyneladende fint. Indtil deltagerne får besked på at 
finde sammen i mindre grupper. For Lone Landgreen står få øjeblikke senere 
tilbage som den eneste uden gruppe. Hun er overrasket. Forvirret over den 
uventede følelse, der hurtigt trænger sig på. At være ladt tilbage. 
Ydmygelsen rammer hende hårdt. </i></p><p><i class=" bl-elem">Forklaringen kan hun godt selv regne ud. Det handler om forlegenhed hos de 
andre. Og måske, at hun er besværlig at være i gruppe med. Og det er hun 
måske også, men følelsen er ny. Og lige dér vokser Lone Landgreens oplevelse 
af at være anderledes. Pludselig er hun en af de stakler fra skolen, der 
altid stod tilbage, når man valgte hold.</i></p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sygdom/ECE1409182/det-tager-aar-at-erkende-daarlig-hoerelse/">Det tager år at erkende dårlig 
hørelse </a></p><p>
Lone Landgreen er 59 år. Hun er ansat som veterinærsygeplejerske på 
Universitetshospitalet for Familiedyr på Københavns Universitet. Det har hun 
været i snart 22 år. Med høreapparater bag ørerne. Hendes høretab er 
formentlig arveligt og blev konstateret, allerede da hun var i 20’erne. 
Først i de senere år er Lone Landgreens hørelse blevet så dårlig, at hun 
skal sætte øret helt tæt på sin mands mund, hvis hun skal høre, hvad han 
siger – hvis hun ikke har høreapparater på. Så det har hun altid. 
</p><p>
Hun erkender, at hun kun kan gætte på, hvorfor hun blev valgt fra den dag på 
kurset. Var det høretabet – eller overtolkede hun situationen? Svaret 
fremgår måske af en helt ny måling, som Megafon har lavet for Politiken. Her 
er danskerne blevet spurgt, om de helst undgår at sidde ved siden af, tale 
med eller holde møder med folk, som hører dårligt. Kun halvdelen (45 
procent) af de adspurgte kan blankt afvise, at de undgår dårligt hørende. 
</p><p>
»Folk med høretab lever i høj grad med følelsen af ikke at være ’en del af’. 
Andre mennesker undgår dem, fordi samtalen er besværlig, eller de taler hen 
over hovedet på dem. Derfor er høretab forbundet med et tab af både 
værdighed og selvrespekt«, forklarer psykolog Anne-Mette Mohr fra 
rådgivningscentret House of Hearing. 
</p><p>
Men endnu vigtigere er den dårlige hørelse forbundet med en af de værste 
følelser, vi som mennesker kan have, nemlig skamfølelsen – ’åh nej, nu 
dummede jeg mig igen’ – forklarer Anne-Mette Mohr: 
</p><p>
»Skam handler om frygten for at blive sat uden for det sociale fællesskab. 
Hørehandikappede kommer nemlig ofte til at begå sociale bommerter. Så sidder 
du der i et selskab, og en siger til dig: ’Nå, du er nok blevet rødhåret’. 
’Nej, jeg skal ikke til Rødovre’. Det føles pinligt og skamfuldt«, siger 
Anne-Mette Mohr. 
</p><h3>
Ikke helt ’med’
</h3><p>
Dårlig hørelse er udbredt i Danmark. Hver femte mand (19,9 procent) har besvær 
med at høre. Det samme gælder 14,7 procent af kvinderne. På landsplan svarer 
det til, at cirka 780.000 voksne over 16 år har lidt besvær med at høre, 
mens omkring 220.000 har meget besvær med høre. 
</p><p>
Det fremgår af en sundhedsprofil af voksne med funktionsnedsættelse fra 2014 
lavet af Statens Institut for Folkesundhed. 
</p><p>
Dermed lever en meget stor gruppe danskere med ører, der i større eller mindre 
grad ikke fungerer efter hensigten. 
</p><p>
»Hvis ørerne fungerer normalt, har de en helt fantastisk fokuseringsevne. Er 
det John, du vil høre, trækker du bare hans stemme ud af baggrundsstøjen. 
Det er et virkelig fantastisk sanseorgan, vi har der«, siger overlæge og 
audiolog Ture Andersen fra Odense Universitetshospital. 
</p><p>
Men: 
</p><p>
»Går det i stykker, hører du totalt kaos«, forklarer han. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/Sundhed__H_relse_929166w.jpg" alt="" border="0"/><span class="caption"><span class="f-img-caption">Støj. 
</span>Ture Andersen er overlæge og audiolog, men bruger også selv høreapparater. Han har støjisoleret sin spisestue for bedre at kunne skelne tale fra støj, når han har gæster i sit hjem. Foto: Janus Engel</span></span>
De fleste med høretab har mistet evnen til at høre højfrekvente stemmelyde. 
Det betyder, at de ikke hører konsonanter som t, f og s tydeligt, for de 
udtales med lav styrke. Modsat udtales vokaler – som a, e og i – kraftigt og 
er meget tydeligere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE1409179/jeg-graed-fordi-det-loed-saa-forfaerdeligt/">»Jeg græd, fordi det lød så 
forfærdeligt«</a></p><p>
»Problemet er, at konsonanter indeholder rigtig meget information, så når du 
kun kan høre vokaler, misforstår du, hvad der bliver sagt«, siger Ture 
Andersen. 
</p><p>
»Selv et lille diskanthøretab gør, at man ikke hører konsonanter ret godt. 
Derfor kommer der lynhurtigt et stort problem selv med et lille høretab«, 
uddyber han. 
</p><p>
Hverdagen for de danskere, der lever og arbejder med et høretab, er derfor 
fyldt med situationer, hvor de ikke er ’helt med’, forklarer forfatter og 
hørehæmmet Lisbeth Fink, der for Høreforeningen har skrevet bogen ’Spids 
ørerne!’. 
</p><p>
»Det svarer til et klaver, hvor klaviaturet er gået i stykker. Der er nogle 
toner, det bare ikke rammer, eller som lyder forvrænget. Hvis du siger, at 
din datter hedder Ditte, er jeg med 100 procents sikkerhed i tvivl om, 
hvorvidt du siger Ditte eller Gitte«, forklarer Lisbeth Fink og tilføjer: 
</p><p>
»Ligegyldigt hvor sikker man er som person, kommer man hele tiden ud for 
situationer, hvor man føler, at man ikke kan være fuldt med. Lidt ligesom at 
være i udlandet, hvor man også er i tvivl – har du nu forstået, hvad der 
bliver sagt«, siger Lisbeth Fink. 
</p><h3>
Som at løbe maraton 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/Sundhed__H_relse_929165w.jpg" alt="" border="0"/><span class="caption"><span class="f-img-caption">ARV. 
</span>Lone Landgreen lider af en arveligt betinget hørelidelse, som ofte rammer kvinder. Sygdommen blev konstateret, da hun var 24 år, men hun fik først behov for høreapparater, da hun var sidst i 30’erne. Foto: Janus Engel</span></span><i class=" bl-elem">Hun kan ikke huske, præcis hvornår hun holdt op med at komme til festerne 
på arbejdet. Men hun kan godt huske den udløsende faktor. Baggrundsstøjen. 
Som årene er gået, og ørerne hører dårligere, er det blevet sværere for 
hende at skelne ordene, når mange af hendes kolleger taler samtidig. Som for 
eksempel til sommerfesten og julefrokosten. </i></p><p><i class=" bl-elem">Hendes høreapparater er en ringe hjælp netop de dage. Apparaterne 
forstørrer al lyd omkring hende lige meget, så hun ikke kan skelne lyden fra 
den kollega, hun taler med, fra dem, der taler sammen ved siden af hende. En 
erkendelse begynder at sætte sig fast i hendes hoved, i takt med at det 
føles mere og mere smadret i situationen: Jeg kan ikke være her. </i></p><p><i class=" bl-elem">Med tiden er det ikke kun sommerfesten og julefrokosten, Lone Landgreen 
ikke længere deltager i. Hun er også holdt op med at opsøge det sociale 
samvær med kollegerne i hverdagen. Det er nemmere.</i></p><p>
Næsten to ud af tre danskere (62 procent) oplever, at folk, der hører dårligt, 
holder sig i baggrunden til selskaber, møder eller i situationer, hvor mange 
taler, viser Megafons undersøgelse for Politiken. Det er der en rigtig god 
grund til: 
</p><p>
»Så snart der er baggrundsstøj, flyder det hele sammen. At være i et selskab i 
bare tre kvarter, når man hører dårligt, svarer til at løbe en halvmaraton. 
Det er utrolig anstrengende at prøve at følge med«, forklarer overlæge og 
audiolog Ture Andersen, der selv bruger høreapparat. 
</p><p>
Lone Landgreen kalder ligefrem trætheden for »det værste af det hele«. Hvis 
bare tre-fire mennesker taler i munden på hinanden, bliver det svært for 
folk med høretab at følge med. Møder eller sammenkomster med syv-ti personer 
bliver næsten umulige at deltage i, påpeger Ture Andersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2619030/kritik-doevfoedte-boern-bremses-i-at-tale-normalt/">Kritik: Døvfødte børn bremses 
i at tale normalt</a></p><p>
Konsekvensen kommer ofte snigende. I starten begynder de dårligt hørende at 
mundaflæse for at kompensere, men med tiden vælger de at isolere sig. 
</p><p>
»De opdager det typisk ikke selv, men de trækker sig lidt fra kontakt. Melder 
fra til en komsammen eller et højskoleophold, de skulle have været på«, 
fortæller Ture Andersen, der selv har fået støjisoleret sin egen spisestue, 
så akustikken nu gør det muligt for ham at få glæde af samtaler med gæster 
om hans eget spisebord. 
</p><p>
Mens nogle mennesker med høretab vælger at trække sig fra det sociale, går 
andre den helt modsatte vej. De vælger for eksempel at dominere samtalen. 
Men det er sådan set bare en måde at dække over høretabet på. 
</p><p>
»Der er mange måder at gøre det på. Nogle sætter sig tilbage i sociale 
sammenhænge og deltager ikke. Nogle taler rigtig meget, så andre ikke kan få 
et ord indført. Så mister de ikke kontrollen over samtalen«, forklarer 
antropolog Therese Kjellerup Thorstholm, der har skrevet specialeafhandling 
om hørelsens sociale betydning. 
</p><h3>
Møder er et helvede 
</h3><p><i class=" bl-elem">Hun kigger på iPaden foran sig. Det, der bliver sagt rundt om det store 
ovale mødebord, dukker op som linjer foran hende. Ordene flyder fra et 
tastatur foran den skrivetolk, hun har siddende ved siden af sig. I mange år 
har hun klaret sig gennem møderne i hovedsamarbejdsudvalget på universitetet 
med høreapparater bag ørerne. Men efterhånden er hverken høreapparater eller 
ekstra mikrofon på bordet hjælp nok. </i></p><p><i class=" bl-elem">Hvis rummet var mindre, hvis der var lidt færre deltagere om bordet, hvis 
alle talte endnu tydeligere og i hendes retning, ville det hjælpe. Men sådan 
er virkeligheden ikke. Og det forstår hun godt. Derfor kæmper hun også med 
rimeligheden i, om hun kan forlange, at en flok på 18 mennesker tager hensyn 
til én person. Det er hun ikke sikker på. </i></p><p><i class=" bl-elem">Skrivetolken er den sidste krampetrækning, der skal sikre, at hun kan holde 
fast i sin tillidsmandspost og de møder, der følger med. Men ordstrømmen fra 
skrivetolken er fuld af spørgsmålstegn. Et for hver af de mange 
forkortelser, som kollegerne smider omkring sig, og som tolken ikke fanger. </i></p><p><i class=" bl-elem">Lige dér, på det andet møde med skrivetolken ved sin side, beslutter Lone 
Landgreen at trække sig. Det er blevet alt for skuffende for hende ikke at 
kunne udføre sit arbejde som tillidsmand godt nok. </i></p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2619166/doevestrid-danmark-halter-efter/">Døvestrid: Danmark halter efter</a></p><p>
»Folk med dårligt syn har smarte briller på, der får dem til at se kloge ud. 
Men høretab er usynligt. Når man kvajer sig, misforstår og kommer til at 
sige noget upassende, kan andre ikke se, at det er, fordi man hører dårligt. 
Derfor kan man virke dum og uintelligent«, siger psykolog Anne-Mette Mohr og 
illustrerer det med et gammelt ordsprog: hellere være en blind stakkel end 
et døvt spektakel. 
</p><p>Men pointen fremgår også af tal fra Megafon. Godt hver tiende dansker (13 
procent) mener, at folk, der hører dårligt eller har høreapparat, kan 
fremstå mindre intelligente end andre. 
</p><h3>
Hørelsen er tabersansen 
</h3><p>
En del af forklaringen på, hvorfor dårlig hørelse er forbundet med dumhed, er 
kulturel. Høresansen har historisk set lavere status end synssansen, 
forklarer antropolog Therese Kjellerup Thorst-holm: 
</p><p>
»Synssansen er ophøjet i vores kultur. Vi anser den for den vigtigste sans. 
Det ses også på vores sprog, når vi siger ’kan du se, hvad jeg mener’. Det 
betyder ’kan du forstå, hvad jeg mener’. Det at se er koblet sammen med 
viden, og viden er magt. De andre sanser, herunder høresansen, er blevet 
negligeret til fordel for synet«, forklarer antropologen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2226448/hver-ottende-dansker-har-hylen-for-oererne/">Hver ottende dansker har hylen 
for ørerne</a></p><p>
Vores sympati og medlidenhed vækkes straks, når vi ser en blind med en 
blindestok. Men samme forståelse har vi ikke for, hvad det vil sige at være 
døv eller at have et høretab, påpeger Therese Kjellerup Thorstholm. At være 
døv eller bare have dårlig hørelse er usynligt rent fysisk, men det bliver i 
den grad synligt ved social interaktion, og den kombination er uheldig, 
påpeger hun: 
</p><p>
»Lige så snart du begynder at interagere med folk, skaber det lynhurtigt en 
akavethed. Folk synes, du er mærkelig, hvis du taler alt for højt, og I 
egentlig har gang i en privat samtale. Det skaber en social akavethed«. 
</p><p>
I virkeligheden er høresansen en helt essentiel sans. Det er i høj grad den, 
vi bruger til at kommunikere med. 
</p><p>
»Derfor er det også en meget social sans og en kulturel sans«, påpeger Therese 
Kjellerup Thorstholm. 
</p><h3>
Alle glemmer at tage hensyn 
</h3><p><i class=" bl-elem">Hun er hos ørelægen. Han skal kigge hende i ørerne. Derfor beder han hende 
høfligt om at fjerne høreapparaterne, så han kan komme til. Det gør Lone 
Landgreen gerne. Tager apparaterne af. Men inden hun gør det, husker hun ham 
på, at hun så ikke kan høre noget. Det er ørelægen helt indforstået med. 
Selvfølgelig. </i></p><p><i class=" bl-elem">Hun tager apparaterne af, og sekundet efter vender ørelægen sig om mod sin 
computerskærm. Og begynder at stille spørgsmål. Lone Landgreen kigger målløs 
på den mumlende ryg. Hvis ikke en øre-næse-halslæge har forståelse for sine 
egne patienters situation, kan man så forvente, at andre har det? Det er den 
forbløffende erkendelse, der farer gennem hendes hoved, mens hun sender en 
tanke til sin egen mand derhjemme, som hun har kendt i 30 år. Og veninderne, 
hun har kendt hele livet. De glemmer også at tage hensyn. </i></p><p><i class=" bl-elem">Men Lone Landgreen har en grænse for, hvor mange gange hun vil bede folk om 
at tage hensyn. Hun føler sig som en belastning, hvis hun skal blive ved. </i></p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2566984/10-raad-til-dit-naeste-moede-med-laegen/">10 råd til dit næste møde med 
lægen</a></p><p>
»Folk med høretab er hele tiden nødt til at gøre opmærksom på deres 
høremæssige behov. På den måde er det et ensomt handikap. Modsat folk, der 
går med blindearmbånd, er der ingen, som tilbyder den hørehandikappede sin 
hjælp«, siger psykolog Anne-Mette Mohr. 
</p><p>
Som psykolog for folk, der skal lære at leve med høretab, har hun gennem årene 
hørt masser af eksempler på, hvor problemfyldt det er at høre dårligt: 
</p><p>
»Selv om folk udmærket godt ved, at du har et hørehandikap, glemmer læreren 
det til forældremødet. Dine egne børn glemmer det, når de er kede af det og 
bare vil have trøst. Kæresten glemmer det, når han i en intim stund hvisker: 
’Jeg elsker dig’. Og du siger: ’Hva’?’«, siger Anne-Mette Mohr og uddyber: 
</p><p>
»Det er jo, fordi der er tale om et usynligt handikap. Og fordi man som 
hørehandikappet føler sig som en belastning, hvis man hele tiden skal bede 
om at få ting gentaget«, siger Anne-Mette Mohr. 
</p><p>
Det er ikke kun de dårligt hørende selv, der oplever, at andre glemmer at tage 
hensyn. Tæt på hver tredje dansker indrømmer, at de glemmer at tage hensyn 
og tale tydeligt, når de taler med folk med nedsat hørelse, viser Megafons 
måling for Politiken, 
</p><p>
Forfatter og hørehæmmet Lisbeth Fink sætter det på spidsen: 
</p><p class=" bl-elem">
»Når folk hele tiden glemmer det, opstår de pinlige situationer. Men hvorfor 
er det egentlig pinligt for mig? Det er jo dig, der ikke tager hensyn«. 
</p>	
</div>

</div></body></html>
