---
layout:     post
title: 	    "Hollywood har lagt opskriften på den klassiske terrorist på hylden "
post_author:	    
post_date:	    Sun, 22 Feb 2015 23:17:53 +0100
post_site:	    politiken.dk 
post_link:	    http://politiken.dk/kultur/filmogtv/ECE2557820/hollywood-har-lagt-opskriften-paa-den-klassiske-terrorist-paa-hylden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Har den sidste mellemøstlige terrorist i Hollywood sprængt sig ihjel med sit 
selvmordsbælte? 
</p><p>
Når man går uden for området med film, der beskriver specifikke begivenheder i 
Mellemøsten, er der blevet længere og længere imellem gamle dages typisk 
arabiske skurk – ja, selv nordkoreanerne, der overtog rollen, synes på vej 
til at blive skrevet ud af plottet. <i class=" bl-elem">Hasta la vista, babies!</i></p><p>
Men på biograflærredet, på tv-skærmen og på laptoppen er terror i den grad det 
nye sort. Siden 11. september 2001 har det skvulpet over af terroristiske 
overbud på film fra det meste af verden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2500585/fiktionsfilm-bliver-politisk-kampzone/">Fiktionsfilm bliver politisk 
kampzone</a></p><p>
På sin vis har de altid fandtes. Venstre- og højreradikale terrorister fyldte 
godt op i 1960’ernes europæiske film, Jean-Luc Godard lod ligefrem en 
højreradikal mand finde sammen med en venstreradikal kvinde i en art blodigt 
Romeo og Julie-drama i ’Den lille soldat’. Dengang var det i Algeriet, skoen 
klemte, i hvert fald for franskmændene. 
</p><p>
I Gillo Pontecorvos storfilm ’Slaget i Algier’ tog mænd og kvinder bombebælter 
på for at sprænge de franske besættere, officerer såvel som civile, i 
stumper og stykker i nøje planlagte selvmordsaktioner. 
</p><p>
Filmens italienske instruktør satte ikke spørgsmålstegn ved taktikken, for i 
hans optik var algerierne frihedskæmpere, og til forskel fra terrorangrebet 
mod New York i 2001 foregik angrebene i ’Slaget i Algier’ faktisk på 
algerisk jord. 
</p><h3>
Forslugen på terrorister 
</h3><p>
Men så meget for Europa. 
</p><p>
For de mange er film lig med Hollywood, og Hollywood er kendt for at tage 
forslugent fat. 
</p><p>
I 1970’ernes og 80’ernes Amerika var det sådan lidt til grin. Mænd i James 
Bond-film med maliciøse overskæg og ditto accenter. Samt tydelige fysiske 
defekter, for at ingen skulle være i tvivl. 
</p><p>
De efterstræbte verdensherredømmet, et populært terroristisk mål. Og da det 
blev tid til Bruce Willis og Arnold Schwarzenegger, var det stadig den med 
verdensherredømmet, men når man skrællede al den forblommede retorik væk, 
var det, der i virkeligheden motiverede terroristerne, personlig vinding. De 
var nogle grådige <i>motherfuckers</i>, slut prut. 
</p><p>
Det var, som om Hollywoods fantasi slet ikke kunne rumme konceptet uegennytte 
og idealisme, når det ikke gik på den amerikanske forfatning og baseball i 
parken om søndagen. 
</p><p>
Så det var mest fis. Nerverislende fis. 
</p><h3>
Arabiske moustacher 
</h3><p>
Og så var der lige den irske borgerkrig. Hvis jeg havde tal på de mange 
parodiske irske dialekter, der dukkede op i film om IRA og Belfast. 
</p><p>
Hvor mange harmdirrende arabiske moustacher jeg så i film om f.eks. 
gidseldramaet i lufthavnen i Entebbe. I de tider – i 1970’erne – har jeg 
ladet mig fortælle, at der fandt cirka én flykapring sted om ugen! 
</p><p>
To episoder rager op over dem alle. Da palæstinensiske terrorister myrdede 11 
israelske sportsfolk under OL i München i 1972, og, alle terroranslags moder 
på vestlig grund, The Big Nine Eleven. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE1387913/hvor-er-filmene-og-boegerne-om-11-september/">Hvor er filmene og bøgerne om 
11. september?</a></p><p>
OL 72 har flere gange fundet vej til film og drama-tv, men i dag, godt 13 år 
efter det mest omfattende angreb på Amerika på dets egen jord, danser 
filmmagerne stadig dydigt rundt om det mest ikoniske terrorbillede af dem 
alle: tvillingetårnene, de to eksplosioner fra flyenes angreb og den 
apokalyptiske støvsky, da tårnene faldt sammen. 
</p><p>
Selv ikke i Hollywood findes der en producer, instruktør eller special 
effects-mand, der er så megaloman eller har så lidt respekt for hybris, at 
han lader sig lokke over på den galej. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/kul__olympushasfall_915270y.jpg" alt="" border="0"/><span class="caption"><span class="f-img-caption">angreb. 
</span>I 'Olympus Has Fallen' er terroristerne nordkoreanske. Foto: Nordisk film</span></span></p><h3>
Billedet på det absolut onde 
</h3><p>
Måske er angrebet på World Trade Center aldrig blevet filmisk genskabt, i 
erkendelse af at de faktiske billeder fra den dag var så spektakulære, at 
nok så mange hollywoodmillioner ikke ville kunne stikke den. Eller måske 
fordi det ville blive opfattet som nærmest blasfemisk. 
</p><p>
Det var den jødiske filosof og filmmand Claude Lanzmann, der bl.a. i sin film 
’Shoah’ veg uden om at vise billeder fra kz-lejrene, fordi han afviste at 
sætte billeder på det onde, det <i>absolut</i> onde, som han ikke 
ville risikere at ære ved at afbilde det. 
</p><p>
Så i den erkendelse – eller en helt tredje – træffer de to ’officielle’ 
9/11-film radikale filmiske valg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE160842/911-film-er-lige-lovligt-realistisk/">9/11 film er lige lovligt 
realistisk</a></p><p>
’United 93’ foregår om bord på et af de kaprede fly og styrter ned med det, 
mens Oliver Stones ’World Trade Center’ udelukkende udfolder sig blandt 
brandmænd inde i tårnene. 
</p><h3>
Civilisationens kompromiser 
</h3><p>
Steven Spielbergs film ’Munich’ (2005) handler om den israelske 
efterretningsorganisation Mossads hårdhændede, decideret gammeltestamentlige 
hævn over de 11 palæstinensere, der gennemførte massakren ved OL i München i 
1972. 
</p><p>
Det er selve ministerpræsident Golda Meïr, der giver det hemmeligstemplede job 
til Mossad-agenten Avner spillet af Eric Bana. 
</p><div class="art-quote article-box">
<p class="quote"/>
<blockquote>
<p class="quote-txt">
Hollywood er ikke så vild med at portrættere folk fra Mellemøsten eller 
tjetjenere - to af yndlingsskurkearketyperne fra tidligere - som terrorister
</p>
</blockquote>
</div><p>
Årene går, ofrene falder i snedige, fotogene baghold, men det tærer, og snart 
ved Avner ikke, hvem der er værst – palæstinenserne eller israelerne, hvis 
motiver ikke altid er lige gennemskuelige.</p><p>
De veltalende palæstinensere, han møder undervejs, gør det ikke lettere at se 
verden i enkle absolutter. Som Golda Meïr siger i filmen: »Enhver 
civilisation finder det betimeligt at forhandle sig frem til kompromiser med 
sine egne værdier«. 
</p><p>
Avner ender komplet desillusioneret og nedbrudt i Brooklyn. 
</p><h3>
Martyrdøden 
</h3><p>
Der har været forsket i, hvad 9/11 gjorde ved amerikanerne og deres 
underholdning. Jeg læste engang en undersøgelse af, hvordan martyrdøden – 
det at ofre sit liv for en sag, der er større end én selv – blev overtaget 
af muslimerne af amerikanske actionhelte som Tom Cruise i sci-fi-filmen 
’Oblivion’ og Will Smith, der giver sit liv for menneskehedens fremtid 
omgivet af frådende zombier i ’I Am Legend’. 
</p><p>
En af vore helte ofrede sig i ’Pacific Rim’ og blev kaldt »Kristuslignende« i 
en anmeldelse, og i ’The Dark Knight’ forledes vi til at tro, at Batman har 
lidt martyrdøden. 
</p><p>
Men tiderne skifter. Hollywood er ikke så vild med at portrættere folk fra 
Mellemøsten eller tjetjenere – to af yndlingsskurkearketyperne fra tidligere 
– som terrorister. Faktisk synes der sat endegyldigt prop i de gamle flasker 
med onde arketyper. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/kul_homeland_915271y.jpg" alt="" border="0"/><span class="caption"><span class="f-img-caption">homeland. 
</span>Brody fra HBO-serien viser sig at være en homegrown terrorist med irske rødder. Foto: PR</span></span></p><h3>
Opgør med arketyperne 
</h3><p>
I HBO-tv-serien ’Homeland’ viser Brody, seriens hovedkarakter, sig at være 
terrorist og i den grad homegrown, da han er rødblond og af irsk afstamning. 
I USA går den slags vist kun på cable-tv, ikke i multiplex-biografcentrene 
eller på en statskanal i bedste sendetid. 
</p><p>
For et par år siden kom 'White House Down', hvor en gruppe terrorister 
sprænger Det Hvide Hus i luften. Overskurken er hvid amerikaner, faktisk 
stabschef for præsidenten, og de mere terrordrevne folk, han har allieret 
sig så uhelligt med, er uspecificerede østeuropæere. Ingen sorte, ingen 
brune i sigte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2489229/manuskriptforfatteren-bag-the-interview-foerst-gik-vi-efter-osama-bin-laden/">Manuskriptforfatteren bag 'The 
Interview': Først gik vi efter Osama Bin Laden</a></p><p class=" bl-elem">
I actiondrønet ’Olympus Has Fallen’, der ligesom ’White House Down’ har en 
sort amerikansk præsident og finder sted i Det Hvide Hus, der bombes hulter 
til bulter, er terroristerne nordkoreanere, men efter hackerballaden i 
vinter og tilbagetrækningen af filmen ’The Interview’, i hvilken den 
kære nordkoreanske leder dræbes af to amerikanere, er det tvivlsomt, at man 
bare sådan tør lade nordkoreanerne tage skraldet igen. 
</p>	
</div>
</div></body></html>
