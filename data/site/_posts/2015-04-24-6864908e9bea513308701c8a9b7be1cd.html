---
layout:     post
title: 	    "I det moderne børneteater synger man skolens læringsmål"
post_author:	    
post_date:	    Fri, 24 Apr 2015 19:57:50 +0200
post_site:	    politiken.dk 
post_link:	    http://politiken.dk/kultur/scene/ECE2641879/i-det-moderne-boerneteater-synger-man-skolens-laeringsmaal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lyset i fysiklokalet er lige blevet slukket, og der lyder et brag. Pigerne 
skriger. 
</p><p>
»Ej okay, hvor <i>scary</i>«. 
</p><p>
»I begyndelsen var der intet«, siger en kvindestemme, så det runger i 
taburetterne. Billeder af en galakse lyser tavlen op i blålilla. Drengene 
glor. 
</p><p>
Eleverne i 8.-klasserne på Frederiksværk Skole i Melby troede, de skulle have 
en normal fysiktime, men da timen begynder, har teatergruppen Teater Uden 
Vægge overtaget timen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2640942/pensum-og-pligt-udstikker-kurs-for-dansk-boerneteater/">Pensum og pligt udstikker kurs 
for dansk børneteater</a></p><p>
Med lys og lyd turnerer gruppen på anden sæson med forestillingen ’Fra Big 
Bang til Facebook’, der kombinerer scenekunst med fysik- og kemifaglige 
elementer. Forestillingen skal ifølge teatrets hjemmeside blandt andet 
»sætte skub i undervisningen« og »vise, hvordan og hvorfor fysik/kemi-faget 
er vigtigt for os«. 
</p><p>
Og det lyder jo egentlig godt, ikke? Tænk, hvis skoleelever ligefrem kan <i>lære 
noget</i>, når de ser teater. 
</p><h3>
Teater som supplement til skolen
</h3><p>
Det tema bliver diskuteret på denne uges Aprilfestival, den største årlige 
begivenhed for børne- og ungdomsteater. Landets mere end 100 professionelle 
teatre viser hinanden og massevis af skoleklasser, hvad de kan, og forsøger 
at sælge deres i alt godt 150 forestillinger til repræsentanter fra 
kommuner, daginstitutioner og skoler. 
</p><p>
Bladrer man gennem sæsonens kataloger over de såkaldt »refusionsberettigede 
forestillinger«, som skolerne kan vælge imellem, finder man adskillige 
forestillinger med didaktiske temaer som miljø, historie, alkohol og 
internetmobning. 
</p><p>
En forestilling promoveres som »humorfyldt supplement til den traditionelle 
seksualundervisning«, en anden bliver markedsført som »demokratiøvelse for 
landets yngste borgere«, mens andre reklamerer med »debatskabende 
infotainment« eller »UU-vejledning på en måde, du aldrig har oplevet før«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE1931776/dansk-kunstnerraad-alle-skoler-burde-indfoere-en-kunstpolitik/">Dansk kunstnerråd: Alle skoler 
burde indføre en kunstpolitik</a></p><p>
Det er ifølge kritikere blevet et problem, at der efterhånden er så mange 
forestillinger, der tilbyder sig selv som supplement til folkeskolen: 
</p><p>
»Kunst skal være et spørgsmål, en undersøgelse. Hvis forestillingen bliver 
information, er det ikke længere god kunst«, siger skuespiller Niels Erling, 
der er leder af Teater Bloom og i sidste uge begyndte debatten på 
Teateravisen.dk. 
</p><p>
»Der er forskel på forestillinger, som man efterfølgende kan tale om og lære 
af, og så forestillinger, der <i>er</i> læring«. 
</p><p>
Denne udvikling forklares af teaterfolk og forskere med, at folkeskolerne i 
stigende grad kræver, at de 5.000-10.000 forestillinger, der hvert år købes 
til landets 2.000 skoler, skal passe ind i undervisningen.</p><p>
Den nye folkeskolereform, hvor skolerne er forpligtet til at samarbejde med 
kulturlivet, bidrager til forvirringen: Skal skolerne købe teater, der giver 
faglighed, eller skal de vælge stykker om krop, filosofi og selvindsigt? 
</p><p>
Debatten fik i åbningstalen til Aprilfestivalen formanden for teatrenes 
organisation, TIO, Gitta Malling til at minde om, at teatrene ikke 
udelukkende skal »tilfredsstille et marked eller løfte en særlig politisk 
agenda«: 
</p><p>
»I vores totale åbenhed og vilje til at åbne op for samarbejde skal vi 
virkelig huske på, at vi kan noget andet end lærerne. En lærer har sin 
pædagogiske og faglige uddannelse, vi har vores uddannelse i kunstområdet«, 
siger hun. 
</p><h3>
Skype med Bohr og Newton 
</h3><p>
I fysiklokalet på Frederiksværk Skole er lyset blevet tændt. Hovedpersonen 
Sofie, spillet af Sofie Ancher Vea, har lige talt med Newton og Bohr over 
Skype. Bagefter sang hun det periodiske system. 
</p><p>
Snart hiver hun seks elever op til katederet, hvor de med hatte i forskellige 
farver skal agere neutroner og protoner. Der kommer fakta på bordet, men 
også spørgsmål uden svar: Er følelser også lavet af atomer? Er kærlighed? 
</p><p>
Som mange andre teatre har Teater Uden Vægge produceret et 
undervisningsmateriale, som lærerne kan bruge bagefter. Her skal eleverne 
svare på, hvad fysikteorierne handler om, og de skal tænke over, hvordan de 
selv kunne lave en fremlægning som en rap, historie eller et rollespil. 
Instruktør Henrik Holmen forklarer efter forestillingen: 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00930/Kulteater_2_930857y.jpg" alt="" border="0"/><span class="caption"><span class="f-img-caption">Fotograf: 
</span>Marie Hald</span></span></p><p>
»Jeg vil gerne have, at nogen kommer hjem og har fået et bedre forhold til det 
periodiske system. Men vi laver ikke forestillingen for at undervise …«. 
</p><p>
»Vi gør det, fordi vi har lyst til at lave godt teater«, siger Sofie Ancher 
Vea.
</p><p>
Ingen af de to mener, at alt ungdomsteater skal lære publikum noget konkret 
fagligt. Langtfra. Selv laver gruppen også andre stykker uden 
læringselementer, for »teater kan let blive for belærende«, som de siger. 
</p><p>
»Og det kan det, uanset hvilken form du arbejder i. Du kan også sagtens lave 
’Rødhætte og Ulven’ enormt moraliserende,« siger Sofie Ancher Vea. 
</p><h3>
Gammeldags
</h3><p>
Diskussionen er ikke ny. I løbet af 1970’erne gjorde nye teatergrupper op med 
børneteatret som pædagogisk opdragelsesinstitution. Ud med rigtige svar og 
konklusioner, ind med teater om liv og død, glæde og smerte, krig og fred. 
</p><p>
Børneteatret blev revolutioneret og professionaliseret, og det er en af 
grundene til, at dansk børneteater er blevet en eksportsucces. Derfor virker 
udviklingen ifølge Bodil Alling, der har været med siden 1970’erne også, 
overraskende: 
</p><p>
»For os kan det synes lidt gammeldags, når vi netop har bevæget teatret væk 
fra de pædagogiske overskrifter og skabt en særegen kunstart, som fabulerer 
og udfordrer publikum på mere filosofiske og sanselige parametre«, siger 
Alling, der i dag er kunstnerisk leder på Gruppe38. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE1927917/kunst-kultur-og-idraet-skal-ind-med-skolemaelken/">Kunst, kultur og idræt skal 
ind med skolemælken</a></p><p><i class=" bl-elem">Er det ikke bare en gevinst, hvis børnene går derfra og også har lært noget 
fagligt?</i></p><p>
»Ville du spørge om det samme, hvis vi talte om teater for voksne? Ville du 
sige, at det var fint, hvis en tur i Det Kgl. Teater først og fremmest gav 
den voksne tilskuer faglig viden?«, siger Bodil Alling. 
</p><p>
»Jeg synes ikke, man skal pådutte børneteatret en god vilje«. 
</p><p>
Professor ved Københavns Universitet Beth Juncker, der forsker i børneteater, 
ser udviklingen som et tegn på, at nye generationer tror, »at de kan opfinde 
en ny dyb tallerken« for børneteateret. 
</p><p>
»Og jeg er ikke ude på at fornærme nogen«, siger hun, for det er »helt fint, 
at nogle skuespillere vandrer ind i fysikundervisningen og er med til at 
gøre pædagogikken bedre. Men det er jo ikke kunst«. 
</p><h3>
Politisk pres
</h3><p>
Dansklærerforeningen beklager udviklingen og forklarer efterspørgslen efter 
læringsteater med, at lærerne er under politisk pres, fordi eleverne skal 
måles og evejes. 
</p><p>
»Kulturen, herunder teatret, lever et mindre og mindre liv i klasserne«, siger 
formand for Dansklærerforeningens Hus’ bestyrelse Jens Raahauge. 
</p><p><i class=" bl-elem">Har I ikke et ansvar for, at det kunstneriske teater bliver prioriteret, 
selv om det ikke bliver målt?</i></p><p>
»Vi arbejder med så mange teatergrupper, teatre og Dansk Kunstnerråd om at få 
kunsten placeret i folkeskolen. Men den bliver undertrykt i øjeblikket af de 
meget bastante mål«, siger han. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00930/Kulteater_3_930858y.jpg" alt="" border="0"/><span class="caption"><span class="f-img-caption">Fotograf: 
</span>Marie Hald</span></span></p><p>
Teatercentrum, der arrangerer Aprilfestival og formidler kontakt mellem skoler 
og teatre, ser mere positivt positivt på udviklingen. Flere og flere skoler 
tænker scenekunsten ind i undervisningsforløb og bruger dans, musik og drama 
til at forstå og forklare. 
</p><p>
»Det levner plads til en ny faglighed, mellem den kunstneriske oplevelse og 
skolen«, siger Pernille Welent Sørensen fra Teatercentrum. 
</p><p>
Tilbage på Frederiksværk Skole skal Sofie Ancher Vea til at tage sminken af. 
Det er gået efter planen. Teatret kom tæt på eleverne, rørte deres sanser, 
og klassens fysiklærer, Sarah Thøgersen, der sagde ja til forestillingen, 
vil gerne prøve det igen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE1937381/kunst-skal-med-i--folkeskolen/">Kunst skal med i folkeskolen </a></p><p>
»De kommer med fakta, som er rigtige, og som eleverne vil huske på en anden 
måde, end når jeg står og tegner og fortæller«, siger hun. 
</p><p>
Eleverne lyder enige. 
</p><p>
»De gjorde virkelig meget ud af det«, siger 15-årige Sophie Sørensen og 
14-årige Anna Therp nærmest i kor, mens 15-årige Mathias Nybro synes, »det 
var rigtigt sjovt og meget sådan anderledes«. 
</p><p><i class=" bl-elem">Var det teater eller undervisning?</i></p><p class=" bl-elem">
»Hmm. Det var i hvert fald godt«. 
</p>	
</div>

</div></body></html>
