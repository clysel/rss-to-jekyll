---
layout:     post
title: 	    "Oversvømmede marker kan afvande byer"
post_author:	    Mathias Skov Johansen
post_date:	    Mon, 11 May 2015 09:15:00 +0000
post_site:	    ing.dk 
post_link:	    http://ing.dk/artikel/oversvoemmede-marker-kan-afvande-byer-175969
---
<html><body><div><section class="body">
			<p>Det virker ligetil. Mens regnen pisker ned og truer veje, kældre og forsikringsselskaber, ligger markerne klar i landskabet som oplagte afvandingsbassiner.</p>
			<p>»Landmænd med jorde langs åer og vandløb kan medvirke til at beskytte byer fra oversvømmelser ved at lade deres jorder oversvømme med jævne mellemrum. Spørgsmålet er, hvor villige landmænd er til det«, siger seniorforsker Marianne Zandersen. Hun er ansat på Instituut for Milljøvidenskab ved Aarhus Universitet og har sammen med sine kollegaer undersøgt landmænds motivation for at lade deres marker oversvømme.</p>
			<p><strong>Fortsat mangel på økosystemtænkning</strong><br/>
			Klimaforandringer har medført, at Nordeuropa i stigende grad må omstille sig på mere vand fra himlen. Det betyder mere alvorlige oversvømmelser fra vandløb. Vandløb som ofte passerer mark og skov før de når byerne på deres vej.</p>
			<p>Her er en økosystem-baseret indgangsvinkel til klimatilpasning oplagt, fordi naturen næsten på forhånd har tegnet konturene af afvandingssystemet. Endnu er denne tilgang ikke afprøvet, fordi det blandt andet kræver helt nye type samarbejder mellem kommuner, landmænd og andre interessenter.</p>
			<p>Men rundt omkring i Europa er nye måder at organisere den slags økosystemer i fremmarch. Og netop et sådan eksempel vil Marianne Zandersen og hendes kollegaer fra Aarhus Universitet om en uges tid offentliggøre på en international klimatilpasnings-konference i København. I deres model anvender de betaling for økosystem-tjenester som motivation. Afhængig af den forhandlede kontrakt lander prisen på årsbasis mellem 250 og 447 euro pr. hektar.</p>
			
			<p>I undersøgelsen tog forskerne udgangspunkt i landmænd med jordlodder langs Storåen. Scenariet hed, at Holstebro Kommune udskrev en kontakt, der tillod oversvømmelser af landbrugsjorden under et ekstremt regnskyl for at begrænse skaderne fra åens videre oversvømmelser. Landmændene skulle vælge om de helst så sig fri for sådan en ordning, eller en anden type kontrakt, der havde positive og negative egenskaber. Det kan eksempelvis dreje sig om bestemte oversvømmelsesresistente afgrøder eller kompensation i tilfælde af udbyttetab.</p>
			<p>»Vores resultater indikerer, at landmænd generelt ikke ønsker at indgå en aftale om dette. Hvis de gør det, vil de foretrække at modtage kompensation for tabt udbytte og vil helst forhandle kollektivt med andre landmænd. Som forventet vil de også hellere modtage højere end lavere årlige betalinger«, siger Marianne Zandersen.</p>
			<p>De nærmere resultater fra projektet præsenteres på den internationale konference European Climate Change Adaptation Conference i Bella Centeret i København den 12-14. maj 2015. Konferencen arrangeres af Institut for Miljøvidenskab ved Aarhus Universitet i samarbejde med den Europæiske Kommision. Alle sessioner og foredragene til ECCA 2015 kan ses <a href="http://ecca2015.eu/scientific-programme">her</a>.</p>
		</section>
		  </div></body></html>
