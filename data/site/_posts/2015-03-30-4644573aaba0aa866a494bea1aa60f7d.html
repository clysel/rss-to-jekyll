---
layout:     post
title: 	    "Forskerfusk: 43 forskningsartikler trukket tilbage"
post_author:	    Mie Stage
post_date:	    Mon, 30 Mar 2015 11:19:14 +0000
post_site:	    ing.dk 
post_link:	    http://ing.dk/artikel/forskerfusk-43-forskningsartikler-trukket-tilbage-175162
---
<html><body><div><section class="body">
			<p>Britiske BioMed Central, som udgiver flere end 200 videnskabelige open access-tidsskrifter, er blevet ofre for systematisk peer review-fusk. Peer reviews er den videnskabelige verdens blåstempling, hvor en række eksperter inden for feltet læser forskningsartiklen igennem – uden at kende navnet på forfatteren - og erklærer den egnet eller uegnet til publicering. Ofte skal artiklen først gå igennem tidsskiftets redaktør, før den havner hos mindst et par peer reviewers. De senere år har systemet fået øget opmærksomhed, fordi der er fundet flere eksempler på, hvad der kunne ligne både kammerateri og decideret svindel.</p>
			<p>I sidste uge offentliggjorde udgiveren således et statement om, at de havde været nødt til at tilbagekalde 43 forskningsartikler, hvor peer review-navnene var opdigtede.</p>
			<p>Hovedparten af de tilbagetrukne artikler ser ud til at have kinesisk oprindelse fra universiteter som China Medical University, Sichuan University og Jiaotong University Medical School, skriver <a href="http://www.washingtonpost.com/news/morning-mix/wp/2015/03/27/fabricated-peer-reviews-prompt-scientific-journal-to-retract-43-papers-systematic-scheme-may-affect-other-journals/">Washington Post</a>.</p>
			<p>Problemet viste sig, da BioMed Central <a href="http://blogs.biomedcentral.com/bmcblog/2014/12/17/update-on-peer-review-manipulation/">sidste år</a> opdagede en række ualmindelige mailadresser i forbindelse med de videnskabsmænd, der skulle have vurderet artiklerne.</p>
			<p>De lignede ikke mailadresser tilknyttet universiteter, og så blev de samme adresser fundet på tværs af forskellige forskningsområder, hvilket er ret usædvanligt, da der netop er tale om eksperter inden for bestemte områder.</p>
			
			<p>Og da de ud fra navnene forsøgte at kontakte de påståede forskere, havde de ikke skrevet nogen peer reviews. Denne sag er nu blevet efterforsket, og indtil videre er 43 brodne kar fundet.</p>
			<p>Også på søstersitet Plos One er et enkelt <a href="http://www.plos.org/plos-statement-on-peer-review-manipulation/">relateret tilfælde</a> foreløbig fundet.</p>
			<p>Selv om de falske artikler kun udgør en lille andel af de tusindvis af artikler, der bliver publiceret over hele verden, så rykker sagen alligevel på den tillid, som dette godkendelsessystem bygger på.</p>
			<p>Så sent som i 2014 måtte akustiktidsskriftet Journal of Vibration and Control <a href="http://www.washingtonpost.com/news/morning-mix/wp/2014/07/10/scholarly-journal-retracts-60-articles-smashes-peer-review-ring/">tilbagetrække 60 artikler</a>, hvor det blev fundet, at de var blevet ’peer reviewed’ af en taiwansk forskerring, der benyttede falske navne til at peer reviewe hinandens artikler. Op mod 130 falske profiler blev fundet, heriblandt fra en forfatter selv, om reviewede sin artikel under falsk navn.</p>
			
			<p>Samlet set skulle 170 artikler være blevet trukket tilbage fra forskellige tidsskrifter over de senere år.</p>
			<p>Siden er svindlen blevet langt mere sofistikeret, hvor ringen af falske peer reviewers ikke længere springer i øjnene ved et nærmere eftersyn,  fortalte BioMed Central selv i <a href="http://blogs.biomedcentral.com/bmcblog/2014/11/26/who-reviews-the-reviewers/">november</a>,.</p>
			<p>Det gøres ved at lade en tredjemand udviske lighederne ved at sørge for, at forskerne, der bliver vurderet af de samme ’peer reviewers,’ ikke umiddelbart har noget med hinanden at gøre ellers. Og det er tilsyneladende sket denne gang, hvor BioMed Central har fundet eksempler på manipulationer, udført af agenturet, som har tilbudt sproghjælp til ikke-engelsktalende forfattere.</p>
			<p>Nu handler det så om at finde ud af, om forfatterne har anet uråd eller ej. Men BioMed Central siger selv, at der er tale om få dovne eller grådige typer, og at de fleste forskere som regel har et oprigtigt ønske om at få sit arbejde korrekt vurderet af andre.</p>
			<p>Når det alligevel kan lykkes svindlere at omgå systemet, skyldes det i disse tilfælde, at forskerne selv kan foreslå egnede eksperter, der kan vurdere deres artikel og skrive dem online. Og hvis der bliver opgivet en falsk e-mailadresse, der blot leder til en tredjemand, som producerer et falsk peer review, så opstår balladen, hvis redaktøren godkender forfatterens forslag.</p>
			<p>Derfor har både BioMed Central og Plos One nu lukket for den mulighed foreløbig, men regner med at muligheden vender tilbage, da det er en stor hjælp for redaktørerne at få foreslået relevante navne.</p>
			
			<p>Og selv om de fleste af de fundne svindelnumre har kinesiske afsendere, afviser Jigisha Patel, som står for forskningsintegriteten hos BioMed Central, at kalde dette for et ’kinesisk problem’.</p>
			<p>»Vi ser masser af robust forskning fra Kina. Vi ser dette som et bredere problem for, hvordan forskere bliver vurderet,« siger han ifølge Washington Post.</p>
			<p>Kollega Elizabeth Moylan fra samme afdeling hos BioMed Central <a href="http://blogs.biomedcentral.com/bmcblog/2015/03/26/manipulation-peer-review/">understreger desuden</a>, at forskerne må stå sammen og holde op med at lægge pres på hinanden til at få udgivet forskningsmateriale så hurtigt som muligt.</p>
			<p>Se listen over de tilbagetrukne artikler <a href="http://www.biomedcentral.com/search/results?drpField1=&amp;txtSearch1=&amp;drpPhrase1=&amp;drpField2=[TI]&amp;txtSearch2=retraction&amp;drpPhrase2=&amp;drpField3=[AU]&amp;txtSearch3=&amp;drpPhrase3=&amp;drpField4=&amp;txtSearch4=&amp;drpPhrase4=&amp;excludeField1=&amp;excludeSearchText1=&amp;excludePhrase1=&amp;drpAddedInLast=7&amp;drpFromDate=&amp;drpToDate=&amp;drpOrderBy=by+date&amp;itemsPerPage=100&amp;portal_id=9001&amp;search-button=Search">her</a>, hvor de første 41 tilfælde er kommet på.</p>
		</section>
		  </div></body></html>
