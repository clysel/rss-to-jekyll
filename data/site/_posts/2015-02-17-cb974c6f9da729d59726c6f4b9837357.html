---
layout:     post
title: 	    "Bayerns stjerner tæmmet af hårdt kæmpende Shakhtar"
post_author:	    
post_date:	    Tue, 17 Feb 2015 22:43:33 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2551034/bayerns-stjerner-taemmet-af-haardt-kaempende-shakhtar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Første møde nogensinde mellem Shakhtar Donetsk og Bayern München blev ikke en 
minderig oplevelse på en iskold aften i Lviv. Det sluttede 0-0, og kampen 
løftede sig aldrig til at blive rigtig intensiv eller velspillet. 
</p><p>
Det tyske storhold mødte frem med selvtilliden i orden efter 8-0 i den 
hjemlige liga over stakkels HSV, og som ventet satte Guardiolas mandskab sig 
på spillet fra start. Bayerns opstilling var meget offensiv og kunne tyde 
på, at holdet ville forsøge at ryste sin modstander fra start. 
</p><p>
Det var lige ved at lykkes, da Arjen Robben efter et par minutter fandt 
Schweinsteiger i Shakhtars felt, men afslutningen manglede præcision. 
</p><p><b>Srna meget tydelig</b></p><p>
Det store fysiske og spillemæssige overtag til Bayern gav ikke umiddelbart 
udbytte foran mål, og temperamenterne gnistrede på Arena Lviv, hvor ikke 
mindst Olexandr Kucher og Jerome Boateng spillede med musklerne. 
</p><p>
Shakhtar, der på grund af de voldsomme uroligheder i det østlige Ukraine 
spillede godt 1.200 km fra sin normale hjemmebane Donbass Arena, optrådte 
efter omstændigheder taktisk klogt og forsøgte især at afskærme og lukke ned 
på tyskernes farlige kanter med Franck Ribéry og Robben. Til gengæld kom 
værterne ikke frem til ret meget på modstandernes banehalvdel. 
</p><p><b class="ext-link">OPTIMISME:</b><a class="embeddedlink" href="http://politiken.dk/sport/fodbold/championsleague/ECE2550006/shakhtar-det-giver-ingen-mening-at-vaere-bange/">Shakhtar: Det giver ingen mening at 
være bange</a></p><p>
Derfor var det også svært at forestille sig, at det ukrainske hold for anden 
gang skulle kunne spille sig frem til kvartfinalerne, selv om man i 69-årige 
rumænske Mircea Lucescu har en virkelig dygtig mand i trænerfaget. 
</p><p>
Det lykkedes i sæsonen 2010-11, hvor det endte med en øretæve mod Barcelona. 
Øretæver kan det også blive til i returkampen 11. marts i München, men 
Shakhtar viste med spillere som f.eks. Taison og Texeira, at de kan udføre 
hurtige og giftige omstillinger. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/fodbold/championsleague/ECE2548774/holdet-der-flytter-konstant-saetter-sin-lid-til-mesterligaens-topscorer/">Holdet, der flytter konstant, 
sætter sin lid til mesterligaens topscorer</a></p><p>
Efter godt en times spil lignede det en vending af opgøret, da Alonso for 
anden gang dummede sig med en dårligt timet tackling og derfor måtte forlade 
banen. Guardiola kunne pludselig være tilfreds med uafgjort - selv om han 
nok inderst inde stadig håbede på mere. 
</p><p>
Bayern havde også fortsat bolden meget, men holdet spillede ikke en stor kamp, 
og Robben-Ribéry kom ikke frem til nærgående afslutninger. 
</p><p class=" bl-elem">
Slutfasen viste Shakhtar som et hold, der var lidt for tilfreds med ikke at 
tabe til favoritten. En større offensiv kunne måske have givet gevinst. En 
taktisk succes var det for opgørets underdog, men der skal mere til i 
München. 
</p>	
</div>
</div></body></html>
