---
layout:     post
title: 	    "Odsherreds borgmester får åndenød af lokale iværksætteres tempo"
post_author:	    
post_date:	    Fri, 13 Mar 2015 10:41:22 +0100
post_site:	    politiken.dk 
post_link:	    http://politiken.dk/oekonomi/bolig/ECE2583986/odsherreds-borgmester-faar-aandenoed-af-lokale-ivaerksaetteres-tempo/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De seneste tre år har det lille landsbysamfund Egebjerg givet Odsherreds 
borgmester Thomas Adelskov (S) åndenød. Byrådet har ganske enkelt svært ved 
at følge med i de mange iværksætteridéer, som de lokale ildsjæle ønsker 
kommunal opbakning til. 
</p><div class="art-quote article-box">
<p class="quote"/>
<blockquote>
<p class="quote-txt">
Egebjerg er blevet en drivkraft, som de andre lokalsamfund i Odsherred kigger 
på og tænker: Det kan vi også
</p>
<p class="sender">
Thomas Adelskov, borgmester i Odsherred (S) 
</p>
</blockquote>
</div><p/><p>
»Vi halsede i lang tid bagefter for at være med og understøtte de mange ideer 
i Egebjerg. Det gik stærkt, og de lokale synes måske, at der er for meget 
bureaukrati i kommunen. Men det er kun fint. Endelig lidt utålmodighed. 
Egebjerg er blevet en drivkraft, som de andre lokalsamfund i Odsherred 
kigger på og tænker: Det kan vi også. På den måde er der kommet positiv 
konkurrence mellem vores lokalsamfund«, siger Thomas Adelskov. 
</p><h3>
Iværksætterhus 
</h3><p>
I november sidste år åbnede de lokale borgere i Egebjerg et iværksætterhus med 
mødelokaler, konferencefaciliteter, stærk internetforbindelse og 21 
kontorarbejdspladser. Foreløbig er halvdelen af pladserne optaget af lokale 
iværksættere. Borgernes eget andelsselskab Egebjerg Landsbyvirksomhed driver 
huset i en periode på foreløbig to år i en partnerskabsaftale med Odsherred 
Kommune, som ejer ejendommen. 
</p><p>
»Man kunne spørge, hvorfor vi ikke støttede et iværksætterhus i Nykøbing eller 
Asnæs, hvor der er mange flere virksomheder og mennesker? Men det er for at 
understøtte den energi, der er i Egebjerg«, siger Thomas Adelskov. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2582601/landsbyerne-blomstrer-naar-byboerne-kommer/">Landsbyerne blomstrer, når 
byboerne kommer</a></p><p>
Egebjerg Landsbyvirksomhed skal også skaffe økonomisk opbakning til 
iværksættere. 
</p><p>
»Vi kan ikke få banker og realkreditinstutter til at låne iværksættere penge, 
så hvordan gør vi det? Jo, det gør vi ved at skabe et iværksættermiljø, og 
Egebjerg har stiftet et andelsselskab, som skal rejse risikovillig kapital 
til nye iværksættere«, fremhæver borgmesteren. 
</p><h3>
Har vendt udviklingen 
</h3><p>
I lang tid har fortællingen om udkantskommuner som Odsherred været præget af 
udflytning, tomme huse og lukkede butikker. Odsherred har også været sendt 
til tælling og var i nogle år frem til 2012 under økonomisk administration. 
</p><p>
Men siden er det begyndt at gå fremad. Mens andre udkantskommuner stadig 
kæmper med faldende befolkningstal, har Odsherred de seneste to år formået 
at tiltrække nye borgere, så der 1. januar 2015 boede 32.665 i kommunen. En 
del er pensionister, som flytter permanent i deres sommerhus, men kommunen 
har også iværksat en erhvervsplan, der skal promovere iværksættere i 
området. 
</p><p>
Målet er, at der om tre år er 500 flere job i kommunen, så det samlede antal 
arbejdspladser kommer op på 11.872. Det skal være med til at sørge for, at 
andelen af 18-årige på kontanthjælp falder fra 21 procent til 15 procent i 
2018. 
</p><div class="art-fakta article-box">
<h4 class="">
Serie</h4>
<h5>
Det delte land</h5>
<p class="fakta-body" data-buildingblock="embedded_factboxlink">
Boligfesten er i gang i København og andre store byer. Imens står huspriserne 
i stampe ude på landet, og mange flytter væk. Men ikke alle har givet op. 
Politiken undersøger ugen igennem det skæve Danmark med udgangspunkt i 
København - og Odsherred, der mod alle odds har skabt en positiv udvikling i 
det nordvestlige hjørne af Sjælland. 
</p>
</div><p/><p>
Thomas Adelskov erkender, at flere job er den største udfordring for kommunen. 
Siden 2008 har Odsherred mistet omkring 10 procent af arbejdspladserne. 
</p><p>
»Vi har tabt en del industriarbejdspladser i løbet af 2014. Blandt andet måtte 
en virksomhed, der fremstillede inventar til svinestalde, lukke, så vi 
mistede omkring 50 arbejdspladser. Det betød en del lokalt. Men ellers har 
vi rigtig mange mindre håndværksfirmaer i området«, siger han. 
</p><h3>
Panel skal rådgive iværksættere 
</h3><p>
Egebjerg Landsbyvirksomhed er gået utraditionelle veje for at skabe en større 
iværksætterkultur i området. Efter nytår annoncerede huset efter folk, der 
går og tumler med en ide, som de gerne vil udvikle – og som måske kunne være 
basis for en virksomhed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2583979/ildsjaele-har-skabt-nyt-liv-med-faelles-virksomhed-i-odsherred/">Ildsjæle har skabt nyt liv med 
fælles virksomhed i Odsherred </a></p><p>
De blev tilbudt kvit frit sparring og rådgivning fra en række erfarne og 
professionelle erhvervsfolk og få chancen for at blive tildelt tre måneders 
gratis kontorplads i Iværksætterhuset i Egebjerg sponseret af det lokale 
pengeinstitut Dragsholm Sparekasse. 
</p><p>
»Mange iværksættere er folk, der sidder hjemme ved køkkenbordet eller 
skrivebordet, og det kan være en ensom tilværelse. De mangler nogen at 
diskutere deres tanker og ideer med«, fortæller Robert Ibsen, der er formand 
for rådgivningspanelet på otte erhvervsfolk med vidt forskellige erfaringer. 
</p><h3>
Mangler oversigt over iværksættere 
</h3><p>
Robert Ibsen er studielektor på CBS i København og ledelses- og 
udviklingskonsulent. Ideen er, at panelet to til fire gange om året tilbyder 
en aften med dialog og råd til kommende iværksættere. På længere sigt håber 
Robert Ibsen, at panelet med tiden kan få karakter af et mentorkorps. 
</p><p>
Ifølge Robert Ibsen er et af flere problemer med at komme i kontakt med egnens 
iværksættere, at der ikke findes egentlige oversigter over, hvem af 
kommunens virksomheder og personer, som er i en opstartsfase som 
iværksættere. Mange iværksættere lader til at færdes primært 'under radaren' 
- og det har vist sig, at det er mere virkningsfuldt at sprede budskaberne 
via mund-til-mund og diverse netværk. Netop derfor opfordrer panelet 
iværksættere i Odsherred Kommune til at komme frem med deres ideer. 
</p><p>
Interessen har allerede vist sig at være langt større, end Robert Ibsen havde 
forventet. Det første møde med seks iværksættere løb af stablen i slutningen 
af februar, og det næste er planlagt til maj. 
</p><p>
Det første projekt med særligt potentiale er allerede blevet udvalgt og 
tildelt sponsoratet med de tre måneders husleje i Iværksætterhuset. To 
lokale unge, Nicolai Kristensen og Tobias Larsen, har udviklet en mobil 
parkour bane, som de er ved at få sat i produktion og derefter skal 
markedsføre. 
</p><h3>
Arbejde hjemmefra 
</h3><p>
Udover nye job handler det også om at skabe bedre arbejdsbetingelser for de 
mange pendlere, som bor i Odsherred. Næsten 4.900 borgere i kommunen pendler 
dagligt til især Holbæk, Roskilde og København. Men udfordringen er 
afstandene. Den gennemsnitlige pendlerafstand fra Odsherred Kommune er 26,2 
kilometer mod 20,1 kilometer på landsplan. 
</p><p>
Derfor handler det om at give pendlerne mulighed for at arbejde hjemmefra på 
deres computer en eller flere dage om ugen. Det kræver stærke 
internetforbindelser. Både med mobilmaster og kabler. 
</p><p class=" bl-elem">
Her kommer iværksætterhuset i Egebjerg også ind i billedet, fordi det også er 
muligt at leje sig ind på et kontor en eller flere dage om ugen og bruge 
faciliteterne og kabelforbindelsen. 
</p>	
</div>
</div></body></html>
