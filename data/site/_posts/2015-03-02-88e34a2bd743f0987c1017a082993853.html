---
layout:     post
title: 	    "Vildfugle på træk satte et fængslende punktum på Frost Festival"
post_author:	    
post_date:	    Mon, 02 Mar 2015 21:10:19 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2570641/vildfugle-paa-traek-satte-et-faengslende-punktum-paa-frost-festival/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Wildbirds &amp; Peacedrums</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div><p>
Zoologisk Museum. Søndag.
</p></div>
</div><p>
Vi stod på bunden af et forhistorisk hav, da den svenske duo Wildbirds &amp; 
Peacedrums rundede årets Frost Festival af på Zoologisk Museum. 
</p><p>
Under hængende knogler af forhistoriske hvaldyr og mellem skeletter havde 
Mariam Wallentin og Andreas Werliin placeret deres sindrigt opsatte 
trommeudstyr. 
</p><p>
Med publikum i en halvcirkel rundt om dem gav det svenske ægtepar en ruskende 
vild koncert, mens den danske lysdesigner Jakob Kvist med boblende og 
drivende blågrønne lysflader løftede hele seancen over i en anden drømmende 
verden af fjern fortid. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/ECE1903608/utaemmet-svensk-sangfugl-viser-sin-poppede-side/">Utæmmet svensk sangfugl viser 
sin poppede side</a></p><p>
Det er den slags øjeblikke, der adskiller Frost fra andre festivaler. Og for 
5. år i træk har festivalen skabt et anderledes musikalsk rum i den ellers 
vinterblege februar. 
</p><p>
Der har været mange udsolgte koncerter – også med ukendte navne, hvilket 
viser, at festivalen har etableret sin identitet i en grad, så den også kan 
spille kurator ud i den alternative musiks mange krinkelkroge. 
</p><p class="art-ext-other">

</p><p/><p>
Men det helt særlige ved Frost er, igen i år, festivalens evne til at åbne 
København på ny. At finde særlige steder og forvandle dem til unikke 
koncertrum. 
</p><p>
Koncertkirken på Nørrebro er blevet deres faste holdepunkt, men i år har Dome 
of Visions lyst op nede ved kanalen, og den intime koncertrække 
’Frost:Bites’ har både været hjemme i privaten hos folk og fundet sted i en 
cykelkælder. 
</p><h3>
Storslået forvandling 
</h3><p>
Derfor var det også passende, at de søndag aften sluttede af med en storslået 
forvandling af Zoologisk Museum. Der var trukket farvet film for montrernes 
glas og lavet lydkollager til hvalerne, og i midten af det store rum hamrede 
Mariam Wallentin og Andreas Werliin en nutidig og dyb menneskelig urkraft 
ind i brystkassen på publikum. 
</p><p>
De mødte hinanden under musik- og dramastudierne i Göteborg, sangerinden med 
den kraftfulde stemme og trommeslageren med rastløst mange veje rundt i 
rytmerne. 
</p><p>
I 2007 dannede de Wildbirds &amp; Peacedrums og dermed et rudimentært univers 
for ramsaltede sange og rå rytmer. Siden har de også været en del af Fire! 
Orchestra, og har Wallentin udgivet sig for Mariam the Believer.
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00917/wild-1_917631y.jpg" alt="" border="0"/><span class="caption"><span class="f-img-caption">Fotograf: 
</span>Finn Frandsen</span></span></p><p>
Men sammen tager de stadig udgangspunkt i forbindelsen mellem sang og 
trommesæt. En forbindelse, der normalt er mere spartansk og medrivende end 
melodisk og finpudset. 
</p><p>
Men på deres 4. og seneste album, ’Rhythm’ fra sidste år, vævede de faktisk en 
sølvtråd af sangskrivning i det ellers stærkt ekspressive univers af 
fragmenter af rock, jazz, folk og samba. 
</p><h3>
På bristepunktet
</h3><p>
Under det hvælvede træloft på Zoologisk Museum fik vi begge sider af Wildbirds &amp; 
Peacedrums. 
</p><p>
De åbnede med den frenetisk primitive ’Mind Blues’, hvor Wallentin satte sin 
stemme i selvsving med loops og som en spætte hakkede ordene »I will never 
know ...« ind i Werliins synkoperede beat af tunge drøn fra stortrommen og 
pludselige indfald på små jernskiver og andet tingeltangel, der hang på 
stativer rundt om ham. 
</p><p>
Men inden den intense koncert var forbi, havde de ikke kun spændt den 
polyrytmiske bue til bristepunktet, men også ladet en lille bølge af enkel 
countrysang – endda med liret r’n’b-fraseringer – skylle gennem det 
forhistoriske akvarium, mens trommestikker og samples tog en puster. 
</p><p>
Mariam Wallentin har en stemme, der gror vildt i hendes krop. Det ene øjeblik 
trækker hun vod gennem bluesrødderne med en klang af Nina Simone, det næste 
skriger hun i små stød og knæk som Björk. Og indimellem har hun samme 
snerrende aggressivitet som den unge og vrede Patti Smith. Store 
pejlemærker, men Wallentin <i>er </i>usædvanlig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2568522/kraftwerk-var-maegtige-og-skroebelige-i-to-af-deres-otte-albumkoncerter/">Kraftwerk var mægtige og 
skrøbelige i to af deres otte albumkoncerter</a></p><p>
Bag trommerne er Andreas Werliin mere mekanisk og stram i det. Han finder det 
guddommelige groove i enkelte passager, men lever i høj grad af skift mellem 
forskellige energiniveauer. Og ikke mindst af det dynamiske modspil fra 
Wallentin. 
</p><p>
Som ægtepar er det en voldsom dialog, de har kørende. Det ene øjeblik vender 
hun ryggen til ham med et »loving is not easy, living is not easy«, hendes 
sang er separat og fanget i hans rytmiske labyrint. Det næste foregår der 
noget næsten privat mellem hendes støn og hans små drumpads-signaler, før de 
forsones i hendes: »I am lost without you«. 
</p><p class=" bl-elem">
Et nervesitrende og fængslende spændingsforhold, der dog blev forløst i det 
ene vulkanudbrud efter det andet, så vi efter en forrygende time til sidst 
kunne stige op til overfladen i nutiden og få luft igen. 
</p>	
</div>
</div></body></html>
