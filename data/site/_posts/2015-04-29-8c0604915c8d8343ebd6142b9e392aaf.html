---
layout:     post
title: 	    "Sikkerhedsfirmaer advarer om ny trend: Printere og routere bruges i DDoS-angreb"
post_author:	    Martin Bernth
post_date:	    Wed, 29 Apr 2015 07:08:00 +0000
post_site:	    www.version2.dk 
post_link:	    http://www.version2.dk/artikel/sikkerhedsfirmaer-advarer-om-ny-trend-printere-og-routere-bruges-i-ddos-angreb-162247?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Det kinesiske sikkerhedsfirma NSFocus, der specialiserer sig i at sælge anti-DDoS-software til virksomheder har netop udgivet en ny rapport, hvori det advarer mod en stigende trend blandt hackere, der overtager internetopkoblede printere og routere, som bruges instrumentelt i store DDoS-angreb. <a href="http://www.technologyreview.com/news/537031/the-hackers-new-weapons-routers-and-printers/">Det skriver Technology Review.</a></p>

<p>I rapporten fremgår det således, at omkring 30 procent af trafikken under de store DDoS-angreb i december sidste år mod Sonys og Microsofts spilnetværk kom fra malware-inficerede routere og netværksprintere.</p>



<p>Ved netværksrouterne går hackernes malware tilsyneladende bevidst efter routere, der endnu har default-passwords, mens netværksprinterne udnyttes ved at omdirigere trafikken via SSDP-protokollen, som enhederne eksempelvis bruger til at sende vedligholdelsesbeskeder til producenten.</p>

<p>NSFocus har ifølge rapporten brugt to dage på at gennemtrawle internettet for at danne sig et overblik over omfanget af potentielle enheder, der kan udnyttes af hackere, og fandt syv millioner enheder, der kunne anvendes til angreb som det på Microsoft og Sony.</p>

<p>Det får eksperterne fra det finske sikkerhedsfirma F-Secure til at bakke op om kinesernes advarsel. Bekymringen går på, at antallet af internetopkoblede enheder blot forventes at eksplodere i takt med udbygningen af internet-of-things.</p>
  </section>

      </div></body></html>
