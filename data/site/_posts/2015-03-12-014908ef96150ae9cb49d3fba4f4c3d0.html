---
layout:     post
title: 	    "Rundspørge: Genbrug af varme vil gøre det attraktivt at placere datacentre i Danmark"
post_author:	    Christian Loiborg
post_date:	    Thu, 12 Mar 2015 09:14:51 +0000
post_site:	    www.version2.dk 
post_link:	    http://www.version2.dk/artikel/rundspoerge-genbrug-af-varme-vil-goere-det-attraktivt-placere-datacentre-i-danmark-96774?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>En løsning på genbrug af overskudsvarme fra datacentre vil gøre det mere attraktivt at placere datacentre i Danmark. Det mener syv ud af ti deltagere på Version2 Datacenter-konferencen. Rundspørgen er foretaget blandt it-chefer og specialister med tilknytning til datacenterbranchen.</p>

<p>Se resultatet af rundspørgen her:
   <a title="View Datacenter 2015 rundspørge on Scribd" href="https://www.scribd.com/doc/258470097/Datacenter-2015-rundsp%C3%B8rge">Datacenter 2015 rundspørge</a></p>



<p>Ni procent af de adspurgte mener dog,at det ikke vil gøre det mere attraktivt, mens 21 procent er i tvivl.</p>

<p>Debatten er opstået på baggrund af Apples varslede indtog i det danske, nærmere betegnet Viborg - eller iBorg, som byen blev kaldt på det sociale medier. Tech-giganten har nemlig planer om at genanvende overskudsvarme. Og allerede nu gør DTU Risø det med universitetets supercomputer, der i øvrigt er blandt verdens 100 kraftigste.</p>

<p>Der er al mulig grund til at genanvende overskudsvarmen fra datacentre. Ifølge Energistyrelsen bruger én enkelt server mellem 2.000 og 4.000 kWh el om året - svarende til en gennemsnitlig dansk families årlige forbrug i en lejlighed eller et parcelhus. Og den mængde el genererer en del varme.</p>

<p>Overskudsvarmen fra servere har ifølge Energistyrelsen ofte en temperatur på omkring 35 grader. Når den varme bruges til at opvarme bygningen med kaldes det varmegenvinding. Ifølge Energistyrelsen er økonomien i varmegenvinding god, og tilbagebetalingstiden ligger mellem tre og fem år.</p>

<p>For DTU’s Risø Campus skal den i alt 3.500 kvadratmeter store serverpark levere overskudsvarme til resten af campus. I første omgang regner man med at det kan dække hele varmeforbruget i fire af årets måneder, og efterhånden som supercomputeren udbygges, vil til sidst hele campusforbruget kunne dækkes, og varmen vil kunne føres videre ud i fjernvarmenettet.</p>



<p><a href="http://sparenergi.dk/sites/forbruger.dk/files/serverrumsvejledning_-_02-2014.pdf">Energistyrelsen har frigivet en vejledning</a>, der lover en halvering af elforbruget i serverrum ved hjælp af en række metoder.</p>

<p>Samlet var der 81 besvarelser på undersøgelsen blandt deltagerne på konferencen. Undersøgelsen er gennemført at Version2 og Frontal i samarbejde med Mediehuset Ingeniørens analyseafdeling.</p>

<p><strong>Følg <a href="http://www.version2.dk/datacenter2015-liveblog">liveblog</a> fra Version2's Datacenter-konference i dag</strong>.</p>
  </section></div></body></html>
