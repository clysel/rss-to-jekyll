---
layout:     post
title: 	    "Tillykke med prisen: Kabelfar og hans park vinder årets sted i byen"
post_author:	    
post_date:	    Fri, 20 Mar 2015 13:36:59 +0100
post_site:	    politiken.dk 
post_link:	    http://politiken.dk/ibyen/ibyenprisen/ECE2596299/tillykke-med-prisen-kabelfar-og-hans-park-vinder-aarets-sted-i-byen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p id="ib-2686"/><p/><p>
Hvor fanden er Copenhagen Cable Park? Jeg cykler rundt. In the middle of 
nowhere, ingen vejskilte her. Forbi en bistro, som selvfølgelig er et 
pølseskur. Gravkøer gør sig til mellem sten, grus og asfalt, skraldebiler 
kører mod havnen, havets dufte renser lugtesansen med en frisk forårsbrise, 
kører forbi en art makrelfabrik, kolonihavehuse står på rækker ned ad en å 
omgivet af træer og ukrudt. Langt bag mig kan man skimte indre bys mange 
tårne. 
</p><div class="art-fakta article-box">
<h4 class="">
De har vundet Ibyen-prisen</h4>

</div><p/><p>
Og hvad er Copenhagen Cable Park i grunden? En indhegning omkranser en jeep, 
sand, en skatebane. Træder ind mellem sorte træhuse og brune træbrædder, der 
leder mod strand, kabler og havudsigt. 
</p><p>
Her sidder Peter Bloch på langs med sine cowboyoveralls, solbrun som om årets 
første forårdag allerede har sejret, hvid maling på hænderne. 
</p><p>
»Velkommen. Vil du ik’ ha en kop kaffe? Så fikser jeg lige en«. 
</p><p>
Det vil jeg sgu gerne. Han er ren gør det selv med københavner-accent. Jeg har 
aldrig været her, så han forklarer mig, at det er stedet for øvede surfere, 
vandskiglade drengerøve og bedstemødre, der ser på 23-årige six-pences, mens 
de drikker kaffe i solen. 
</p><p><b class="ext-link">LÆS OGSÅ</b><a class=" bl-elem" href="http://politiken.dk/ibyen/byliv/cafeanmeldelser/ECE519008/cable-parkens-surferfrikadeller-savner-det-sidste-pift/">Cable 
Parkens surferfrikadeller savner det sidste pift</a></p><p>
»Sådan helt low key. Vi bilder ikke folk ind, at vi er noget, vi ikke er. Her 
er ikke så meget pjat. Når man gerne vil have, folk kommer og bliver ved med 
at komme, skal man ikke spille smart«. 
</p><h3>
Hjælp til de udstødte 
</h3><p>
Stedet bliver kørt af folk, der vil arbejde med surfing fra bunden. Ifølge 
Peter Bloch er organisationer som DBU alt for elitære. Det vil han gerne 
undgå. Derfor finder man både mesteren og nybegynderen. Her skal være 
folkeligt, rart at være. 
</p><p>
»Off the record. Vi taler ikke meget om det, men vi hjælper ret mange her. 
Unge med problemer, flygtningebørn nede fra Kongelunden og folk med misbrug. 
Du ved, gadedrenge der er vant til, at stikker man snuden frem, får man en 
på hovedet. Det gør man ikke her, vi dømmer dem ikke, men viser dem, hvor 
nemt det er at surfe og fortæller dem, at det kan de sgu godt finde ud af«. 
</p><p>
Peter eller Kabelfar, som han bliver kaldt, er gammel nok til at huske, at 
windsurfing kom til Danmark i slut-70erne. Gammel nok til at have en søn, 
der er professionel kitesurfer. Og iderig nok til at få ideen om en 
kabelpark i udkanten af Københavns havn. Det er noget med, at kablerne kan 
give de samme øvelser, som hvis der er vind, fortæller han. 
</p><h3>
Historisk udsigt 
</h3><p>
Vi går udad mod tangen, ud på molen. Før i tiden var her fyldt med meterhøje 
tjørnebuske og dunhammer. Fuldstændig tildækket. Området var glemt af 
folket, opgivet af kommunen. Et perfekt sted til surfing. Tilladelsen blev 
hentet hjem. 
</p><p>
»Vi skylder By &amp; Havn en stor tak for, at det her kunne lade sig 
gøre«, siger Peter Bloch. 
</p><p>
Havet står frit for. Her er udsigt til talrige hvide siloer, der har stået 
tomme, siden de blev tømt for Nordsøolie tilbage i 1973, her er udsigt til 
en tidligere søbefæstning, der sammen med Flakfortet og Middelgrunden skulle 
forhindre fjendernes flåder i at trænge ind. 
</p><p>
Det hele giver stemning. Man er lidt væk fra det hele. Snart åbner Bjarke 
Ingels skibakke i nærheden, der er også go-karts og en motorbåd-klub, 
Refshaleøen byder i forvejen på klatring og musik. Nok til at fylde et 
ødeland. 
</p><p class=" bl-elem"><b class="ext-link">SE TV:</b><a class="embeddedlink" href="http://politiken.dk/tv/kultur/ECE2584180/ibyen-prisen-aarets-spisested-er-kadeau/">Ibyen-prisen: Årets Spisested er Kadeau</a></p><p class="art-ext-other">

</p>	
</div>
</div></body></html>
