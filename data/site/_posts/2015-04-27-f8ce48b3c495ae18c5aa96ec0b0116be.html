---
layout:     post
title: 	    "Fem sjove indstillinger: Knaldperler under toiletbræt og jern i næsen"
post_author:	    
post_date:	    Mon, 27 Apr 2015 10:49:50 +0200
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2611520/fem-sjove-indstillinger-knaldperler-under-toiletbraet-og-jern-i-naesen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>

<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
Mange af de lærere, der i år er indstillet til Politikens Undervisningspris, 
er »mega nice«, »mega awesome« og »mega sjove«. 
</p><p>
I hvert fald hvis man skal tro de til tider meget humoristiske beskrivelser og 
pudsige anekdoter om dem. 
</p><p>
En elev fra Kirkebakkeskolen i Vejle fortæller for eksempel, hvordan hendes 
lærer, Signe Marie Holm Christensen, ofte træder ind i klasselokalet med en 
uhyre kæk bemærkning: 
</p><p>
»Godmorgen små mongoler«, skriver Caroline Henning og tilføjer, at det bliver 
sagt med et »kæmpe smil«, og at alle ved, at læreren mener det kærligt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/ECE2602057/1956-har-indstillet-en-laerer-til-pris/">1.956 har indstillet en lærer 
til pris</a></p><p>
Og generelt er det ofte lærernes sjove kommentarer, der sætter sig fast i både 
elevers og forældres hukommelse. 
</p><p>
På Herlev Privatskole er Lonni Karlsson for eksempel altid klar med en frisk 
kommentar til sine elever: 
</p><p>
»Jeg knuselsker dig, men hvis du ikke opfører dig ordentligt, river jeg 
hovedet af dig«, skriver en forældre, der gengiver et barns historie om 
matematiklæreren. 
</p><h3>
Randomgenerator 
</h3><p>
Men de sjove beskrivelser går i lige så høj grad på konkrete ting, som lærerne 
gør i undervisningen. Som beskrivelsen af Amdi Hansen, der er indstillet af 
eleven Marie Galløe fra Søndersøskolen i Værløse: 
</p><p>
»Han kan sit <i>shit</i>. Vi tror, at Amdi er den klogeste mand i verden, 
fordi han kan svare på alle spørgsmål«, skriver hun blandt andet. 
</p><p>
Hun fortæller også, at læreren har lavet en »randomgenerator« i klassen, så 
eleverne er under ekstra pres til at forberede sig grundigt til timerne. Når 
de afslutter et emne bliver to tilfældige nemlig valgt til at fremlægge for 
klassen, hvad de har lært. 
</p><p>
I den knap så konkrete ende af beskrivelserne er en tidligere elev, David 
Huynh, på VUC Fyn i Odense, og han mener, at underviseren Peter Duvé 
Andreassen bør vinde Politikens Undervisningspris, fordi han har »jern i 
næsen« og »fødderne dybt plantet i jorden, og ved til hver en tid, hvor han 
står, og hvor han er«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/undervisningsprisen_940px/ECE2581601/her-er-alle-de-indstillede-laerere/">Her er alle de indstillede 
lærere</a></p><p>
Lærerne går i ny og næ også et skridt videre end kun at bruge humor i 
forbindelse med deres fag. 
</p><p>
Det er for eksempel ikke kun tal og bogstaver, børnehaveklassebørn på 
Stokkebækskolen i Gudme lærer om. Her viser Niels Westergaard nemlig sine 
elever, hvordan man driller på en sød måde ved for eksempel at lægge 
knaldperler under toiletbræt på personalets wc'er, skriver kollegaen Lene 
Sørensen. 
</p><p class=" bl-elem">
Blandt de rekordmange indstillinger med vidt forskellige begrundelser har to 
ekspertpaneler fundet nominerede inden for de tre kategorier: grundskole, 
gymnasiale uddannelser og erhvervsuddannelser. Vinderne afslrøes på tirsdag. 
</p>	
</div>

</div></body></html>
