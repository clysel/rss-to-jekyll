---
layout:     post
title: 	    "Syriens præsident: De farligste IS-ledere i vores region er fra Skandinavien"
post_author:	    
post_date:	    Fri, 17 Apr 2015 11:47:24 +0200
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2631782/syriens-praesident-de-farligste-is-ledere-i-vores-region-er-fra-skandinavien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif. 
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak. 
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>. 
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak. 
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/>
</p>

</div>
</div>
<p>
Den syriske præsident, Bashar al-Assad, mener, at jihadister fra Nordeuropa 
udgør de stærkeste skikkelser i Islamisk Stat. 
</p><p>
Terrororganisationen Islamisk Stat består af mænd fra hele verden. Men ifølge 
Bashar al-Assad kommer dens ledere fra Skandinavien og ikke fra Syrien eller 
Irak, hvor bevægelsen hærgrer. 
</p><p>
Det hævder han i et opsigtsvækkende interview med den svenske avis <a href="http://www.expressen.se/nyheter/mote-med-al-assad/sv/">Expressen</a>. </p><p>
»Uanset om du ser Sverige som en del af Europa eller den skandinaviske gruppe 
af EU-lande, bør man være opmærksom på, at de farligste ledere af Islamisk 
Stat i vores region er skandinaver. Det er fakta. Det er de informationer, 
vi har«, siger han til Expressen. 
</p><p><b class="ext-link">KOMMISSÆRS SKØN </b><a class="embeddedlink" href="http://politiken.dk/udland/fokus_int/fokus_IS/ECE2625656/kommissaers-skoen-5000-eu-jihadister-er-rejst-til-syrien/">5.000 EU-jihadister er 
rejst til Syrien</a></p><p>
Mange tusinde mennesker er blevet dræbt i det verserende blodbad, som 
terrorbevægelsen Islamisk Stat har sat i gang, og flere millioner er på 
flugt. 
</p><p>
Bevægelsen hærgrer især i Syrien og Irak, hvorfra de flere gange har 
offentliggjort både dødslister og videoer af henrettelser. 
</p><p>
Det har drevet flere tusinde mennesker på flugt, og mens Syriens præsident 
roser Sverige for at have taget imod en stor andel af disse flygtninge, 
advarer han samtidig om terrortruslen mod Sverige og resten af Europa. 
</p><p>
»Så længe terrorismen vokser i forskellige europæiske lande, er Sverige ikke 
sikkert. Så længe Europas baggård, især Middelhavet og det nordlige Afrika, 
er kaotisk og fuld af terrorster, er Europa ikke sikkert«, siger han til 
Expressen og fortsætter: 
</p><p>
»Det, vi så i Frankrig på Charlie Hebdo, selvmordsforsøget i København, i 
London, for ti år siden i Spanien... Det er toppen af isbjerget. Terrorismen 
er et stort bjerg. Det er ikke isolerede begivenheder«. 
</p><p><b>Voksende terrorbevægelse</b></p><p>
Belgien, Danmark, Sverige, Kosovo og Frankrig hører til de lande, der 
forholdsmæssigt har den største andel af personer, der drager til udlandet 
for at tilslutte sig Islamisk Stat eller en anden militant bevægelse, 
skriver Ritzau. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/">Få styr på Islamisk Stat: Det begyndte 
med de to tårne ..</a></p><p>
Terrorbevægelsen kontrollerer i dag et enormt territorium, der breder sig i 
Syrien og Irak, i bevægelsens forsøg på at opbygge en stat baseret på 
islamiske principper. 
</p><p>
Og Syriens præsident er ikke i tvivl om, hvordan fremtiden ser ud i forhold 
til den drabelige terrorbevægelse. 
</p><p>
»Hvis vi taler på kort sigt, har IS ingen fremtid. Men i en overgangsperiode, 
i det lange løb, når de har indoktrineret hjerter og sind hos mennesker, 
især unge og børn, så er der kun én fremtid for dette område: en Al Qaeda 
fremtid, hvilket er ISIS, al-Nusra og Det Muslimske Broderskab. Og det vil 
være i din baghave, Europas baggård«, siger han. 
</p><p class=" bl-elem">
Flere steder i Vesten ses det gerne, at Bashar al-Assad forlader sin post, men 
blandt andet USA har erkendt, at Assad lige nu er det mindste af onderne i 
Syrien, hvor regeringshæren kæmper på flere fronter mod Islamisk Stat og 
andre oprørsgrupper. 
</p>	
</div>

</div></body></html>
