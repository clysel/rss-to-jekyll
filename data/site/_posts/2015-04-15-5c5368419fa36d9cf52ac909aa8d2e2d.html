---
layout:     post
title: 	    "Modig vandbærer sætter favoritter til vægs i WorldTour-generalprøve"
post_author:	    
post_date:	    Wed, 15 Apr 2015 18:45:53 +0200
post_site:	    politiken.dk 
post_link:	    http://politiken.dk/sport/cykling/ECE2629517/modig-vandbaerer-saetter-favoritter-til-vaegs-i-worldtour-generalproeve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Planen på det amerikanske BMC-mandskab inden starten på dagens 203 km lange 
belgiske semiklassiker Brabantse Pijl gik helt klart ud på, at søge at 
bringe holdets hjemmebanefavorit Philippe Gilbert frem til sejr for andet år 
i træk og tredje i alt. 
</p><p>
Da strabadserne var overstået måtte den 33-årige belgiske eksverdensmester 
imidlertid nøjes med at træde op på podiets tredje fornemste trin, men det 
hindrede ikke, at de store smil var fremme både hos Gilbert selv og i 
BMC-lejren i øvrigt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2628731/truende-skyer-haenger-over-danmarks-internationale-status/">Truende skyer hænger over 
Danmarks internationale status</a></p><p>
Øverst oppe tronede nemlig landsmanden og holdkammeraten Ben Hermans, der 
sædvanligvis er henvist til rollen som en af truppens trofaste slidere, men 
med en modig satsning 34 km fra mål tilkæmpede sig karrierens uden 
sammenligning mest meriterende triumf. 
</p><h3>
Effektiv belgisk-australsk samarbejde 
</h3><p>
Kort efter at dagens lange udbrud var elimineret, gik Hermans med i det næste 
fremstød først og fremmest for at varetage holdets interesser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2625863/fransk-politi-aabner-sag-mod-ryttere-efter-bomforcering/">Fransk politi åbner sag mod 
ryttere efter bomforcering</a></p><p>
Den satsning udviklede sig imidlertid på en måde, så den 28-årige belgier 
jublende kunne passere stregen efter den sidste kilometer lange stigning op 
mod målet i Overijse to sekunder foran et andet af de varme bud på succes, 
australieren Michael Matthews (Orica-GreenEdge), der sidste år ligeledes 
blev nr. 2, men dengang altså efter Gilbert. 
</p><p>
Straks, den afgørende offensiv etableredes, bestod den af fem mand, men det 
varede ikke længe, før Hermans og australieren David Tanner (IAM) havde 
skilt sig af med deres tre følgesvende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2625575/to-veteraner-staar-paa-spring-til-at-omstyrte-hierarkiet/">To veteraner står på spring 
til at omstyrte hierarkiet</a></p><p>
Det belgisk-australske samarbejde fungerede glimrende, men forspringet nåede 
aldrig op på meget over et halvt minut, så det var vanskeligt at vurdere 
dets udsigter. 
</p><h3>
Orica-GreenEdge havde opbrugt kræfterne 
</h3><p>
De bedredes imidlertid betydligt af, at Orica-GreenEdge, der meget længe havde 
kontrolleret farten i feltet, havde brugt så mange kræfter på det, at 
Matthews til sidst sad uden hjælpere. 
</p><p>
Med 3,6 km tilbage på den næstsidste af de mange små, hidsige bakker, der i 
høj grad får Brabantse Pijl til at minde om den kommende søndags hollandske 
WorldTour-løb Amstel Gold Race, måtte Tanner opgive at følge Hermans. 
</p><p>
Bagude bidrog Gilbert naturligt nok ikke til forfølgelsen af holdkammeraten, 
men nøjedesd med at overvåge rivalerne, og ingen af disse havde altså 
tilstrækkeligt overskud til at fange Ben Hermans. 
</p><h3>
Den tredje sejr i karrieren 
</h3><p>
Belgieren, der blev professionel i 2009 på Topsport Vlaanderen og de 
efterfølgende fire sæsoner kørte for Team RadioShack-Leopard, inden han i 
2014 skiftede til BMC, var indtil i dag kun noteret for to sejre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2625118/tysker-sprinter-sig-til-sejr-i-paris-roubaix/">Tysker sprinter sig til sejr i 
Paris-Roubaix</a></p><p>
I 2010 vandt han en etape i Belgien Rundt, og året efter slog han til i et af 
de tidlige endags løb på Mallorca, så den aktueller gevinst var uhyre 
velkommen. 
</p><p>
»Brabantse Pijl er et meget vigtigt løb i Belgien, så det er en fantastisk 
følelse for mig nu at stå som sejrherre«, konstaterede en lykkelig Ben 
Hermans umiddelbart efter at være kommet i mål. 
</p><h3>
Gilbert fuldt tilfreds med tredjepladsen 
</h3><p>
Philippe Gilbert så også særdeles veltilfreds ud, selv om det ikke var ham, 
der modtog den maksimnale hæder. 
</p><p>
»Jeg under fuldt ud Ben sejren. Han yder til daglig en uselvisk indsats for 
holdet, og da han først havde skaffet sig af med Tanner, troede jeg på, han 
kunne vinder«, konstaterer BMC-kaptajnen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2624831/taet-far-soen-forhold-er-fundamentet-for-kristoffs-succes/">Tæt far-søn-forhold er 
fundamentet for Kristoffs succes</a></p><p>
»Jeg skulle ikke have noget af at hjælpe Matthews eller andre frem, så for mig 
gjaldt det om, at holde australieren i skak. Samtidig fik jeg set, at min 
egen form er fin til på søndag, hvor jeg skalæ forsøge at vinde Amstel 
igen«. 
</p><h3>
Ranglistepoint til Guldhammer 
</h3><p>
Danske Cult Energy var med til at præge en del af løbet, idet den unge 
luxembourger Alex Kirsch sammen med belgieren Thomas De Gendt (Lotto Soudal) 
og franskmanden Anthony Delaplace (Bretagne Séché) var med i det udbrud, der 
omsider skabtes efter 80 km. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2617494/tinkov-gaar-efter-riis-han-lavede-ingenting/">Tinkov går efter Riis: Han 
lavede ingenting</a></p><p>
Efter cirka 60 km i front måtte Kirsch lade sig falde tilbage og 30 km senere 
var eventyret også slut for belgieren og franskmanden. 
</p><p>
I finalen viste 26-årige Rasmus Guldhammer endnu engang, at han er godt 
kørende, idet han formåede at sidde med i den gruppe på 14 ryttere, der 
fulgte lige i hæelene på Ben Hermans. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2616595/tinkov-oensker-riis-tillykke-og-letter-presset-paa-sagan/">Tinkov ønsker Riis tillykke og 
letter presset på Sagan</a></p><p>
Anstrengelserne rakte til en 14.-plads i det skrappe selskab, og det indbragte 
fire point til den europæiske rangliste. 
</p><p class=" bl-elem">
Cult Energys tysker Linus Gerdemann gennemførte som nr. 67 med et minus på 
5.53 minutter, mens ingen andre af det danske kollektivs medvirkende var 
blandt de 106 af de 187 startende, som nåede til vejs ende. 
</p>	
</div>

</div></body></html>
