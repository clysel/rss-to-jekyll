---
layout:     post
title: 	    "Såkaldt perker-cabaret kører i lidt for højt tempo"
post_author:	    
post_date:	    Tue, 17 Mar 2015 07:39:58 +0100
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2589177/saakaldt-perker-cabaret-koerer-i-lidt-for-hoejt-tempo/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvad fanden skal man stille op med alle de der »perkersvin«, »negerfisser«, 
»jødesmovse«, »danske røvpulere« og »spassernørder« i flæng? For slet ikke 
tale om dronningen, den »lesbiske måtteguffer«? Ikke fordi det har noget med 
noget at gøre, men kors, hvor tager det trykket af. 
</p><div class="art-fakta article-box">
<h4 class="">
Teateranmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p>
Perker Cabaret, danskdansk – en del af Teatergrad. 
</p><p>
Tekst: Line Mørkeby. Iscen.: Hassan Preisler. Musik: Anders Sing Vesterdahl. 
Scen.: Mona Møller Schmidt. 
</p><p class=" bl-elem">
På Café AE (Frederikssundsvej 7) til 21.3 samt skiftende cafeer og kulturhuse 
til 11.4.
</p>
</div>
</div><p>
Ud med det! Spyt det hele ud. MED STORT. Her, hvor Hassan Preisler og hans 
gruppe danskdansk har smækket deres transportable kabaretscene op på en café 
i hjertet af Nørrebronx, går det løs under slagordene: »Alt, hvad vi ikke må 
sige, råber vi ud«. </p><p>
Sjældent har en forestilling været så velkommen. En ’Perker Cabaret’ om 
»nationens betændte sår« midt i debatten om ’os og dem’, der er endt i 
skyttegravskrig mellem ytringsfrihedsfundamentalister og politisk korrekte 
tolerantister. Det skulle en ladning kabaretsatire nok få sparket videre. 
</p><h3>
Skarpe pointer og højtgearet turbostil 
</h3><p>
Hadi Ka-Koush, Jakob Fauerby og Sandra Yi Sencindiver har i hvert fald iført 
sig sparkedragter og giver den i grotesk stil à la ’Cabaret’s 
sprechstallmeister. Her hedder det bare ikke <i>herzlich willkommen,</i> men <i>adieu 
</i>og <i>hasta luego.</i> Danskerne er så tolerante og rummelige, at de har 
nok at gøre med at rumme sig selv og alle dem, der føler sig udenfor: jyder 
og bøsser, de grimme og dem med for lille en pik. Faktisk er vi lutter sorte 
får her i den store hvide flok. 
</p><div class="art-quote article-box">
<p class="quote"/>
<blockquote>
<p class="quote-txt">
Men i overensstemmelse med at 'dette er ikke en perker, det er en pibe', så er 
dette ikke en kabaret, det er et attak
</p>
</blockquote>
</div><p>
Der er en del skarpe pointer i Line Mørkebys tekster, hvor der noget diffust 
springes rundt mellem alt fra svensk afretning af ’De små synger’ – nu er 
den stakkels krage, simsalabim ... »sød« – til lumre drømme om, hvad der 
gemmer sig under en burka. </p><p>
Det har det dog alt sammen med at drukne i forestillingens højtgearede 
turbostil, hvor der fyres løs nonstop. Men i overensstemmelse med at »dette 
er ikke en perker, det er en pibe«, så er dette ikke en kabaret, det er et 
attak. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2580615/der-gaar-fald-paa-halen-komik-i-forestilling-om-nazisternes-magtovertagelse/">Der går fald-på-halen-komik i 
forestilling om nazisternes magtovertagelse</a></p><p>
Det er et tilsigtet valg fra instruktøren Hassan Preislers side: Alt det, vi 
ikke må sige, det skal helt bogstaveligt råbes ud. Der bliver ageret og 
signaleret i konstant højspændt toneleje. Performerne fylder så meget, at 
man ikke kan komme til. De kunne lige så godt kravle op i skødet på os og 
dunke os i hovedet. Så fik de i hvert fald ram på noget. 
</p><h3>
Højtråbende ytringsfundamentalister 
</h3><p>
Men der er fuldtræffere imellem, når Hadi Ka-Koush som lutter lun, brun 
velintegreret velvilje erklærer, at han da hader Isis lige så meget, som 
andre danskere gør, folk som dem afslører jo planen om det 
verdensomspændende kalifat – »I får præcis det billede af mig, som I ønsker 
at have«. Når Ka-Koush og Fauerby står og læser op af hver deres sorte bog, 
er de skam indbegrebet af tværkulturel forståelse: Der er en linje, der ikke 
må overskrides, når det kommer til ... »religion«, siger den ene, »frihed«, 
siger den anden! 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2582069/tragedien-om-henrettet-spion-par-er-blevet-til-et-staerkt-musikdrama/">Tragedien om henrettet 
spion-par er blevet til et stærkt musikdrama</a></p><p>
Det meste preller dog af, fordi det ikke er til at finde mål og med midt i 
ordsalverne. Hvad får de egentlig sagt – andet end at vi er skrupforvirrede 
og smånationsforsnævrede? Danskdansk kommer da selv til at minde om 
højtråbende ytringsfundamentalister. De har retten at råbe alt det, vi ikke 
må sige. Men hvad det er, de får sagt, drukner i selve hævdelsen af retten 
til at sige det. 
</p><p class=" bl-elem">
Engagementet er til at mærke, og der er perspektiv i, at danskdansk som del af 
det nye byrumsteater Teatergrad rykker rundt i byen med deres ’Perker 
Cabaret’. De skal bare finde en bedre måde at forvalte teatrets 
ytringsfrihed på. 
</p>	
</div>
</div></body></html>
