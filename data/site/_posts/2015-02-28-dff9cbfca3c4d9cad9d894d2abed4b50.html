---
layout:     post
title: 	    "Det var sælsomt at være magtesløs"
post_author:	    
post_date:	    Sat, 28 Feb 2015 23:54:39 +0100
post_site:	    politiken.dk 
post_link:	    http://politiken.dk/udland/ECE2568306/det-var-saelsomt-at-vaere-magtesloes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Mød op i dag</b></h4>
<h5>
<b>Sidste protest </b></h5>
<div class="fakta-body" data-buildingblock="embedded_factboxlink">
<p>I sin sidste tweet sendte Boris Nemtsov en appel til Ruslands splittede opposition til at møde frem til anti-krigsmarchen. </p><p class=" bl-elem">»Hvis du støtter stop for Ruslands krig med Ukraine. Hvis du ønsker at standse Putins aggression, så kom til forårsmarch 1. marts i Marjino«, skrev han. </p>
</div>
</div><p>
Fire skud dræbte kort før midnat til i går en af Ruslands mest markante 
oppositionsledere, atomfysiker og økonom Boris Nemtsov. 
</p><p>
»Det var på tragisk vis en kugle for hvert af Boris Nemtsovs fire børn«, sagde 
skakmesteren Garry Kasparov, der sammen med Nemtsov ledede 
oppsitionsbevægelsen Solidaritet. 
</p><p>
Strømmen af reaktioner – ikke mindst på facebook og twitter – viste, at hans 
død ses som et gigantisk tab for oppositionen, fordi han var en af de 
modigste og skarpeste kritikere af Kreml. 
</p><p>
Men mange hadske indlæg var der også fra højreekstremister og antisemiter, 
blandt andet henvisninger til hans jødiske mor. 
</p><h3>
Et varsel til hele oppositionen 
</h3><p>
Nemtsov udmærkede sig blandt andet ved at gå efter bolden snarere end efter 
manden. Han kaldte Putin »skiderik«, »skidt knægt« og meget andet, men den 
55-årige Nemtsov vidste, at det var selve regimet, som er Ruslands 
hovedproblem og Putin »kun« symbol, medskaber og produkt af det korrupte 
regime. 
</p><p>
Kreml kaldte Nemtsov »landsforræder«, men selv sagde han, at det er den 
nuværende magtelite, som forråder Rusland, mens »dens kritikere er de sande 
patrioter«. 
</p><p>
Det ses i Moskva som stærkt symbolsk, at mordet blev begået på en bro i byens 
centrum, 200 meter fra Den Røde Plads og Kremls mure. 
</p><div class="art-quote article-box">
<p class="quote"/>
<blockquote>
<p class="quote-txt">
Den korrupte Jeltsin vandt over den demokratiske
</p>
<p class="sender">
Boris Nemtsov 
</p>
</blockquote>
</div><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2567655/russisk-oppositionspolitiker-er-draebt-af-skud-i-moskva/">Russisk oppositionspolitiker 
er dræbt af skud i Moskva</a><br/><br/>
Mordet ses også som en advarsel til hele oppositionen, der forberedte sig på 
en demonstration i dag, som Nemtsov var hovedorganisator af. Det var han, 
fordi lederen af den unge generation af oppositionelle, Aleksej Navalnji, er 
fængslet.</p><p>
Nemtsov var også særlig blandt den ældre generation af oppositionsledere, 
fordi han ikke slog sig ned i udlandet. Kasparov bor i USA, den tidligere 
fængslede oligark, Mikhail Khodorkovskij, i Schweiz. 
</p><p>
Mange peger nu på, at Vladimir Putin har bestilt det formodede lejemord. Det 
ville aldrig kunne påvises, og den rette sammenhæng er snarere den, som 
Nemtsov pegede på, da jeg talte med ham efter mordet på den kritiske 
journalist, Anna Politkovskaja, i 2006: 
</p><p>
»Den hovedansvarlige er den, som har skabt klimaet af had og terror imod 
kritikere af regimet, Putin«, sagde Nemtsov og understregede, at mord på 
oppositionelle sædvanligvis aldrig opklares. 
</p><h3>
»Den korrupte Jeltsin vandt« 
</h3><p>
Nemtsov var noget særligt, fordi han – i hvert fald teoretisk – kunne være 
blevet det postsovjetiske Ruslands stærkeste mand i stedet for Vladimir 
Putin. 
</p><p>
Den daværende præsident Boris Jeltsin var betaget af den unge reformmand, som 
han først gjorde til guvernør i Nisjnij Novgorod i 1991, i 1997 til 
energiminister og derefter til viceministerpræsident. Nemtsov var desuden 
medlem af Jeltsins Nationale Sikkerhedsråd. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2567683/ekspert-nemtsovs-doed-er-et-tab-for-den-fornuftigt-taenkende-del-af-ruslands-befolkning/">Ekspert: Nemtsovs død er et 
tab for den fornuftigt tænkende del af Ruslands befolkning</a></p><p>
Under et møde, som jeg havde med Nemtsov for tre år siden, bekræftede han, at 
Jeltsin flere gange talte med Nemtsov om at blive hans efterfølger. 
</p><p>
»Men den korrupte Jeltsin vandt over den demokratiske«, sagde Nemtsov med sit 
karakteristiske skæve smil. Putin var parat til, at garantere »Familien«, 
Jeltsins inderkreds, immunitet for korruptionsanklager. Det var den 
konsekvente kortruptionsjæger Nemtsov ikke. 
</p><h3>
Omfavnet af mænd i kedeldragter 
</h3><p>
Første gang jeg mødte Nemtsov var i 1993, to år efter at han var blevet 
guvernør i sin hjemby Nisjnij Novgorod. Jeg var med ham, da han talte til 
arbejderne på en industrivirksomhed om de politiske og økonomiske reformer, 
som byen og hele landet havde brug for efter hans mening. 
</p><p>
De klappede længe, og jeg klappede med, for han var karismatisk og en 
blændende taler. Og han blev fulgt ud til bilen og omfavnet af mænd i 
kedeldragter. 
</p><p>
Tilbage på borgmesterkontoret understregede han indtrængende, at han 
opmuntrede byens journalister til »konstant at være i haserne på magten«. 
Derfor arrangerede han også kurser for lokale journalister. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2567849/boris-nemtsov-putin-sidder-loest/">Boris Nemtsov: Putin sidder 
løst</a></p><p>
Han blev folkevalgt guvernør med massivt flertal i 1995, og hans reformer for 
regionens industri, landbrug, sundhed og uddannelse gjorde byen til et 
»laboratorium for reformer«, som den lokale presse stolt skrev. 
</p><p>
Et møde med ham i Moskva, efter at han var blevet viceministerpræsident sidst 
i 1998, står også prentet i min erindring. Som ansvarlig for økonomi og 
energi havde han krævet, at magtens top udskiftede deres dyre vestlige biler 
med almindelige russiskproducerede. Så han havde kaldt til auktion over 
deres elegante bilpark. 
</p><p>
Han strålede som en sol ved paraden af Mercerdes Benz, Cadillac og Rolls 
Royce. Nemtsov sagde, at han var sig fuldt bevidst, at indtægterne ved 
bilauktionen ikke kunne løse de økonomiske problemer, men det var vigtigt 
for ham at vise russerne med det opsigtsvækkende show, »at magteliten 
opgiver privilegier, selv om ikke alle gør det frivilligt«, som han sagde. 
</p><p>
En lille sejr for Nemtsov, men siden erkendte han, at der skulle et 
systemskifte til for at gøre effektivt op med korruptionen. 
</p><h3>
Magteløs med og uden magt 
</h3><p>
Da han var trængt fra magtens tinde ud i den stadig mere marginaliserede 
opposition, sagde han: 
</p><p>
»Det var sælsomt at være magtesløs som del af magtens top, men jeg har lidt 
den samme følelse i opposition«. 
</p><p>
Nemtsov trak sig som viceministerpræsident i 1998 efter en tids udrensninger 
af reformfolk fra Jeltsins apparat, herunder præsidentens nære rådgiver i 
mange år, Galina Starovojtova. Hun blev myrdet i Skt. Petersborg i november 
1998.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2567802/ekspert-drab-paa-putin-kritiker-faar-markant-betydning/">Ekspert: Drab på 
Putin-kritiker får markant betydning</a></p><p>
I en kort periode støttede Nemtsov som en række andre liberale Putin som 
Jeltsins efterfølger, når det nu ikke kunne blive ham selv. Han opfattede 
endog Putin som »ansvarlig og ærlig«. Det hørte jeg ham kort efter sige, at 
han »bittert fortrød«, og han stemte ikke på Putin ved præsidentvalget i 
marts 2000. 
</p><p>
Nemtsov var tidligt ude som åbenmundet demokrat. Det var som medlem af Folkets 
Kongres i kommunismens sidste år, hvor han – som en af de første i 
parlamentet – plæderede for et flerpartisystem og økonomisk liberalisering. 
Det chokerede kongressens kommunister. 
</p><h3>
Stærkt imod Krim-offensiven 
</h3><p>
I 1999 var han medgrundlægger og siden leder af reformpartiet Unionen af 
Højrekræfter efter at være valgt flere gange til underhuset, Dumaen. 
</p><div class="art-quote article-box">
<p class="quote"/>
<blockquote>
<p class="quote-txt">
De klappede længe, og jeg klappede med, for han var karismatisk og en 
blændende taler
</p>
<p class="sender">
Vibeke Sperling 
</p>
</blockquote>
</div><p>
Ved valget i 2003 blev reformpartierne trængt ud af Dumaen. Den tidligere 
popularitet for ham og hans ligesindede var dalet, men med al den påviselige 
svindel ved valg i Putins tid, kunne det ikke nødvendigvis ses som udtryk 
for russernes eget valg, at reform-folkene blev vraget. Og Dumaen blev 
efterladt som gummistempel for Kreml. <br/><br/>
I september 2003-2004 støttede Nemtsov varmt Den Orange Revolution i Ukraine. 
Og efter valget af Viktor Jusjtjenko, en af de oranges helte, til præsident, 
blev Nemtsov Jusjtjenkos økonomiske rådgiver. Han støttede også varmt det 
nye oprør i Ukraine imod præsident Viktor Janukovitj for lidt over et år 
siden.</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2567925/russisk-opposition-erstatter-planlagt-protest-med-mindeoptog/">Russisk opposition erstatter 
planlagt protest med mindeoptog </a></p><p>
Han vendte sig skarpt imod Ruslands annektering af Krim og militære 
indblanding i det østlige Ukraine og skrev for nylig i den ukrainske avis 
Kyiv Post: »De aktuelle begivenheder er det mest mareridtsagtige og blodige 
scenarium af broderkrig. Det er ikke vores krig, det er ikke de 20-årige 
(russiske) faldskærmstroppers krig derude. Det er Vladimir Putins krig«. 
</p><p>
Han fik mange fjender for at kalde Ruslands aggressioner for »dramatiske nye 
bidrag til ødelæggelsen af Rusland, moralsk og økonomisk«. Blandt hans 
gøremål i livets sidste fase var at samle dokumentation til en rapport om 
russiske soldater aktiviteter i Østukraine for at modbevise Putins påstand 
om, at russiske styrker slet ikke er der. 
</p><p>
Ukraines nuværende præsident, Petro Porosjenkjo, sagde i går, at Nemtsov blev 
myrdet af folk, der ville bremse den rapport. 
</p><h3>
Forårets demonstration 
</h3><p>
Boris Nemtsov har været i haserne på den russiske magtelite, siden 
Putin-regimet blev konsolideret. Han har skrevet en række rapporter og 
artikler med udførlig dokumentation for korruptionen i regimets top. 
</p><p>
Han led nederlag, da han i 2009 kun fik knap 15 procent af stemmerne ved 
borgmestervalg i sin fødeby Sotji ved Sortehavet. Her blev også manipuleret 
med valget, for allerede på det tidspunkt stod det klart, at forberedelserne 
til LO’s Vinterlege i Sotji var syltet ind i korruption. 
</p><p>
Nemtsov dokumenterede siden korruption for hundredvis af milliarder, da Kreml 
gav de mest lukrative byggeprojekter til, som Nemtsov skrev, »Putins 
venner«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2567702/portraet-putin-kritiker-kaempede-en-utraettelig-kamp/">Portræt: Putin-kritiker 
kæmpede en utrættelig kamp</a></p><p>
Nemtsov brugte desuden sin videnskabelige ekspertise og miljøaktivisme til 
sammen med lokale miljøforkæmpere at dokumentere, at Vinterlegene 
forårsagede omfattende miljøødelæggelser i Sotji. 
</p><p>
Der er formentlig mange oligarker, som siden har ønsket Nemtsov sat ud af 
spillet, for hans afsløringer, som han fortsatte med til sin død. 
</p><p>
Den demonstration, som Nemtsov havde indkaldt til i dag søndag på forårets 
første dag, kaldte han Vesna, forår. Der bliver i stedet en sørgemarch for 
Nemtsov. 
</p><p class=" bl-elem">
Nogle vil nok være så skræmt af mordet, at de bliver væk, men massivt fremmøde 
kan alligevel ventes. Og på lidt længere sigt vil mindet om Nemtsov som 
symbol på håbet om et europæisk og demokratisk Rusland nok give oppositionen 
nyt håb og ny styrke. 
</p>	
</div>
</div></body></html>
