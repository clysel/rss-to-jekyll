---
layout:     post
title: 	    "Smertefuld yoga hitter - især blandt mænd"
post_author:	    
post_date:	    Sun, 22 Feb 2015 22:17:37 +0100
post_site:	    politiken.dk 
post_link:	    http://politiken.dk/motion/ECE2554638/smertefuld-yoga-hitter---isaer-blandt-maend/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her finder du yin yoga</h4>
<div class="fakta-body" data-buildingblock="embedded_factboxlink">
<p>
Hos Yogafactory i Hellerup kan du dyrke al den yoga, du vil, for 600 kroner om 
måneden eller købe klippekort til 125 kroner per gang.
</p><p>
Yoga Collective i Aarhus tilbyder yin yoga, bl.a. på månedsbasis (445 
kroner), via 10-turs klippekort (900 kroner) eller fra gang til gang (120 
kroner): Yinpower.dk.
</p><p>
Yoga på Vesterbro har også yin yoga på programmet. Her koster en måneds 
ubegrænset yoga 400 kroner, du kan købe et 10-turs klippekort til 800 kroner 
eller bare droppe ind til 110 kroner per gang.
</p><p>
Hos Sense of Yoga i Hørsholm koster en yin-lektion 140 kroner, eller du kan 
købe et 10-turs klippekort til 1.100 kroner.
</p><p class=" bl-elem">
Hos The Rehab i Kødbyen i København koster et månedligt abonnement 
350 kroner, og her kan du frit bruge både træningscenter og deltage på hold. 
Det er også muligt at erhverve sig et 10-turs klippekort til en pris af 
600 kroner.
</p>
</div>
</div><div class="art-fakta article-box">
<h4 class="">
Derfor går jeg til yoga</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/lol_yoga5_914724u.jpg" alt="" border="0"/><span class="caption"><span class="f-img-caption">FOTO: 
</span>Joachim Adrian</span></span></p><p><b>Begejstret. </b>Kunne han gøre sin karriere som professionel 
badmintonspiller om, ville det inkludere yin yoga som en del af træningen. I 
dag er yogaforman ‘bare’ med til at forbedre Martin Delfs generelle liv. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/lol_yoga8_914727u.jpg" alt="" border="0"/><span class="caption"><span class="f-img-caption">FOTO: 
</span>Joachim Adrian</span></span></p><p/><p/><p><b>Åndehul. </b>Som investeringsdirektør i Saxo Bank har man helt 
selvfølgelig fart på sit professionelle liv. Teis Knuthsen åbner både sin 
krop og finder mental ro gennem yin yogaen. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/lol_yoga9_914728u.jpg" alt="" border="0"/><span class="caption"><span class="f-img-caption">FOTO: 
</span>Joachim Adrian</span></span></p><p/><p/><p class=" bl-elem"><b>Forbedret.</b> Karsten Majland har en travl hverdag som salgsdirektør, 
familiefar og maratonløber. Nu er han vild med yin yogaens lange stræk, men 
syntes det var lidt pinligt med den manglende smidighed de første gang. Nu 
går han et par gange om ugen. 
</p>
</div>
</div><p>
Du ligger på ryggen på en tynd gummimåtte. Omkring dig ligger andre mennesker 
på tynde måtter. Ind i dine ører flyder behagelig, dæmpet musik. Du bøjer nu 
højre ben op mod dig og presser det ind mod brystkassen. Lader venstre hånd 
presse dit venstre, let løftede ben ud til venstre. Så tager du om dine tæer 
på højre fod med højre hånd og presser dit højre knæ ned mod din armhule. Og 
så bliver du der. I mellem 3 og 5 minutter. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/motion/ECE2163359/aeldgammel-indisk-yogatradition-hitter-som-traeningsform/">Ældgammel indisk yogatradition 
hitter som træningsform</a></p><p>
Det er ikke behageligt. Det gør faktisk ondt, og stadig mere ondt som 
sekunderne snegler sig af sted. Ikke desto mindre er det stillinger som 
denne – en såkaldt Half Happy Baby – der har gjort den nye yogaform yin til 
en af de hurtigst voksende i Danmark og resten af verden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/fitness/ECE2460811/antallet-af-yoga-dyrkere-er-seksdoblet-paa-20-aar/">Antallet af yoga-dyrkere er 
seksdoblet på 20 år</a></p><p>
Smerten, den medfølgende meditation og den efterfølgende smidighed har tilmed 
en særlig tiltrækningskraft på mænd. De udgør mere end en tredjedel af det 
totalt udsolgte hold med 30 personer, som Yogafactory i Hellerup udbyder 
hver onsdag aften samt mandag, fredag og søndag formiddag. 
</p><h3>
Den vigtige passive træning 
</h3><p>
»Her er fuldstændig pakket, hver eneste gang vi har yin yoga, og her er rigtig 
mange mænd. Jeg tror, det er særlig populært her i området, fordi det 
appellerer til mennesker, der har travlt både ude og hjemme. Det tror jeg 
især gælder mange mænd. De har rigtig meget yang i deres liv og for lidt 
yin«, forklarer Kristina Babette Larsen, der er en af de to ejere af 
Yogafactory. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/velvaere/ECE2254088/du-sover-bedre-naar-du-dyrker-yoga/">Du sover bedre, når du dyrker 
yoga</a></p><p>
Det er også hende, der leder den 75 minutter lange yin-undervisning, og mens 
de 30 deltagere ligger og lider i den halve glade baby, taler hun 
kontinuerligt. 
</p><p>
»Der kan skrives hele bøger om de mange fordele ved denne stilling – både de 
kropslige og den måde, den påvirker os psykisk på«, siger hun f.eks., få 
sekunder før lyden af det afsluttende slag på en syngeskål lyder fra en app 
på hendes telefon. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/ECE2453012/foraeldre-og-boern-stroemmer-til-yoga-i-boernehoejde/">Forældre og børn strømmer til 
yoga i børnehøjde</a></p><p>
Flere af deltagerne stønner højlydt, idet de slipper fri af den ubehagelige 
stilling. En af dem er 46-årige Karsten Majland, der har en travl hverdag 
som salgsdirektør i en større virksomhed. Ligesom flere af de andre mænd på 
holdet har han løbet maraton – andre har en ironman på cv’et – og har i det 
hele taget et aktivt sportsliv bag sig. Yin yoga, som han går til et par 
gange om ugen, har været en øjenåbner for ham: 
</p><p>
»Vi har en tendens til kun at tænke muskler og mælkesyre – den aktive træning. 
Men den passive træning er lige så vigtig«. 
</p><p>
Dermed beskriver han også lidt mere, hvad forskellen er på yin og yang. Yang 
har med bevægelse, ofte gentaget bevægelse, at gøre og er på den måde i 
familie med vores travle hverdag med både karriere og familie. Yin handler 
om at finde stilhed og sætte tempoet ned. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/loeb/ECE2417049/yoga-for-loebere-undgaa-skader-og-faa-en-bedre-loebestil-med-bloede-straek/">Yoga for løbere: Undgå skader 
og få en bedre løbestil med bløde stræk</a></p><p>
Det er det, vi gør, når vi sover, når vi mediterer, når vi stener på sofaen, 
eller når vi på fjerde minut ligger i en smertefuld stilling på en tynd 
yogamåtte. Filosofien er flere tusinde år gammel, stammer fra Kina, og dens 
grundtanke er, at disse to sider af livet skal være i balance, for at vi kan 
leve optimalt. 
</p><h3>
Spændingerne ville ud 
</h3><p>
Ifølge Kristina Babette Larsen er yin yogaen, der er en blot tyve år gammel 
opfindelse, i direkte familie med den ældste form for yoga, <i>hatha 
yoga</i>, og så tilført elementer fra den tusind år gamle kinesiske 
filosofi. Målet med den er, ud over at få en smidig krop, at opnå <i>vipassana</i>, 
på moderne dansk <i>mindfulness</i>. 
</p><p>
»Yin yoga er en måde at stoppe os selv på. Det har mange brug for, og 
medmindre man er trænet, er det svært at opnå gennem den mere stillesiddende 
yoga«, forklarer hun, der også har et bud på, hvorfor mændene bliver 
tiltrukket af yin yogaen: 
</p><p>
»Rent fysiologisk har mænd lettere ved at opbygge muskler, og det giver mindre 
fleksibilitet. Med yin yoga bliver deres ’ramme’ blødgjort, og det kan de 
mærke allerede efter første gang. Deres ryg- og benstræk bliver mere 
smidige. Følelsesmæssigt er mænd nok ikke sindssygt gode til at arbejde med, 
at de har det med at løbe rigtig stærkt på arbejde, i familien og i 
fritiden. Der kan yin yogaen også være besnærende«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/ECE2412566/pilates-goer-comeback-i-nye-kraftfulde-traeningsformer/">Pilates gør comeback i nye 
kraftfulde træningsformer</a></p><p>
Det kan en anden mand på holdet, Teis Knuthsen, sagtens genkende. Som 
investeringsdirektør i Saxo Bank er han vant til at have mere end 
almindeligt travlt, og så svarer han i øvrigt også til beskrivelsen af den 
typiske deltager på holdet, idet han dyrker hård, aktiv sport, primært 
karate: 
</p><p>
»Den første gang jeg kom på et hold, fik jeg en meget tydelig følelse af, at 
jeg havde virkelig mange spændinger, der gerne ville lukkes ud. Det er bare 
godt på så mange planer, både fysisk og mentalt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/velvaere/ECE2327532/mindfulness-der-skal-vaere-fuld-opmaerksomhed-paa-opvask-og-aandedraet/">Mindfulness: Der skal være 
fuld opmærksomhed på opvask og åndedræt</a></p><p>
For ham, ligesom for flere af de andre mænd, betyder den spirituelle dimension 
knap så meget. Han nyder at lytte til Kristina Babette Larsen, når hun – på 
engelsk i øvrigt – fortæller om <i>shakrer</i>, <i>qi</i>, 
fuldmånens kraft og så videre – men det er den mentale ro, de langstrakte 
stillinger alene giver ham, som han tager med hjem. 
</p><h3>
Mediterer gennem strækkene 
</h3><p>
35-årige Martin Delfs abonnerer til gengæld på både den fysiske og spirituelle 
dimension i yin yogaen. Han begyndte i oktober sidste år og blev taget med 
storm. Eller som han selv siger: 
</p><p>
»Det har været med til at ændre mit liv fuldstændigt«. Martin Delfs har da 
også i den grad været i kontakt med yang-delen af sit liv. 
</p><p>
Badmintonkendere vil genkende hans navn, da han i en periode spillede 
professionelt og opnåede en placering som nummer 50 på verdensranglisten. 
Han har også gennemført fire ironmen. I dag er han massør og ved at uddanne 
sig til yin yoga-instruktør. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/ECE2311888/tv-yoga-i-voksenble-giver-lang-ryg-til-smaa-maend/">TV Yoga i voksenble giver lang 
ryg til små mænd</a></p><p>
»Det er afstressende. Man kommer i kontakt med det, jeg kalder kroppens 
intelligente energi. Det spirituelle er meget vigtigt for mig. Det er en 
fantastisk måde at meditere på gennem strækkene. Meget bedre end de andre 
typer meditation, jeg har prøvet. Smerten hjælper«, forklarer han. Selv om 
han ikke spiller badminton professionelt længere og kun motionsløber, kan 
han også konstatere, at yin yogaen har forbedret hans generelle 
præstationsniveau: 
</p><p>
»Jeg bliver ikke øm mere – det plejer jeg, når jeg ikke har spillet i flere 
måneder – og når jeg løber, har jeg langt mere frihed«. Skulle Martin Delfs 
gøre sin professionelle badmintonkarriere om, ville han uden at blinke 
integrere yin yogaen i sin træning: 
</p><p>
»Det burde alle idrætsudøvere gøre. Drop en træningstime, og dyrk yin yoga i 
stedet. Det betaler sig. Jeg ved, at Jan Ø. Jørgensen gør det«. 
</p><h3>
Bær vidne til smerten 
</h3><p>
Det er rigtigt. Danmarks bedste badmintonspiller med en øjeblikkelig placering 
som nummer 2 på verdensranglisten kan fanges i en Half Happy Baby: 
</p><p>
»Jeg bruger det i ny og næ. Vi træner jo helt vildt meget, og noget af det, 
jeg ikke er så god til, er smidighed og at komme ned i gear. Det giver 
yogaen mig«, forklarer han over telefonen i dagene op til de danske 
mesterskaber, som han vinder. Det er især de lange, seje stræk, der trækker, 
forklarer Jan Ø. Jørgensen: »Min træning er meget eksplosiv, så det er godt 
at komme ned i gear. Det er også selvudviklende, synes jeg. Det er ikke, 
fordi det er totalt holistisk, eller hvad jeg skal kalde det, men bare fordi 
det er fedt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/fitness/ECE2265471/det-er-varmt-og-det-er-haardt-kom-med-til-svedetraening-i-37-grader/">Det er varmt og det er hårdt: 
Kom med til svedetræning i 37 grader </a></p><p>
Tilbage i yogasalen går de 75 minutter forbløffende hurtigt. Kristina Babette 
Larsen nærmest messer en beskrivelse af de fire måder, man kan håndtere den 
smerte på, der kommer af at ligge i eksempelvis et Lying Spinal Twist, hvor 
dit ene ben er krydset over op mod den modsatte skulder: 
</p><p>
»Du kan flygte. Det er grunden til, at nogle mennesker lige pludselig er nødt 
til at gå på toilettet. Det er en yang-handling. Du kan ændre position, men 
det er det samme som at gå ud af det, der er godt for dig. Det er også en 
yang-handling. Du kan lide dig igennem det. Ligge og synes, det er synd for 
dig. Det er yin, men ikke godt. Og du kan bære vidne til smerten. Det er 
det, vi ønsker«. 
</p><p class=" bl-elem">
Da strækket er ovre, stønner rummet atter, og kort efter afslutter Kristina 
Babette Larsen lektionen med et »namaste«. 
</p>	
</div>
</div></body></html>
