---
layout:     post
title: 	    "Borgerlige partier: Socialrådgiverne er for blødsødne overfor flygtninge"
post_author:	    
post_date:	    Mon, 04 May 2015 10:44:33 +0200
post_site:	    politiken.dk 
post_link:	    http://politiken.dk/indland/politik/ECE2653647/borgerlige-partier-socialraadgiverne-er-for-bloedsoedne-overfor-flygtninge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg tror ikke på, at kun tre procent er jobparate
</p>
<p class="sender">
Martin Geertsen (V) 
</p>
</blockquote>
</div><p>
Venstre og Dansk Folkeparti kan ikke forstå, at socialrådgiverne kun erklærer 
en meget lille del af flygtninge i stand til at tage et arbejde. Partierne 
varsler ændringer, hvis blå blok får regeringensmagten efter valget. 
</p><p>
Jyllands-Posten skriver i dag, at socialrådgiverne kun erklærer tre procent af 
de 9.132 personer, der er i kontanthjælp og i gang med det tre-årige 
integrationsprogram, for jobparate. Hele 88 procent kategoriseres som 
aktivitetsparate, hvilket vil sige, at de har andre problemer end 
arbejdsløshed - for eksempel post traumatisk stress. 
</p><p>
Venstres integrationsordfører, Martin Geertsen, undrer sig over det 
»uhyggeligt lave« antal, som erklæres jobparate. 
</p><p>
»Jeg tror ikke på, at kun tre procent er jobparate. Jeg har selv den 
grundopfattelse, at man ikke bliver mindre traumatiseret af, at der ikke 
bliver stillet krav til en, at der ikke er nogle, der interesserer sig for 
en, og at man ikke har noget at fylde sin hverdag ud med«, siger Martin 
Geertsen. 
</p><p>
DF: Vi sender forkerte signaler til flygtninge 
</p><p>
Også Dansk Folkeparti har svært ved at forstå, hvorfor kun tre procent 
erklæres jobparate af Socialdrådgiverne. Udlændinge- og integrationsordfører 
Martin Henriksen mener, at der nok er nogle socialrådgivere, som er for 
»bløde«, men at det store problem er samfundets måde at møde flygtninge på. 
</p><p>
»Jeg tror grundlæggende, det handler om, at vi som samfund tager os af folk 
med omsorg og opbakning og hjælp og tilskud. Det er helt anderledes, end 
hvad mange af de mennesker er vant til. Vi signalerer til flygtningene, at 
hvis de ikke selv kan få tingene til at fungere, så klarer vi det for dem. 
Det, tror jeg, får nogle til at slappe mere af, end godt er«, siger Martin 
Henriksen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2647453/regeringen-flygtninge-skal-arbejde-10-timer-om-ugen/">Regeringen: Flygtninge skal 
arbejde 10 timer om ugen</a></p><p>
Han mener, at socialrådgiverne skal erklære flere jobparate - og at 
politikerne på Christiansborg skal gøre det vanskeligere for 
socialrådgiverne at placere flygtningene i kategorien aktivitetsparate. 
</p><p>
Desuden synes han, at man bør overveje at ændre socialrådgivernes uddannelse. 
</p><p>
»Det kan ikke blive ved år efter år. Det kan godt være, at man må gå ind og 
kigge på den måde, deres socialrådgiveruddannelse er strikket sammen på. At 
man skal undervises i at gå til folk fra bestemte lande på en vis måde. Det 
kan være, at der er nogle ekstra krav, man bør stille til denne gruppe«, 
siger Martin Henriksen. 
</p><p>
Venstre mener, at det vil påvirke socialrådgivernes vurdering, hvis kommunerne 
får økonomiske incitamenter til at få flere flygtninge i arbejde. 
</p><p>
»Hvis man vil have et træk i den anden retning, så flere kommer ud og 
bestiller noget, så har vi brug for flere økonomiske incitamenter«, siger 
Martin Geertsen. 
</p><h3>
Socialrådgiverne: Vi er absolut ikke blødsødne 
</h3><p>
Socialrådgivernes formand, Majbrit Berlau, afviser, at der findes en eneste 
socialrådgiver i Danmark, som er bange for at stille krav til flygtninge. 
</p><p>
»Det er mangel på indsigt, hvis politikerne antager os for at være blødsødne. 
Vi har absolut ingen problemer med at stille krav overfor borgerne. Men det 
skal give mening«, siger Majbrit Berlau og tilføjer: 
</p><p>
»Politikerne kan ikke lede på baggrund af, hvordan de gerne ville have, at 
virkeligheden ser ud. Det er mennesker med rigtig alvorlige problemer, der 
kommer til Danmark som flygtninge. Der er ingen snuptagsløsninger på det 
her. Det bedste, politikerne kunne gøre, var at sikre, at der var ordentlig 
tid ude i kommunerne til at skabe relationer, lave analyser og lave 
opfølgende arbejde. Den tid findes ikke derude nu«. 
</p><h3>
Regeringens stramning berører kun de jobparate 
</h3><p>
Forslaget om økonomiske incitamenter for kommunerne er Socialrådgiverne ikke 
tilhængere af, selvom det ville betyde, at flere flygtninge blev erklæret 
jobparate. 
</p><p>
»Det ville ikke være klogt. For hvis man vurderer folk jobparate, så vil 
indsatsen primært være beskæftigelsesrettet. Men det kan ikke stå alene, 
hvis vi skal lave en god integrationsindsats. Jeg vil advare stærkt i mod, 
at man begynder at ’oversælge’ nogle flygtninge til virksomhederne. Hvis 
virksomhederne oplever, at vi ikke har matchet en borger korrekt, så er det 
sidste gang, virksomhederne vælger at tage den type socialt ansvar«, siger 
Majbrit Berlau. 
</p><p>
Hun understreger, at flygtninge, som er erklæret aktivitetsparate i stedet for 
jobparate, også sagtens kan komme i arbejde. Men at det så bliver med et 
lavere timetal – kombineret med eksempelvis behandling og sprogundervisning. 
</p><p>
Regeringen fremlagde i sidste uge et lovforslag om, at flygtninge og 
familiesammenførte skal arbejde mindst 10 timer om ugen, når de er erklæret 
jobparate. Beskæftigelsesminister Henrik Dam Kristensen (S) afviser overfor 
Jyllands-Posten, at regeringens stramning er oversolgt, når nu tallene 
viser, at kun tre procent erklæres jobparate. Han påpeger, at også de 
aktivitetsparate skal ud i virksomhederne, men at der blot ikke stilles krav 
til timetal. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2641230/eu-aftale-om-asyl-er-tabu-i-danmark/">EU-aftale om asyl er tabu i 
Danmark</a></p>	
</div>

</div></body></html>
