---
layout:     post
title: 	    "Klarlund: Selv passiv transport på cykel er godt"
post_author:	    
post_date:	    Sat, 25 Apr 2015 06:00:44 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2640539/klarlund-selv-passiv-transport-paa-cykel-er-godt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p class=" bl-elem">
Spørg om sundhed: <a class=" bl-elem" target="_blank" href="http://bente.klarlund@pol.dk">bente.klarlund@pol.dk</a></p>
</div>
</div><p>
Det begyndte med, at iværksætteren Ole Kassow hver dag cyklede forbi Thorkild, 
der sad på en bænk med sin rollator foran sig. Det lyste ud af det solbrune 
ansigt, at Thorkild kunne lide at være udendørs. Men kroppen var svækket, og 
Thorkild var immobil, så han kom aldrig længere end til bænken. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1379587/klarlund-den-danske-cykelkultur-er-bevaringsvaerdig/">Klarlund: Den danske cykelkultur 
er bevaringsværdig</a></p><p>
Det blev starten på foreningen Cykling uden Alder (cyklingudenalder.dk). Ole 
tænkte vel noget i retning af, at alle har ret til en cykeltur, og når han 
nu alligevel havde en rickshaw, kunne han jo lige så godt køre en tur med en 
af de ældre, der ikke længere kunne cykle selv. Ideen blev forelagt 
plejecentret og kommunen, og det var et held, at Ole mødte mennesker i 
systemet, der ikke så barrierer og besværligheder, men derimod et innovativt 
borgerinitiativ, der kunne være med til at gøre noget ved den ensomhed, vi 
alle snakker om, men ikke har så mange løsninger på. 
</p><p>
Inden længe blev de første fem cykler kørt frem. Frivillige piloter meldte 
sig, og en kaptajn holdt styr på cyklister og booking af piloter og 
passagerer. Det er enkelt. De ældre på plejecentrene booker en tur med en af 
piloterne, og så cykler man derudad. Ikke mindre end 20 lande og 40 kommuner 
i Danmark har tilsluttet sig Cykling uden Alder. Der er flest korte 
hverdagsture, men man tager også på langfart. I sommer kørte 10 cykler og 20 
passagerer i alderen 70 til 90 år af sted til Hamburg, og til sommer er der 
planlagt en tur til Norge. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/ECE1185282/klarlunds-brevkasse-er-det-sundt-at-cykle-i-trafik-osen/">Klarlunds brevkasse: Er det 
sundt at cykle i trafik-osen?</a></p><p>
Det ligger lige for at pege på, at den, der fører cyklen, både får motion og 
et kick på sundhedsbarometeret. Men hvad med passagererne? Får man rent 
fysisk noget ud af den passive transport? Ja, når man er meget svækket og 
nærmest ikke selv kan gå ud til cyklen, kan der godt være træning at hente 
ved at skulle sidde og holde balancen på turen og selv bidrage til at komme 
op i rickshawen. 
</p><p>
De mere mobile passagerer, f.eks. mennesker med Parkinsons eller osteoporose, 
har rollatoren med på cyklen, så de undervejs kan stå af og gå en tur i 
omgivelser, som de holder af eller er knyttet til. Det giver anledning til 
træning i naturen, som kan være mere motiverende end at trave de samme ture 
igen og igen. Ønsket om at komme ud og bevæge sig eller bare sanse giver i 
det hele taget lyst til at rejse sig fra bordet i kaffestuen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/ECE1627102/elcyklerne-rykker-frem-i-trafikken/">Elcyklerne rykker frem i 
trafikken </a></p><p>
Der er historier om mennesker med demens, der genvinder talens brug; ældre, 
der får cyklet aggressionerne ud af kroppen, og blinde, der får stimuleret 
sanserne. De får vind i håret, snuser til blomsterne og lytter til fuglene. 
Man bliver stimuleret af nye omgivelser og af den samtale, der finder sted 
mellem passager og cykelpilot. Det er en glæde at være mobil. 
</p><p class=" bl-elem">
Umiddelbart fremstår Cykling uden Alder altså mest som et initiativ, hvor 
cyklisten gør en god gerning. Men som i alle andre gode menneskelige 
relationer er der balance i <i>give and take</i>. Der er nemlig også 
historier om cykelpiloter, der ikke blot får gjort noget godt for deres eget 
helbred, men som i tilgift har fået kærlige plejebedsteforældre og nyt 
perspektiv på tilværelsen. Det handler om bæredygtighed, bevægelse og social 
ansvarlighed. Men mest af alt handler det måske om at udfordre 
vanetænkningen og tro på, at alle kan gøre en forskel. 
</p>	
</div>

</div></body></html>
