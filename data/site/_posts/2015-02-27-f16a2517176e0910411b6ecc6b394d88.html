---
layout:     post
title: 	    "SAS: Tjek din sms, hvis du skal ud at flyve"
post_author:	    
post_date:	    Fri, 27 Feb 2015 12:08:27 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2566361/sas-tjek-din-sms-hvis-du-skal-ud-at-flyve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kabinepersonalet i SAS har nedlagt arbejde fredag formiddag. 
</p><p>
Dagens ballade betyder, at en række afgange fra Københavns Lufthavn er berørt. 
</p><p>
Ifølge pressechef i SAS, Trine Kromann-Mikkelsen, er fire flyvninger indtil nu 
aflyst, mens to er forsinket. Hun forventer ikke, at strejken varer længe. 
</p><p>
»Den er overenskomststridig, og vi har bedt de strejkende medarbejdere om at 
gå tilbage i arbejde med det samme. Og det forventer vi, at de gør, men vi 
kan ikke garantere noget«, siger Trine Kromann-Mikkelsen. 
</p><h3>
Afvent sms 
</h3><p>
Det er anden gang på en uge, at flyselskabet er ramt af en arbejdsnedlæggelse. 
Også tirsdag var SAS ramt af arbejdsnedlæggelser. Om formiddagen nedlagde 
personale fra SAS Ground Handling arbejdet, og senere nedlagde også 
kabinepersonalet arbejdet. SAS' passagerer var berørt i samlet fem timer. 
</p><p>
Det skete i kølvandet på meldingen om, at 137 ansatte skal overflyttes til det 
nyerhvervede datterselskab Cimber. Kabinepersonalet frygter, at de vil blive 
tvunget over på en dårligere overenskomst, end den de har i SAS. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/ECE2560565/strejkende-sas-medarbejdere-skaber-forsinkelse-i-lufthavnen/">Strejkende SAS-medarbejdere 
skaber forsinkelse i lufthavnen</a></p><p>
Skal man ud at flyve med SAS i dag, skal man tjekke sine sms'er, for det er 
der, man får information, hvis ens afgang er berørt, siger Trine 
Kromann-Mikkelsen. Der er hverken oplysninger om strejken på sas.dk, 
selskabets Facebook-side eller på Twitter. 
</p><p class=" bl-elem">
»Passagererne får direkte besked på sms. Det vil bare skabe utryghed, hvis vi 
skriver det andre steder. Hvis ens flyvning er berørt af strejken, skal man 
nok få det at vide«, siger pressechefen. 
</p>	
</div>
</div></body></html>
