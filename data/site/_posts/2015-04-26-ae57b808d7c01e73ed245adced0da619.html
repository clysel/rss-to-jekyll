---
layout:     post
title: 	    "Valverde scorer hattrick i Liège-Bastogne-Liège"
post_author:	    
post_date:	    Sun, 26 Apr 2015 17:03:34 +0200
post_site:	    politiken.dk 
post_link:	    http://politiken.dk/sport/cykling/ECE2644002/valverde-scorer-hattrick-i-lige-bastogne-lige/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det blev til spansk sejr, da cykelklassikeren Liège-Bastogne-Liège blev kørt 
søndag. 
</p><p>
Alejandro Valverde var hurtigst i afslutningen, og dermed vandt den spanske 
veteran løbet for tredje gang i karrieren. 
</p><p>
Movistar-rytteren vandt også Liège-Bastogne-Liège i 2006 og 2008. 
</p><p>
Jakob Fuglsang var toneangivende i afslutningen, hvor den danske Astana-rytter 
lå i front sammen med tjekken Roman Kreuziger (Tinkoff-Saxo) og italieneren 
Giampaolo Caruso (Katusha). 
</p><p>
Trioen blev dog indhentet af favoritgruppen cirka seks kilometer før mål. 
</p><h3>
Fuglsang blev 9'er 
</h3><p>
Jakob Fuglsang var imidlertid godt kørende og havde overskud til endnu et 
angreb, som splittede frontgruppen. 
</p><p>
Til sidst var Alejandro Valverde, som lørdag fyldte 35 år, stærkest og sejrede 
foran franske Julian Alaphillipe (Etixx-Quickstep). 
</p><p>
En anden spanier, Joaquim Rodriguez (Katusha), blev nummer tre, mens Jakob 
Fuglsang endte som nummer ni i spurten. 
</p><p class=" bl-elem">
Løbet var præget af en del styrt, og blandt andre sidste års vinder, 
australieren Simon Gerrans, måtte udgå efter at have været i asfalten. 
</p>	
</div>

</div></body></html>
