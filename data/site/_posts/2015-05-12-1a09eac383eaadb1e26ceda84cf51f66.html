---
layout:     post
title: 	    "Syrere trækker film fra biennale"
post_author:	    
post_date:	    Tue, 12 May 2015 10:22:47 +0200
post_site:	    politiken.dk 
post_link:	    http://politiken.dk/kultur/kunst/ECE2665848/syrere-traekker-film-fra-biennale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et syrisk filmkollektiv har trukket sig fra den igangværende Venedig Biennale. 
</p><p>
Gruppen Abounaddara bag filmen ’All the Syria’s Futures’ hævder, at deres 
bidrag blev censureret ved ikke at blive vist på åbningsdagen af biennalen 
5. maj. 
</p><p>
Filmen blev ellers af biennalens hovedkurator, Okwui Enwezor, udnævnt til en 
’Special Mention’, men i et brev til biennalens arrangører har gruppen 
ifølge Hyperallergic.com udtrykt bekymring for, at deres film blev screenet 
for offentligheden i 30 minutters blokke mellem oplæsninger fra Karl Marx og 
forskellige musikalske mellemspil. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2663439/sidste-dag-i-venedig-politiken-moeder-biennalens-hotteste-kunstner/">Sidste dag i Venedig: 
Politiken møder biennalens hotteste kunstner</a></p><p>
»Dette er ikke i overensstemmelse med vores oprindelige aftale, der fastsatte, 
at hver af vores film skulle vises i en uge på en skærm dedikeret til 
formålet«, skriver gruppen. 
</p><p class=" bl-elem">
Abounaddara blev stiftet i 2010 og består af en række anonyme filmskabere, der 
arbejder på at give et alternativt billede af det syriske samfund og udviske 
religiøse og kulturelle stereotyper. Deres bidrag er siden tilbagetrækningen 
fra biennalen blevet offentligtgjort på streamingtjenesten Vimeo. <i class=" bl-elem">mh</i></p>	
</div>

</div></body></html>
