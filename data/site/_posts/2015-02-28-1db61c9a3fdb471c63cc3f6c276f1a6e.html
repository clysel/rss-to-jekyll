---
layout:     post
title: 	    "Flere kvinder er på vej i formel 1"
post_author:	    
post_date:	    Sat, 28 Feb 2015 13:16:01 +0100
post_site:	    politiken.dk 
post_link:	    http://politiken.dk/sport/formel1/ECE2567890/flere-kvinder-er-paa-vej-i-formel-1/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>kvinder i formel 1 </p><p>fakta</p>
<div class="fakta-body" data-buildingblock="embedded_factboxlink">
<p><b>Kun fem kvinder</b> har forsøgt at kvalificere sig til et formel 1-grandprix (gp), men missionen er kun lykkedes for de to. </p><p><b>1958-1959: </b>Maria de Filippis, 3 gp (5 kval.) </p><p><b>1974-1976: </b>Lella Lombardi, 12 gp (17 kval.)</p><p><b>1976 og 1978: </b>Divina Galica 0 gp (3 kval.)</p><p><b>1980: </b>Desiré Wilson 0 gp (1 kval.) </p><p class=" bl-elem"><b>1992: </b>Giovanna Amati 0 gp (3 kval.) </p>
</div>
</div><p>
I 1958 blev Maria Teresa de Filippis den første kvinde, der deltog i et formel 
1-løb, da hun kvalificerede sig til det belgiske grandprix og efterfølgende 
kørte en 10.-plads hjem i en Maserati. Siden har kun yderligere en kvinde 
kørt med i motorsportens fornemste klasse, men det ligger næsten 40 år 
tilbage i tiden, at Lella Lombardi deltog i 12 løb for March, RAM og 
Williams og endda blev historisk ved at score et halvt point. 
</p><p>
Yderligere tre kvinder har i årenes løb uden succes forsøgt at kvalificere sig 
til et formel 1-grandprix – senest Giovanna Amati i 1992 – men nu er kvinder 
igen på vej til at få foden indenfor i den prestigefulde klasse. 
</p><p>
Siden 2012 har Susie Wolff været test- og udviklingskører for Williams, og den 
32-årige brite kørte 86 omgange, hvilket svarer til omkring halvandet 
grandprix, ved præsæsonens første test på Circuit de Catalunya 19. februar. 
</p><p>
Og endnu et formel 1-mandskab, Lotus, har netop offentliggjort, at Carmen 
Jorda fremover skal være udviklingskører med henblik på en decideret test i 
bilen senere på året. Indtil da skal den 26-årige spanier arbejde i Lotus’ 
simulator og hjælpe til at med at optimere holdets bil. 
</p><h3>
Der mangler foregangskvinder 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00917/Britain_F1_GP_Auto__917182k.jpg" alt="" border="0"/><span class="caption"><span class="f-img-caption">Klassisk. 
</span>Som et hav af andre motorsportskørere så begyndte Susie Wolff karrieren i en gokart. – Arkivfoto: Lefteris Pitarakis/AP.</span></span></p><p>
Motorsport er en af de få sportsgrene – sammen med eksempelvis ridesport – 
hvor mænd og kvinder dyster mod hinanden på lige vilkår, men kun ganske få 
kvinder sætter sig bag rattet i forhold til det antal, som sætter sig op på 
hesten. Det skyldes blandt andet manglen på forbilleder, mener Susie Wolff. 
</p><p>
»Hvis de piger, der kommer til racerløb sammen med deres far eller bror, ikke 
ser en kvinde på banen, så bliver de ikke inspireret til at ville være 
racerkører. Og hvis der ikke er nok piger, som begynder som helt unge, så 
vil de bedste aldrig komme helt til tops«, siger Susie Wolff til BBC. 
</p><p>
Ikke alle byder dog lige begejstret kvinder velkommen i kongeklassen. Det 
gælder blandt andet den tidligere formel 1-stjerne Mark Webber. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p>Nogle gange er det bare en mandsdomineret og meget egoistisk verden, og mænd synes ikke, at der er plads til kvinder her, men det gør jeg</p><p class=" bl-elem"/>

<p class="sender">
</p><p class=" bl-elem">Susie Wolff, Williams</p> 

</blockquote>
</div><p>
»Der er ikke så mange sportsgrene, hvor kvinder og mænd konkurrerer, så jeg 
ved ikke, hvorfor vi altid skal tage stilling til det i formel 1. Serena 
Williams spiller heller ikke mod Roger Federer, så jeg synes heller ikke, 
det burde ske i formel 1«, siger han til BBC. </p><p class=" bl-elem">
»Nogle gange er det bare en mandsdomineret og meget egoistisk verden, og mænd 
synes ikke, der er plads til kvinder her, men det gør jeg«, svarer Susie 
Wolff. 
</p>	
</div>
</div></body></html>
