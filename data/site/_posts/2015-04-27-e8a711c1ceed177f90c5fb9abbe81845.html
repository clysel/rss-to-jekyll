---
layout:     post
title: 	    "9-årig: Red Bull er ikke godt for børn"
post_author:	    
post_date:	    Mon, 27 Apr 2015 12:46:34 +0200
post_site:	    politiken.dk 
post_link:	    http://politiken.dk/viden/ECE2644671/9-aarig-red-bull-er-ikke-godt-for-boern/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis det ikke var for den lyse stemme i telefonen, skulle man ikke tro, at det 
er 9-årige Noah Rasmussen fra Esbjerg, der snakker. Han fortæller seriøst om 
et eksperiment, han har lavet derhjemme, hvor han har testet, hvad 
energidrikken Red Bull gør ved kroppen hos hans familiemedlemmer og ham 
selv. 
</p><p>
En lørdag aften lagde hele familien krop til Noahs forsøg. Far, mor, søster og 
Noah drak en energidrik i timen og så målte Noah deres blodtryk og puls med 
en blodtryks- og pulsmåler. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/ESBJERG__9-_rig_tje_931313y.jpg" alt="" border="0"/><span class="caption"><span class="f-img-caption">Søndagstest. 
</span>Noah (i midten) tester hvad der sker med puls og blodtryk hos sine søstre og to fodboldkammerater en søndag eftermiddag. Foto: Joachim Adrian</span></span></p><h3>
Energidrik gav tre ekstra hjerteslag i minuttet 
</h3><p>
Forsøget viste, at både blodtryk og puls steg hos både børn og voksne, efter 
de havde drukket energidrikken Red Bull. For eksempel slog Noahs hjerte tre 
ekstra slag i minuttet, når han havde drukket energidrik. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/9-_rig-redbull-fors_931328a.jpg" alt="" border="0"/></span></p><p>
»Det viser, at energidrikke, der blandt andet indeholder de opkvikkende 
stoffer koffein og taurin, får hjertet til at slå hurtigere per minut, og 
der bliver pumpet mere blod rundt i kroppen«, siger Noah. 
</p><p>
»Min søster og jeg kunne godt mærke, at vores kroppe havde ændret sig. Vi 
kunne ikke holde os i ro og blev mere og mere vilde, som timerne gik, og vi 
kastede os over boldlege indenfor, som vi ellers ikke plejer om aftenen. Og 
vi havde svært ved at falde i søvn, fordi vi havde drukket tre Red Bull på 
tre timer«. 
</p><p>
Noah har lavet eksperimentet i forbindelse med talentkonkurrencen Unge 
Forskere, som er arrangeret af Danish Science Factory. Den kritiske 
dommerjury har været så imponeret over Noahs eksperiment, at de har sendt 
ham videre til finalen i juniorkonkurrencen. Så Noah bejler nu for alvor til 
at blive årets unge forsker 2015 og vinde en præmie på 25.000 kroner. Det 
bliver afgjort i Forum i morgen. 
</p><p>
»Det er ikke pengene, jeg gør det for. Jeg vil bare vise folk, at det ikke er 
godt for børn at drikke energidrik«, siger Noah. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/ESBJERG__9-_rig_tje_931314y.jpg" alt="" border="0"/><span class="caption"><span class="f-img-caption">Pulsmåling. 
</span>Noah måler puls- og blodtryk på hans fodboldkammerat. Foto: Joachim Adrian</span></span></p><h3>
Noah: »Forbyd energidrikke til børn«
</h3><div class="art-fakta article-box">
<h4 class="">
Danmarks skarpeste hjerne </h4>
<h5>
I morgen, den 28. april, bliver det afgjort, hvem der vinder 
talentkonkurrencen ’Unge Forskere’, hvor 9-årige Noah Rasmussen også 
deltager.</h5>
<div class="fakta-body" data-buildingblock="embedded_factboxlink">
<p>
Det foregår ved videnskabs- og teknologimesse ’Science’ i Forum som afholdes i 
dagene 26.-28. april. 
</p><p>
170 børn og unge har med deres naturfagsprojekter kvalificeret sig til 
finalen. ’Unge Forskere’ består af en seniorkonkurrence for 
ungdomsuddannelserne og en juniorkonkurrence for grundskolerne, hvor Noah og 
søster Linea deltager. 
</p><p class=" bl-elem">
Den samlede vinder af titlen ’Årets Unge Forsker 2015’ har udsigt til en 
præmie på 25.000 kroner, som overrækkes af HKH Prins Joachim og 
undervisningsminister Christine Antorini. 
</p>
</div>
</div><p/><p>
Hvis det stod til Noah, burde man forbyde salg af energidrikke til børn under 
16 år, ligesom man gør med alkohol. 
</p><p>
»Mine forsøg viser jo, at det påvirker børns kroppe. Jeg kan godt forstå, at 
en voksen, der skal køre en lang tur i bil om natten, drikker en energidrik 
for at kunne holde sig vågen og klar. Men vi børn er jo fulde af energi i 
forvejen og har ikke brug for ekstra energi, som forandrer vores kroppe«, 
siger Noah. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/ESBJERG__9-_rig_tje_931306y.jpg" alt="" border="0"/><span class="caption"><span class="f-img-caption">Data. 
</span>Noah noterer omhyggeligt puls- og blodtryk i skema efter søstre og fodboldkammerater har drukket energidrikke i løbet af eftermiddagen. Foto: Joachim Adrian</span></span></p><p>
Noah fik ideen til at lave sine forsøg, fordi der er mange på hans skole, der 
drikker energidrikke. 
</p><p>
»Der er mange i 5. og 6. klasse, der står ude i skolegården og drikker 
energidrikke, fordi de tror, det ser sejt ud og spiller smarte. Det kan 
være, at min undersøgelse kan få dem til at stoppe med det«, siger Noah. 
</p><div class="art-fakta article-box">
<h4 class="">
Mange børn får for meget koffein gennem energidrikke</h4>
<h5>
Hver femte danske barn mellem 10-14 år, der drikke energidrikke, får for meget 
koffein.</h5>
<div class="fakta-body" data-buildingblock="embedded_factboxlink">
<p>
EU´s fødevaremyndighed har konkluderet, at energidrikke er sikre at 
drikke, hvis et voksent, sundt menneske begrænser indtaget af koffein til 
400 milligram om dagen. 
</p><p>
Fødevarestyrelsen anbefaler, at børn og unge (4-17 år) ikke indtager mere 
koffein end 2,5 milligram pr. kg kropsvægt. Det vil sige, at et 10-årigt 
barn, der drikker en dåse med 25 cl, eller en teenager, der drikker en dåse 
med 50 cl energidrik, vil overskride maksimumgrænsen. 
</p><p>
En Red Bull energidrik på 25 cl indeholder 80 milligram koffein, som svarer 
til en lille kop kaffe. På dåser med energidrik står der: Bør ikke indtages 
af børn, gravide og ammende kvinder. 
</p><p>
Salget af energidrikke i Danmark er næsten tredoblet i løbet af de seneste år 
fra cirka 4 millioner liter i 2010 til godt 11 millioner liter i 2013. 
</p><p><a href="http://www.food.dtu.dk/Nyheder/2014/12/Mange-boern-og-unge-faar-for-meget-koffein-fra-energidrikke">En 
aktuel undersøgelse fra DTU Fødevareinstituttet </a>viser, at 
hvert femte barn mellem 10-14 år, der drikker energidrikke, får for meget 
koffein. Hvis man regner andre kilder til koffein med som cola, te og kaffe, 
så er det hvert andet danske barn, der får for meget koffein. 
</p><p>
Bivirkningerne ved et for højt indtag af koffein er: Forstyrret hjerterytme, 
forhøjet blodtryk, hjertebanken, åndenød, mavepine, angst, nervøsitet, 
søvnbesvær og i værste fald hjertestop. 
</p><p>
Letland vil som det første land i verden forbyde salg af energidrikke til børn 
og unge under 18 år. 
</p><p class=" bl-elem">
Kilde: Fødevarestyrelsen og DTU Fødevareinstituttet 
</p>
</div>
</div><p/><p/><h3>
Voksen forsker er imponeret 
</h3><p>
Ernæringsforsker og seniorrådgiver Jeppe Matthiessen fra DTU 
Fødevareinstituttet, der har været med til at undersøge danskernes indtag af 
energidrikke, har læst Noahs videnskabelige rapport og er imponeret over 
hans forsøg. 
</p><p>
»Det er åbenlyst, at Noah har forskertalent, og jeg håber, han fortsætter i 
samme spor, så han kan være med til at fremme folkesundheden i Danmark«, 
siger Jeppe Matthiessen. 
</p><p>
Noah er i selskab med sin søster og familie draget til København, hvor finalen 
'Unge Forskere' afholdes i morgen. Søster Linea har også kvalificeret sig 
til finalen med et projekt, hvor hun har studeret farvestoffer i mad og 
kommer med bud på nye naturlige farvestoffer. Så Noah kommer også til at 
konkurrere mod sin egen storesøster. På tilskuerpladserne vil der sidde seks 
fans. To forældre og fire bedsteforældre. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00931/ESBJERG__9-_rig_tje_931312y.jpg" alt="" border="0"/><span class="caption"><span class="f-img-caption">Holdet. 
</span>Noah og forsøgsdeltagerne, der alle går på Ådalskolen i Esbjerg. Noah går i 3.a. Foto: Joakim Adrian</span></span></p>	
</div>

</div></body></html>
