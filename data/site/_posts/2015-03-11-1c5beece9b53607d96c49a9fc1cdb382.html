---
layout:     post
title: 	    "S jubler over »befriende« radikal dagpengemelding"
post_author:	    
post_date:	    Wed, 11 Mar 2015 22:30:40 +0100
post_site:	    politiken.dk 
post_link:	    http://politiken.dk/indland/politik/ECE2583626/s-jubler-over-befriende-radikal-dagpengemelding/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den evigt tilbagevendende – ofte giftige – debat om dagpenge internt i 
regeringspartierne får nu ny næring. 
</p><p>
Socialdemokrater vejrer nemlig morgenluft, efter at den radikale nummer 2, 
uddannelsesminister Sofie Carsten Nielsen, har åbnet for et mere fleksibelt 
dagpengesystem, hvor blandt andet dagpengeperiodens længde kan variere. 
</p><p>
I et interview på DK4 fastslog Sofie Carsten Nielsen i mandags, at den 
nuværende toårige dagpengeperiode er fornuftig og rimelig, men omvendt 
heller ikke mejslet i granit. Man kan godt diskutere, at nogle grupper får 
en kortere dagpengeperiode og andre en længere. 
</p><h3>
Vil lytte på kommissionen 
</h3><p>
Over for Politiken fastslår Sofie Carsten Nielsen, at hun »står fuldstændig 
bag« den nuværende dagpengereform, som hun finder fornuftig. Men hun siger 
også: 
</p><div class="art-quote article-box">
<p class="quote"/>
<blockquote>
<p class="quote-txt">
Hvis kommissionen foreslår, at noget skal være længere, og noget skal være 
kortere, må vi jo se på det 
</p>
<p class="sender">
</p><p class=" bl-elem">Sofie Carsten Nielsen</p> 

</blockquote>
</div><p>
»Der er nedsat en kommission, og vi vil selvfølgelig se åbent på alle forslag, 
den kommer med. Hvis kommissionen foreslår, at noget skal være længere, og 
noget skal være kortere, må vi jo se på det. Så længe det er inden for 
kommissoriet, som siger, at det ikke skal koste mere, og at flere skal i 
arbejde«, siger Sofie Carsten Nielsen. <br/><br/>
»Vi er selvfølgelig ikke afvisende over for at kigge på det, hvis ting kan 
laves på en bedre og mere fleksibel måde«.</p><p>
Under ledelse af økonomiprofessor Nina Smith arbejder Dagpengekommissionen med 
at komme med et bud på et mere tidssvarende dagpengesystem end det 
nuværende, hårdt udskældte system. 
</p><h3>
S ser vej ud af dødvande 
</h3><p>
Foreløbig har regeringen sat dagpengespørgsmålet på standby, mens kommissionen 
arbejder. Men hos Socialdemokraterne bliver meldingen fra Sofie Carsten 
Nielsen set som en klar imødekommelse. 
</p><p>
»Jeg opfatter dette her som en meget befriende åbning, i forhold til at vi kan 
finde en fælles løsning mellem socialdemokraterne og de radikale«, siger 
Pernille Rosenkrantz-Theil (S), der er formand for Folketingets 
Beskæftigelsesudvalg. 
</p><p>
»Mest af alt ser jeg et perspektiv i, at vi kan flytte ud af det dødvande, 
hvor hele det politiske system har stået i stampe på diskussionen om 
genoptjening og dagpengeperiodens længde. Det, Sofie Carsten Nielsen kommer 
med nu, er en åbning, i forhold til at vi godt kan tænke systemet helt 
anderledes«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2545316/16748-mistede-retten-til-dagpenge-sidste-aar-sf-og-el-kraever-loesning-nu/">16.748 mistede retten til 
dagpenge sidste år: SF og EL kræver løsning nu</a></p><p>
Arbejdet i Dagpengekommissionen foregår bag hermetisk lukkede døre. Men ifølge 
Politikens oplysninger er en mere individuel model, hvor blandt andet 
dagpengeperiodens længde kan variere, en af de ting, som vil blive gransket, 
inden der skal aflægges rapport til efteråret. 
</p><p>
Hvordan et sådant system eventuelt kunne skrues sammen, er dog uvist. 
</p><p>
Det er et faktum, at ledige kan stå med vidt forskellige udfordringer, alt 
efter hvilken samfundsgruppe de tilhører. Højtlønnede akademikere oplever 
overgangen til dagpenge som drastisk, fordi nedgangen i indtægt er 
forholdsvis stor. 
</p><p>
Til gengæld har de ofte en kortere vej tilbage til arbejdsmarkedet. Det kunne 
tale for en kortere dagpengeperiode med højere ydelse – populært sagt en 
brandforsikring. En ufaglært 3F’er med større jobusikkerhed kan have et 
behov for længere forsikring mod ledighed, men kan muligvis leve med en 
lavere ydelse. 
</p><h3>
FTF: Det kan give bagslag 
</h3><p>
Flere kilder påpeger dog, at en sådan differentieret model også rummer 
svagheder, uanset hvordan den skrues sammen. 
</p><p>
Gøres perioden valgfri, kan der være en tendens til at vælge en høj ydelse, og 
det kan give bagslag med større udfald af systemet. Hvis man lader 
dagpengeperioden direkte følge faggrupper, risikerer udgifterne at løbe 
løbsk. FTF-formand Bente Sorgenfrey, der også sidder i kommissionen, finder 
det »dejligt«, hvis de radikale åbner for nye dagpengeløsninger. 
</p><p>
»Jeg vil gerne have et mere fleksibelt dagpengesystem, som matcher et moderne 
arbejdsmarked. Men jeg har brug for at se, hvilke beregninger der ligger til 
grund for forslagene – også de negative konsekvenser. Hvis dagpengesatsen er 
høj, kan der være nogle negative effekter i forhold til at påtage sig et 
arbejde. Men Dagpengekommissionen arbejder fordomsfrit med forskellige 
forslag«, siger Bente Sorgenfrey. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2546107/regeringens-dagpenge-tiltag-har-kostet-45-milliarder/">Regeringens dagpenge-tiltag 
har kostet 4,5 milliarder</a></p><p>
LO’s næstformand, Lizette Risgaard, »mener, at man skal anlægge en mere 
individuel tilgang«. »Jeg vil være rigtig glad, hvis de radikale åbner for 
den tilgang, at vi selvfølgelig venter på kommissionen, men at der er brug 
for at gøre noget«. 
</p><p class=" bl-elem">
Enhedslistens Stine Brix spår, at de snævre økonomiske rammer vil forhindre 
reelle forbedringer. »Det bekymrer mig, at en ny dagpengeløsning ikke må 
koste mere, og at arbejdsudbuddet skal være det samme. Det er hele 
kerneproblemet med kommissionen«. 
</p>	
</div>
</div></body></html>
