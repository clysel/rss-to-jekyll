---
layout:     post
title: 	    "Tusinder af politifolk får adgang til overvågning af nummerplader"
post_author:	    Adam Fribo
post_date:	    Tue, 28 Apr 2015 12:15:38 +0000
post_site:	    www.version2.dk 
post_link:	    http://www.version2.dk/artikel/tusinder-af-politifolk-faar-adgang-til-overvaagning-af-nummerplader-160538?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Minimum 5000 brugere skal have adgang til politiets kommende system til overvågning af bilister.</p>

<p>Det skriver <a href="http://www.information.dk/comment/1006253">Information</a>.</p>

<p>Politiets nye overvågningssystem skal fungere på den måde, at kameraer registrerer bilers nummerplader, hvorefter de gemmes sammen med oplysninger om tidspunkt, placering og et billede.</p>

<p>Information har fået aktindsigt i politiets systemkrav til den kommende leverandør, og heraf fremgår det altså, at et minimum af 5000 brugere skal have adgang til overvågningssystemet.</p>



<p>Professor i persondataret Peter Blume fra Københavns Universitet påpeger overfor Information, at et stort antal brugere forøger risikoen for misbrug.</p>

<p>»Helt basalt er det sådan, at jo flere, der har adgang til et system, jo større er risikoen for læk og misbrug. Den største sikkerhedsrisiko er ikke systemet i sig selv, men brugerne – den menneskelige faktor. Det er i virkeligheden den gamle historie om, at jo flere, der kender en hemmelighed, jo mindre en hemmelighed er det,« siger han.</p>

<p>Rigspolitiet oplyser, at kravet om de 5000 brugere er fastsat for at undgå problemer med tekniske begrænsninger.</p>


  </section>

      </div></body></html>
