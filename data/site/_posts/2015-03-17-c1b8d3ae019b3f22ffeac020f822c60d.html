---
layout:     post
title: 	    "Fakta: Det skal vi stemme om - helt konkret"
post_author:	    
post_date:	    Tue, 17 Mar 2015 12:13:30 +0100
post_site:	    politiken.dk 
post_link:	    http://politiken.dk/indland/politik/ECE2591095/fakta-det-skal-vi-stemme-om---helt-konkret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
EU-stof er en kompliceret størrelse. 
</p><p>
Og med udsigten til en kommende dansk EU-afstemning bliver det ikke lettere 
af, at vælgerne skal tage stilling til en pakke indeholdende 22 såkaldte 
retsakter. 
</p><p>
Det er områder, hvor de EU-venlige partier vil tilslutte Danmark det 
fælleseuropæiske samarbejde, mens det hidtidige danske EU-forbehold bliver 
skrottet. Ifølge partierne vil det sikre Danmark deltagelse i en række helt 
afgørende områder omkring bekæmpelse af grænseoverskridende kriminalitet. 
</p><p>
Kritikere finder det udmærket med samarbejde på en række af områderne – 
eksempelvis i politisamarbejdet Europol og indsats mod børneporno. Men de 
mener, at Danmark afgiver for meget suverænitet, og at ophævelsen af 
forbeholdet kan blive en glidebane, hvor EU kommer til at dominere andre 
politikområder såsom udlændingepolitikken på et senere tidspunkt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2590669/aftale-paa-plads-vejen-er-banet-for-afstemning-om-forbehold/">Aftale på plads: Vejen er 
banet for afstemning om forbehold</a></p><p>
Mens 22 akter altså bliver omfattet af EU-pakken, er 10 andre akter blevet 
skrottet. Dem skal danskerne dermed ikke tage stilling til. 
</p><p>
Statsministeriet har offentliggjort aftalen med rækken af konkrete punkter, 
som danskerne dermed tager stilling til. Det er et sammensurium af såkaldte 
direktiver og forordninger, som Danmark kan drage nytte af – og skal rette 
sig efter. 
</p><p>
Aftalepunkterne er skrevet af Statsministeriet, som selvsagt har en interesse 
i et dansk ja. 
</p><p>
Listen ser ud som følger. 
</p><p>
Først retsakterne, som aftaleparterne regeringen, Venstre, de konservative og 
SF vil <i>tilvælge</i>. 
</p><ul><li class=" bl-elem"><b>Direktivet om den europæiske efterforskningskendelse i straffesager</b></li></ul><p>
Direktivet etablerer et samlet system til indsamling og fremskaffelse af 
bevismateriale i straffesager på tværs af grænserne. Det vil styrke det 
strafferetlige samarbejde mellem medlemsstaterne og bidrage til en bedre 
bekæmpelse af grænseoverskridende kriminalitet. Et tilvalg vil indebære en 
klar fordel for Danmark, der kommer til at operere med det samme system for 
gensidig anerkendelse af retshjælp i straffesager som de øvrige 
medlemsstater. 
</p><ul><li class=" bl-elem"><b>Direktivet om den europæiske beskyttelsesordre og forordningen om den 
civilretlige beskyttelsesordre</b></li></ul><p>
Retsakterne giver mulighed for, at en afgørelse om en 
beskyttelsesforanstaltning (eksempelvis et polititilhold), der er truffet i 
én medlemsstat, anerkendes af en anden medlemsstat, hvis den beskyttede 
person befinder sig dér. Direktivet og forordningen supplerer hinanden og 
skaber et samlet system, der omfatter alle afgørelser om 
beskyttelsesforanstaltninger, uanset hvilken national procedure, der er 
anvendt. Et tilvalg vil indebære en klar fordel for danske borgere, der får 
en mulighed for at tage deres beskyttelse med til udlandet. 
</p><ul><li class=" bl-elem"><b>Menneskehandelsdirektivet</b></li></ul><p>
Direktivet har til formål at forbedre forebyggelsen og bekæmpelsen af 
menneskehandel og beskytte ofre for menneskehandel. Direktivet indeholder 
minimumsregler for, hvilke handlinger vedrørende menneskehandel der skal 
være strafbare og straffene herfor. Direktivet tager sigte på at bekæmpe en 
særlig form for alvorlig kriminalitet, der efter sin karakter kan være 
grænseoverskridende. Det er i dansk interesse at være en del af den indsats. 
</p><ul><li class=" bl-elem"><b>Direktivet om seksuelt misbrug af børn</b></li></ul><p>
Direktivet har til formål at sikre, at medlemsstaternes lovgivning om seksuelt 
misbrug af børn tilnærmes yderligere i forhold til den eksisterende 
rammeafgørelse på området. Direktivet indeholder minimumsregler for, hvilke 
handlinger der skal være strafbare og straffene herfor. Direktivet tager 
sigte på at bekæmpe en særlig form for alvorlig kriminalitet, der efter sin 
karakter kan være grænseoverskridende. Det er i dansk interesse at være en 
del af den indsats. 
</p><p>
Direktivet har til formål at sikre, at medlemsstaternes lovgivning tilnærmes 
yderligere i forhold til den eksisterende rammeafgørelse på området. 
Direktivet indeholder minimumsregler for, hvilke handlinger vedrørende 
cybercrime der skal være strafbare og straffene herfor. Direktivet tager 
sigte på at bekæmpe en særlig form for alvorlig kriminalitet, der efter sin 
karakter kan være grænseoverskridende. Det er i dansk interesse at være en 
del af den indsats. 
</p><ul><li class=" bl-elem"><b>Direktivet om markedsmisbrug</b></li></ul><p>
Direktivet har til formål at styrke integriteten af de finansielle markeder i 
EU samt forbedre investorbeskyttelsen og tilliden til markederne. Direktivet 
indeholder minimumsregler for, hvilke handlinger vedrørende markedsmisbrug 
der skal være strafbare og straffene herfor. Direktivet skal ses i 
sammenhæng med markedsmisbrugsforordningen, der bl.a. fastsætter 
administrative sanktioner for mindre grove tilfælde af markedsmisbrug. 
Markedsmisbrugsforordningen er ikke omfattet af retsforbeholdet og finder 
anvendelse i Danmark fra 3. juli 2016. Det er i dansk interesse at deltage i 
den samlede EU-indsats mod markedsmisbrug. 
</p><ul><li class=" bl-elem"><b>Direktivet om falskmøntneri</b></li></ul><p>
Direktivet har til formål at beskytte euroen og andre valutaer mod 
falskmøntneri med henblik på at sikre borgere og virksomheders tillid til 
ægtheden af mønter og sedler, der er i omløb i EU. Direktivet indeholder 
minimumsregler om, hvilke handlinger vedrørende falskmøntneri der skal være 
strafbare og straffene herfor. Direktivet tager sigte på at bekæmpe en 
særlig form for alvorlig kriminalitet, der efter sin karakter kan være 
grænseoverskridende. Det er i dansk interesse at være en del af den indsats. 
</p><p>
Forordningen har til formål at sikre effektiv afvikling af grænseoverskridende 
insolvensbehandlinger. Den finder anvendelse på kollektive 
insolvensbehandlinger, f.eks. konkurs og gældssanering, og indeholder bl.a. 
regler om kompetence, lovvalg og gensidig anerkendelse samt om etablering og 
sammenkobling af insolvensregistre. Danmark har tidligere anmodet om 
parallelaftale vedrørende retsakten. Ønsket blev afvist af Kommissionen. Et 
tilvalg vil være en fordel for danske borgere og virksomheder. Bl.a. vil 
danske kuratorer få lettere adgang til at inddrage aktiver, der befinder sig 
i andre medlemsstater. Desuden bliver det nemmere for danske kreditorer at 
blive bekendt med insolvensbehandlinger i andre medlemsstater. Det øger 
mulighederne for at anmelde krav rettidigt og for, at det samlede udbytte 
for danske kreditorer bliver større. 
</p><ul><li class=" bl-elem"><b>Bevisoptagelsesforordningen</b></li></ul><p>
Forordningen har til formål at gøre det nemmere og hurtigere for domstolene at 
gennemføre bevisoptagelser i andre medlemsstater til brug for retssager på 
det civil- og handelsretlige område. Et tilvalg vil indebære, at anmodninger 
om bevisoptagelse fra andre medlemsstater skal behandles efter reglerne i 
forordningen frem for efter de gældende konventioner, navnlig 
Haagerkonventionen om bevisoptagelse. Et tilvalg må forventes at indebære 
fordele, bl.a. ved at fremskynde udførelsen af anmodninger om 
bevisoptagelse. 
</p><ul><li class=" bl-elem"><b>Betalingspåkravsforordningen</b></li></ul><p>
Forordningen har til formål at forenkle og fremskynde grænseoverskridende 
sager om ubestridte pengekrav og nedbringe sagsomkostningerne. Den 
europæiske betalingspåkravsprocedure er en valgfri procedure, der eksisterer 
parallelt med nationale procedurer om forenklet inkassobehandling. 
Forordningen indeholder også særlige regler om anerkendelse og fuldbyrdelse 
af afgørelser truffet under forordningens procedure. Et tilvalg af 
forordningen vil indebære fordele for borgere og virksomheder i Danmark. De 
vil kunne anlægge en sag efter den forenklede europæiske 
betalingspåkravsprocedure, uanset om der i den anden medlemsstats nationale 
lovgivning findes en betalingspåkravsprocedure. Det vil kunne være 
omkostningsbesparende. 
</p><p>
Forordningen har til formål gennem indførelsen af en europæisk 
småkravsprocedure at forenkle og fremskynde behandlingen af 
grænseoverskridende tvister om mindre krav med en værdi på højst 2.000 euro 
på det civil- og handelsretlige område og nedbringe omkostningerne. 
Proceduren står til rådighed parallelt med nationale procedurer som et 
valgfrit alternativ for parterne. Forordningen indeholder også særlige 
regler om anerkendelse og fuldbyrdelse af afgørelser truffet under 
forordningens procedure. Et tilvalg af forordningen vil indebære fordele for 
borgere og virksomheder i Danmark. De vil kunne anlægge en sag efter den 
forenklede europæiske småkravsprocedure, uanset om der i den anden 
medlemsstats nationale lovgivning findes en småsagsproces. Det vil være 
omkostningsbesparende. 
</p><ul><li class=" bl-elem"><b>Forordningen om indførelse af et europæisk tvangsfuldbyrdelsesdokument for 
ubestridte krav</b></li></ul><p>
Forordningen har navnlig til formål at tilvejebringe en mere effektiv ordning 
for anerkendelse og fuldbyrdelse af ubestridte krav. Anvendelsesområdet for 
forordningen er i det væsentligste det samme som den omarbejdede Bruxelles 
I-forordning (som Danmark deltager i gennem en parallelaftale). Forordningen 
indeholder dog færre muligheder for at afslå anerkendelse og fuldbyrdelse. 
Et tilvalg vil give danske borgere og virksomheder de samme muligheder for 
at anvende forordningen til at inddrive ubestridte krav, som borgere og 
virksomheder i andre medlemsstater har. 
</p><p>
Direktivet har til formål at lette konfliktløsning gennem mægling i 
grænseoverskridende sager. Det indeholder minimumsstandarder for de enkelte 
medlemsstaters regulering af mægling, og det pålægger medlemsstaterne at 
fremme mægling på forskellig vis, herunder f.eks. at formidle oplysninger om 
mægling til borgerne. Direktivet indeholder også en række processuelle 
garantier. Et tilvalg vil f.eks. sikre større fortrolighed om såvel 
retsmægling som udenretlig mægling i grænseoverskridende tvister, idet 
mægleren som udgangspunkt ikke er tvunget til at afgive vidneforklaring i en 
eventuel senere retssag. 
</p><ul><li class=" bl-elem"><b>Rom I-forordningen om lovvalg inden for kontrakt</b></li></ul><p>
Forordningen har til formål at harmonisere medlemsstaternes regler om lovvalg 
i sager vedrørende kontraktlige forpligtelser og dermed sikre, at lovvalget 
bliver det samme, uanset i hvilken medlemsstat sagen anlægges. Rom 
I-forordningen indeholder mere præcise kriterier for, hvilket lands 
lovgivning der skal anvendes til at afgøre en tvist vedrørende forpligtelser 
i kontrakt i mangel af aftalt lovvalg, end de nuværende regler i dansk ret. 
Et tilvalg af forordningen vil sikre en mere klar og forudsigelig 
retstilstand for danske borgere og virksomheder, der handler på tværs af 
grænserne. 
</p><ul><li class=" bl-elem"><b>Rom II-forordningen om lovvalg uden for kontrakt</b></li></ul><p>
Forordningen har til formål at harmonisere medlemsstaternes regler om lovvalg 
i sager uden for kontrakt og dermed sikre, at lovvalget bliver det samme, 
uanset i hvilken medlemsstat en sag (typisk en erstatningssag) anlægges. 
Dermed letter reglerne den fri bevægelighed for virksomheder og borgere, der 
har aktiviteter i flere medlemsstater. Et tilvalg vil bl.a. betyde en 
væsentlig mere klar og forudsigelig retstilstand for danske borgere og 
virksomheder, der handler på tværs af grænserne, idet området på nuværende 
tidspunkt ikke er lovreguleret i dansk ret. 
</p><ul><li class=" bl-elem"><b>Forordningen om bilaterale aftaler om lovvalgsregler</b></li></ul><p>
Forordningen giver medlemsstaterne mulighed for at indgå bilaterale aftaler 
med tredjelande på sagsområder, der er omfattet af Rom I-forordningen og Rom 
II-forordningen, selv om indgåelse af sådanne aftaler er omfattet af EU’s 
eksterne enekompetence for medlemsstater, som er bundet af Rom 
I-forordningen og Rom II-forordningen. Forordningen indeholder en procedure, 
som giver EU mulighed for at vurdere, om man har interesse i at indgå den 
pågældende aftale. Hvis EU ikke har interesse i at indgå aftalen, har 
Kommissionen mulighed for at bemyndige medlemsstaten til at indgå den 
bilaterale aftale om lovvalg med et tredjeland. Et tilvalg vil give den 
fordel, at Danmark har mulighed for at benytte den særlige procedure, hvis 
det skulle blive aktuelt. 
</p><p>
Forordningen har til formål at forenkle behandlingen af arvesager med et 
grænseoverskridende element. Den indfører fælles regler om kompetence, 
lovvalg, anerkendelse og fuldbyrdelse af retsafgørelser og offentligt 
bekræftede dokumenter på arveområdet samt om indførelse af et europæisk 
arvebevis. Et tilvalg af forordningen vil bl.a. medføre, at en dansk arving 
i en arvesag, der efter forordningen skal behandles i Danmark, ikke vil 
blive stillet over for krav fra andre medlemsstater om, at arvesagen helt 
eller delvist skal behandles dér. Et tilvalg af forordningen vil desuden 
give den fordel, at danske arvinger kan vælge at få udstedt et europæisk 
arvebevis ved en skifteret. Arvebeviset viser arvingens status og 
rettigheder i arvesagen. Det kan anvendes direkte over for f.eks. banker i 
andre medlemsstater, som skal udbetale eller udlevere aktiver til arvingen. 
Et tilvalg vil ikke kræve substantielle ændringer af dansk arvelovgivning. 
</p><ul><li class=" bl-elem"><b>Bruxelles IIa-forordningen</b></li></ul><p>
Forordningen har til formål at forenkle og effektivisere behandlingen af 
grænseoverskridende tvister i sager om forældreansvar (forældremyndighed, 
samvær og børnebortførelse) samt om separation og skilsmisse. Forordningen 
indeholder fælles regler om kompetence samt anerkendelse og fuldbyrdelse af 
retsafgørelser og offentligt bekræftede dokumenter. I relation til 
forældreansvar indeholder forordningen også regler om administrativt 
samarbejde. Danmark har tidligere anmodet om en parallelaftale vedrørende 
retsakten. Ønsket blev afvist af Kommissionen. Forordningens regler svarer i 
vidt omfang til gældende dansk ret. Et tilvalg vil dog i et vist omfang 
kunne lette tilbagegivelse af børn, der er bortført fra Danmark til en anden 
medlemsstat, og lette fuldbyrdelse af danske samværsafgørelser i andre 
medlemsstater. 
</p><ul><li class=" bl-elem"><b>Underholdspligtsforordningen</b></li></ul><p>
Forordningen har til formål at forenkle og effektivisere behandlingen af 
grænseoverskridende sager om underholdspligt. Det drejer sig bl.a. om børne- 
og ægtefællebidrag. Forordningen indeholder fælles regler om kompetence, 
anerkendelse og fuldbyrdelse af retsafgørelser og offentligt bekræftede 
dokumenter, fri proces og administrativt samarbejde. Danmark har gennem sin 
parallelaftale om Bruxelles I-forordningen tilsluttet sig 
underholdspligtforordningens regler om kompetence, anerkendelse og 
fuldbyrdelse af retsafgørelser og offentligt bekræftede dokumenter samt fri 
proces. Et tilvalg af forordningen vil derfor alene omfatte det 
administrative samarbejde. Et tilvalg af forordningen vil bl.a. give den 
fordel, at danske bidragskrav lettere vil kunne inddrives i andre 
medlemsstater, og at mulighederne for at få fri proces til inddrivelsessager 
forbedres. 
</p><ul><li class=" bl-elem"><b>Forordningen om bilaterale familieretlige aftaler</b></li></ul><p>
Forordningen giver medlemsstaterne mulighed for at indgå bilaterale aftaler 
med tredjelande på sagsområder, der er omfattet af Bruxelles 
IIa-forordningen og underholdspligtforordningen, selv om indgåelse af den 
type aftaler er omfattet af EU’s eksterne enekompetence for medlemsstater, 
som er bundet af disse to forordninger. Forordningen indeholder en 
procedure, som giver Kommissionen mulighed for at bemyndige en medlemsstat 
til at indgå en bilateralaftale med et tredjeland inden for 
anvendelsesområderne for de to forordninger. Tilvalg af forordningen er 
en betingelse for, at Danmark kan deltage i eventuelle ændringer af Den 
Nordiske Ægteskabskonvention (skilsmisse og forældreansvar) og Den Nordiske 
Inddrivelseskonvention (underholdspligt), hvis Danmark tilvælger Bruxelles 
IIa-forordningen og underholdspligtforordningen. 
</p><ul><li class=" bl-elem"><b>Kontosikringsforordningen</b></li></ul><p>
Forordningen har til formål at lette grænseoverskridende gældsinddrivelse på 
det civil- og handelsretlige område ved indførelse af en europæisk kendelse 
til sikring af bankindeståender. Den indfører en selvstændig europæisk 
procedure, som vil sætte en kreditor i stand til at opnå en europæisk 
kendelse til sikring af bankindeståender, hvis der er reel risiko for, at 
den efterfølgende fuldbyrdelse af kreditors krav mod debitor uden en sådan 
foranstaltning vil blive umulig eller væsentligt vanskeligere. Kendelsen 
forhindrer, at en debitor flytter eller hæver indeståender på en bankkonto i 
en medlemsstat. Et tilvalg vil bidrage til at sikre, at danske borgere og 
virksomheder i forhold til grænseoverskridende tvister har mindst lige så 
gode vilkår som alle andre i Europa. 
</p><h3>
Det, som IKKE er med 
</h3><p>
Så er vi fremme ved de 10 retsakter, som aftalepartierne ikke vil tilvælge. 
</p><p>
Forordningen harmoniserer medlemsstaternes regler om lovvalg i sager 
vedrørende skilsmisse og separation. Et tilvalg af forordningen kan føre 
til, at en skilsmissesag, der behandles i Danmark, skal afgøres efter 
udenlandsk ret. Dermed risikerer en ægtefælle bosat i Danmark at have 
betydelig vanskeligere ved at blive skilt, end hvis sagen var blevet afgjort 
efter dansk ret. Det bemærkes, at forordningen er vedtaget efter reglerne om 
forstærket samarbejde og derfor ikke gælder for alle medlemsstater. 
</p><p>
Direktivet har til formål at sætte rammer for myndigheders behandling af ofre 
for kriminalitet og sikre, at ofret får passende information, støtte og 
beskyttelse og kan deltage i straffesagen. Direktivet indeholder bl.a. 
minimumsregler om information og støtte til ofre, om ofres rettigheder i 
forbindelse med anmeldelse, om ofres ret til at få information om sagen og 
om ofres ret til at deltage i straffesager, herunder om ret til at blive 
hørt under straffesagen og fremlægge beviser. Et tilvalg vurderes at 
formalisere procedurer, som i dag fungerer i praksis i Danmark. Direktivet 
går på visse punkter videre, end gældende dansk lovgivning hidtil har gjort 
af retssikkerhedsmæssige grunde. Partierne er enige om at drøfte, om der er 
dele af offerdirektivet, som skal gennemføres i dansk lov. 
</p><p>
Direktivet fastsætter fælles minimumsstandarder for ydelse af retshjælp til 
fysiske personer i grænseoverskridende tvister på det civilretlige område. 
Direktivet indeholder desuden bestemmelser om myndighedernes behandling af 
retshjælpsansøgninger og om formidling af ansøgninger om retshjælp mellem 
myndigheder i forskellige medlemsstater. Det har ikke inden for 
tidsfristerne været muligt at få afklaret en række spørgsmål i forhold til 
konsekvenserne af tilvalg. 
</p><ul><li class=" bl-elem"><b>Direktivet om ret til tolke- og oversætterbistand i straffesager</b></li></ul><p>
Direktivet indeholder minimumsregler om retten til vederlagsfri tolke- og 
oversætterbistand i straffesager og i sager vedrørende fuldbyrdelse af en 
europæisk arrestordre samt bestemmelser om tolkningens kvalitet. Dansk ret 
vurderes i vidt omfang allerede at være i overensstemmelse med direktivet. 
Et tilvalg vil derfor ikke indebære væsentlige fordele for danske borgere 
eller virksomheder. 
</p><ul><li class=" bl-elem"><b>Direktivet om ret til information i straffesager</b></li></ul><p>
Direktivet indeholder minimumsregler om bl.a. ret til generel mundtlig 
information om rettigheder inden for strafferetsplejen, ret til skriftlig 
information om rettigheder i forbindelse med anholdelse og ret til 
information om adgang til aktindsigt. Dansk ret vurderes i vidt omfang 
allerede at være i overensstemmelse med direktivet. Et tilvalg vil derfor 
ikke indebære væsentlige fordele for danske borgere eller virksomheder. 
</p><ul><li class=" bl-elem"><b>Direktivet om ret til advokatbistand</b></li></ul><p>
Direktivet indeholder minimumsregler om, hvornår mistænkte og tiltalte i 
straffesager har ret til en advokat, og hvad retten til advokatbistand 
indebærer. Dansk ret vurderes i vidt omfang at være i overensstemmelse med 
direktivet. Et tilvalg vil derfor ikke indebære væsentlige fordele for 
danske borgere eller virksomheder. 
</p><p>
Direktivet indeholder minimumsregler om indefrysning og konfiskation af 
redskaber og udbytte fra visse former for grovere kriminalitet. Et tilvalg 
ville i visse henseender bryde med grundlæggende retssikkerhedsmæssige 
garantier i dansk ret. 
</p><ul><li class=" bl-elem"><b>Forordningen om oprettelse af et instrument for finansiel støtte til 
politisamarbejde, forebyggelse og bekæmpelse af kriminalitet samt 
krisestyring som en del af Fonden for Intern Sikkerhed</b></li></ul><p>
Instrumentet stiller midler til rådighed for medlemsstaterne med henblik på 
gennemførelse af nationale flerårige programmer inden for politisamarbejde, 
kriminalitetsforebyggelse og retligt samarbejde i straffesager. Et tilvalg 
vil medføre væsentlige merudgifter for Danmark. 
</p><ul><li class=" bl-elem"><b>Forordningen om oprettelse af et program for retlige anliggender for 
perioden 2014 til 2020</b></li></ul><p>
Programmet støtter f.eks. uddannelse af dommere og anklagere, retligt 
samarbejde om forebyggelse og bekæmpelse af narkotikakriminalitet og 
beskyttelse af ofre for kriminalitet. Programmet kan også støtte 
initiativer, som skal sikre en effektiv anvendelse af EU-regler i 
medlemsstaterne eller udbrede viden om medlemsstaternes civil- og 
strafferet. Et tilvalg vil medføre væsentlige merudgifter for Danmark. 
</p><ul><li class=" bl-elem"><b>Forordningen om almindelige bestemmelser om Asyl-, Migrations- og 
Integrationsfonden og om instrumentet for finansiel støtte til 
politisamarbejde, forebyggelse og bekæmpelse af kriminalitet samt 
krisestyring</b></li></ul><p class=" bl-elem">
Forordningen indeholder bl.a. regler om støtteberettigelse, kontrol, finansiel 
styring, regnskab og evaluering i forbindelse med forvaltningen af fondene 
på området for retlige og indre anliggender. Tilvalg er ikke relevant, hvis 
Danmark ikke tilvælger forordningen om finansiel støtte til 
politisamarbejde, forebyggelse og bekæmpelse af kriminalitet samt 
krisestyring. 
</p>	
</div>
</div></body></html>
