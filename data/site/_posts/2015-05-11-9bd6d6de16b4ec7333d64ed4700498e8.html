---
layout:     post
title: 	    "Tinkoff-Saxos hårde slid både imponerer og vækker bekymring"
post_author:	    
post_date:	    Mon, 11 May 2015 19:26:55 +0200
post_site:	    politiken.dk 
post_link:	    http://politiken.dk/sport/cykling/ECE2665473/tinkoff-saxos-haarde-slid-baade-imponerer-og-vaekker-bekymring/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Imponerende ser det ud, når Tinkoff-Saxo-mandskabet for fuld udblæsning fører an i Giro d’Italia-feltet, som tilfældet nu har været over næsten den fulde distance på to etaper i træk, for at skærme den højt satsende kaptajn Alberto Contador mod uforudsete hændelser og holde udviklingen under kontrol.</p><p>Men med det overvældende energiforbrug, der allerede nu er lagt for dagen, melder sig uundgåeligt en gnist af bekymring for, om kollektivet omkring den spanske superstjerne nu også formår at holde dampen oppe, når de væsentligt mere afgørende faser i den tre uger lange styrkeprøve melder sig.</p><h3>Matthews kan takke Tinkoff-Saxo for ny dag i trøjen</h3><p>Indtil videre forekommer det i hvert fald givet, at mange af rivalerne gnider sig i hænderne over, at Tinkoff-Saxo så betingelsesløst påtager sig slæbet.</p><p>Således kan den 24-årige australier Michasel Matthews (Orica-GreenEdge) i hvert fald takke Christopher-Juul Jensen, Matteo Tosatto og alle de andre slidere i den ssiske trup for, at han fik mulighed for at vinde den 136 km lange 3. etape fra Rapallo til Setsri Levante og dermed også forsvare sin lyserøde førertrøje.</p><p>For havde Tinkoff-Saxo ikke sørget forat holde dagens tidlige udbrud i kort snor og eliminere de sidste lykkeriddere 4 km fra mål, forekommer det ikke særlig sandsynbligt, at Matthews fortsat ville have haft status som førstemanden i den 98. udgave af den italienske cykelrundtur.</p><h3>Køligt overblik sikrede sejren</h3><p>Nu fik han et optimalt udgangspunkt for at slå sejrrigt til i den frontgruppe, der takket være Tinkoff-Saxos arbejde var reduceret til 74 af 193 fuldførende ryttere, og det må sigesd, at asustralieren kendte sin besøgelsestid.</p><p>Efter at holdkammeraten og landsmanden Simon Gerrans havde skruet tempoet i vejret på de sdidste 1.000 meter, viste Matthews sig at være i besiddelse af et fremragende overblik. På hjul af italieneren Fabio Felline (Trek) afventede han lige netop det helt rigtigt moment til at sætte sin ultimative offensiv ind, og da han skød frem fra Fellines skygge, formåed denne ikke at svare igen, men måtte tage til takke med andenpladsen foran belgieren Philippe Gilbert (BMC).</p><p>Orica-GreenEdge kunne nok i højere grad end Matthews have levet med, at offensiven var ført succesrigt til ende, for helt fremme havde det australske mandskab både Matthews’ landsmand Simon Clarke og colombianeren Esteban Chaves, og eftersom førstnævnte havde sikret sig fire bonussekunder undervejs, havde han i allerhøheste grad førertrøjen inden for rækkevidde.</p><h3>Tinkoff-Saxo-trio er 17 sekunder bagud</h3><p>Nu blev den problemstilling imidlertid aldrig aktuel, og Matthews fortsætter i lyserødt med et forspring på seks sekunder til Clarke, 10 til Gerrans og Chaves, mens Tinkoff-Saxo-trioen Roman Kreuziger, Alberto Contador og Michael Rogers på de næste pladser er 17 sekunder bagud.</p><p>Seks sekunder bag Contador og Co lurer Astana med seks mand, og det falder utvivlsomt i det kasakhiske mandskabs - og dets italienske kaptajn Fabio Arus - smag, at Tinkoff-Saxo går så helhjertet ind for opgaven.</p><p>Af de øvrige mest fremtrædende kandidater til de endelige topplaceringer har Etixx-Quick Steps colombianer Rigoberto Uran et minus på 29 sekunder, mens Team Skys australier Richie Porte er 37 sekunder efter.</p><p class=" bl-elem">Løbets to danske deltagere Christopher Juul-Jensen og Lars Bak (Lotto Soudal) har som henholdsvis nr. 119 og 133 sat 19.07 og 22.28 minutter til.</p>	
</div>

</div></body></html>
