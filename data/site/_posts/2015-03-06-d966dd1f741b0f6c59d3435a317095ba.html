---
layout:     post
title: 	    "Brugerne flygter fra Firefox"
post_author:	    Martin Bernth
post_date:	    Fri, 06 Mar 2015 07:36:22 +0000
post_site:	    www.version2.dk 
post_link:	    http://www.version2.dk/artikel/brugerne-flygter-fra-firefox-93313?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Firefox er måske på vej til at blive den næste til at lide browser-døden og langsomt, men sikkert glide ud af den offentlige bevidsthed. I hvert fald ser det ud til, at en brugerflugt, der har været i gang siden browserens markedsandele toppede i 2010, det seneste år er accelereret. Det skriver <a href="http://www.computerworld.com/article/2893514/an-incredibly-shrinking-firefox-faces-endangered-species-status.html">det amerikanske Computerworld.</a></p>

<p>Det seneste år har Firefox således mistet 34 procent af sine brugere, hvilket giver browseren en markedsandel på 11,6 procent - et fald på 13,5 procentpoints fra browserens storhedstid, hvor den sad på 25,1 procent af brugerne.</p>

<p>Sammenlægger man browserens stilling på desktop-markedet med udbredelsen på mobiler, ser tingene faktisk endnu mere dystre ud for Mozillas browser. Her når den kun ud til 9,5 procent af internet-surferne, hvilket er et fald på 3,4 procentpoints siden sidste år.</p>

<p>Til trods for de uheldige tredjepartsstatistikker, der er udarbejdet af analysevirksomheden Net Applications, holder cheferne hos Mozilla fast i, at Firefox endnu er et sundt og stærkt varemærke og benægter svirrende rygter om, at browseren snart vil lide døden.</p>

<p>Ifølge Computerworld er det således ikke mere end to uger siden, at direktøren for Firefox, Jonathan Nightingale, offentligt udtalte, at browseren havde et ‘hårdnakket momentum’, og henviste til Mozillas egne interne downloadstatistikker.</p>

<p>Internet Explorer sidder stadig på enorme markedsandele og placerer således Microsoft øverst på listen over verdensdominerende browserudbydere på både mobil og desktop med mere end 45 procent af markedet.</p>

<p>Google har endnu langt op med omkring 25 procent, men dog også med afstand ned til Apple, hvis Safari-browser måske dominerer på mobilmarkedet, men i alt kun sidder på cirka 11 procent af markedet.</p>
  </section></div></body></html>
