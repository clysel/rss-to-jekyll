---
layout:     post
title: 	    "Endnu en profil melder sig under De Konservatives faner"
post_author:	    
post_date:	    Tue, 03 Mar 2015 20:45:16 +0100
post_site:	    politiken.dk 
post_link:	    http://politiken.dk/indland/politik/ECE2572303/endnu-en-profil-melder-sig-under-de-konservatives-faner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De Konservative er blevet endnu en profileret skikkelse rigere forud for den 
kommende valgkamp op til folketingsvalget, der senest kommer til september.
</p><p>
Det står klart efter, at kommunikationsdirektør i Saxo Bank og medstifter af 
den borgerligt-liberale tænketank Cepos, Kasper Elbjørn, har meldt sig ind i 
partiet, skriver Frederiksborg Amts Avis.
</p><p>
Dermed tilslutter han sig den tidligere partistifter af Ny Alliance Naser 
Khader, der for kun et par uger siden også meddelte, at han ville stille op 
til Folketinget for De Konservative.
</p><p>
Kasper Elbjørn har før været medlem af Venstre gennem 20 år, men valgte sidste 
år at melde sig ud af det liberale oppositionsparti, da han følte, at 
partiet havde rykket sig for tæt på den politiske midte.
</p><p>
»Jeg synes, De Konservative er et spændende parti, som forstår at kombinere 
ønsket om økonomiske reformer med en værdipolitik, der værner om de danske 
traditioner og værdier«, siger Kasper Elbjørn til Frederiksborg Amts Avis.
</p><p>
Kasper Elbjørn fremhæver, at De Konservative både har fælles træk med Liberal 
Alliance, når det kommer til den økonomiske politik og fælles træk med Dansk 
Folkeparti, når det gælder værnet om de danske traditioner.
</p><p>
»Lige præcis den kombination gør De Konservative så interessante i 
øjeblikket«, siger han.
</p><p class=" bl-elem">
Kasper Elbjørn stillede i maj 2014 op til Europa-Parlamentet for Venstre. Han 
blev dog ikke valgt, og dagen efter meldte han sig ud af partiet.
</p>	
</div>
</div></body></html>
