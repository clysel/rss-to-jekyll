---
layout:     post
title: 	    "Dansk solcykel nomineret til designpris"
post_author:	    Mathias Skov Johansen
post_date:	    Mon, 13 Apr 2015 09:47:08 +0000
post_site:	    ing.dk 
post_link:	    http://ing.dk/artikel/dansk-solcykel-nomineret-til-designpris-175347
---
<html><body><div><section class="body">
			<p>Når ens pedal-motivation svigter op ad bakke, er det smart med en el-cykels næsten kærlige skub i ryggen. Mindre smart er det, når el-motoren skal oplades. Af samme grund er flere koncepter til alternativ batterigenering de senere år dukket op til de stigende populære el-cykler.</p>
			<p>En af dem er The Solar Bike. Cyklen er udviklet af den danske ingeniør Jesper Frausig fra solcelleproducenten Gaia Solar. Som navnet antyder, får cyklen sin energi fra solens lys.</p>
			<p>Solcellecykler har før været afprøvet med skiftende design-held. Solar Bike er dog special, da solpanelerne er integreret i selve cykelhjulene, der leverer energien til et torpedo-lignende batteri på stellet. Solcellernes størrelse og placering på hjulene er optimeret for at undgå de mest forstyrrende skyggeforhold. I bevægelse fungerer cyklen som en normal el-cykel, mens batteriet ved parkering oplades af solcellerne.</p>
			<p>Fuldt opladt klarer solcyklen en rækkevidde på omkring 70 kilometer og en teoretisk tophastighed på hele 50 km/t. I praksis vil en produktion til de danske cykelstier dog medfører en begrænset topfart på 25 km/t.</p>
			<p><em>Se video af Solar Bike på tur langs Københavns havn</em><br/>
			<section class="video plugin"/></p>
			
			<p/></section>
			<p>Cyklen er anden prototype af et koncept, der har været i støbeskeen i tre år. Endnu er det uklart hvornår og om, den kommer i produktion.</p>
			</div></body></html>
