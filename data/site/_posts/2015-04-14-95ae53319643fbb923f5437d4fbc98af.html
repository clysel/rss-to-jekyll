---
layout:     post
title: 	    "Paprika Steen springer ud som Tove Ditlevsen "
post_author:	    
post_date:	    Tue, 14 Apr 2015 14:56:29 +0200
post_site:	    politiken.dk 
post_link:	    http://politiken.dk/ibyen/scene/ECE2627642/paprika-steen-springer-ud-som-tove-ditlevsen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Om det ender med Tove-paryk vides ikke endnu.
</p><p>
Men sikkert er det, at Paprika Steen næste år træder ind i rollen som Tove 
Ditlevsen i et nyskrevet stykke om én af det 20. århundredes største danske 
digtere. 
</p><p>
Jakob Weis har forfattet forestillingen med titlen 'Den onde lykke - Tove 
Ditlevsens sidste kærlighed', som får urpremiere 8. april 2016 på 
Folketeatrets Store Scene – 40 år efter Tove Ditlevsens død. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/scene/ECE2623538/nye-billetter-i-salg-succesforestilling-rykker-til-stoerre-scene/">Nye billetter i salg: 
Succesforestilling rykker til større scene</a></p><p>
Forestillingen tager udgangspunkt i Tove Ditlevsens stormfulde fjerde ægteskab 
med Ekstra Bladets chefredaktør Victor Andreasen og udspiller sig hen over 
flere år indtil hendes selvmord 7. marts 1976. I rollen som Victor Andreasen 
ses Lars Brygmann. 
</p><p>
Steen og Brygmann har tidligere spillet over for hinanden i 
ægteskabsklassikeren 'Hvem er bange for Virginia Woolf?' på Østre Gasværk i 
2008 og i 'Moskva 7. oktober' på Betty Nansen Teatret i 2010. 
</p><p>
Paprika Steen glæder sig til rollen som Tove Ditlevsen og udtaler: 
</p><p>
»At spille en kvinde, der har så stor betydning for så mange mennesker, lægger 
en del ansvar på skuldrene af en. Så spørgsmålet er om jeg skal blive til 
hende eller lave en version af hende, som indeholder lidt af mig? Weiss' 
tekst er så eksemplarisk og vidunderlig, og man kan som skuespiller ikke 
andet end glæde sig til at fordybe sig i den«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2534426/fortab-dig-i-tove-ditlevsens-liv-paa-byvandring/">Fortab dig i Tove Ditlevsens 
liv på byvandring </a></p><p class=" bl-elem">
Søren Iversen instruerer forestillingen, mens Stine Martinsen skaber 
scenografien. 
</p>	
</div>

</div></body></html>
