---
layout:     post
title: 	    "Efter mange års tilløb: Nu kan Christianias cykelrute bruges"
post_author:	    
post_date:	    Mon, 27 Apr 2015 17:46:00 +0200
post_site:	    politiken.dk 
post_link:	    http://politiken.dk/indland/ECE2644751/efter-mange-aars-tilloeb-nu-kan-christianias-cykelrute-bruges/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Vi har haft nogle tilfælde, hvor nogle kører fuldstændigt råddent«, oplyser 
Hulda Mader, en af fristadens veteraner og medlem af Christianiafondens 
bestyrelse. 
</p><p>
Ifølge hende kunne beboerne i det gamle kaserneområde allerede mærke, at der 
blev etableret en cykelrute gennem Christiania, da den første bro - der 
fører fra fristaden og over Dyssegraven ud til Kløvermarksvej - blev bygget 
tidligere i år. 
</p><p>
Nu er broen fra Refshalevej til Arsenaløen over Laboratoriegraven også på 
plads. Hun frygter allerede nu for, hvordan det bliver, når den store 
Inderhavnsbro bliver bygget færdig og dermed knytter cykelstien til Indre 
By. 
</p><div class="art-quote article-box">
<p class="quote"/>
<blockquote>
<p class="quote-txt">
Folk bliver sure og råber: 'Det er offentlig vej. I skal bare flytte jer'. Men 
herinde er det ikke beregnet til at være en hurtig smutvej til arbejdet.
</p>
<p class="sender">
Hulda Mader 
</p>
</blockquote>
</div><p/><p>
»Jeg vil tro, at der kommer mange fra Amager og kører ind gennem Christiania«, 
siger hun. 
</p><p>
Cykeltrafikken føres ind på Christiania ad de gangstier, der eksisterede i 
forvejen. Det giver konflikter: »Folk bliver sure og råber: 'Det er 
offentlig vej. I skal bare flytte jer'. Men herinde er det ikke beregnet til 
at være en hurtig smutvej til arbejdet«. 
</p><p><b class="ext-link">VEJVREDE</b><a class="embeddedlink" href="http://politiken.dk/forbrugogliv/forbrug/dintransport/ECE2642580/hver-10-har-faaet-trusler-fra-cyklister/">Hver 10. har fået trusler fra cyklister</a></p><p>
Men en af den københavnske borgerrepræsentations største fortalere for 
cykelruten, den konservative Jakob Næsager, glæder sig over, at byens 
cyklister nu får en ny forbindelse fra det østlige Amager ind mod byen. 
</p><p>
»Der er ekstremt stor belastning på Torvegade, der har behov for at blive 
aflastet. En måde at gøre det på er at lave parallelle stier«, siger han. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00889/cykelsti_christiani_889220a.gif" alt="" border="0"/></span></p><p>
Christianiaruten er en af de stier, der skal lette presset på Danmarks tættest 
trafikerede cykelsti over Knippelsbro, som krydses af 44.500 cyklende hver 
dag. En anden bliver en kommende cykelforbindelse fra Daniscobygningen til 
Vester Voldgade på langs med Langebro. 
</p><p>
»Så jeg er glad for, at vi nu får to grønne stier, hvor cyklisterne ikke skal 
køre i udstødningsluften. Jeg håber ikke, at de bliver de sidste af deres 
slags«, siger Næsager. 
</p><p>
Han roser christianitterne for - efter den indledende modstand - at have 
samarbejdet med kommunen og blandt andet flyttet et brændeskur, der stod i 
vejen for den nye grønne cykelrute. 
</p><h3>
Fristaden overvejer at tvinge cyklisterne ned i fart 
</h3><p>
Fristadens beboere overvejer ifølge fondsmedlemmet nu, om der kan etableres 
fartdæmpende foranstaltninger såsom for eksempel trafikbøjler, der tvinger 
cyklisterne til at stige af og gelejde cyklen gennem bommene. Det kan for 
eksempel blive aktuelt hvor Dyssevejen, en sti der snor sig fra det centrale 
Christiania ned til volden, rammer fristadens hovedfærdselsåre Langgaden. 
</p><p>
»Folk kommer drønende lige ud fra den vej, men har intet overblik. Vi er 
stadig i tænkeboks for at finde ud af, hvad der er mest optimalt for at lave 
trafikdæmpende tiltag«, siger Hulda Mader. 
</p><p><b class="ext-link">TIDSLINJE</b><a class="embeddedlink" href="http://politiken.dk/indland/ECE2366318/tidslinje-saa-lang-tid-har-det-taget-at-faa-etableret-cykelstien-gennem-christiania/">Så lang tid har det taget at få 
etableret cykelstien gennem Christiania</a></p><div class="art-quote article-box">
<p class="quote"/>
<blockquote>
<p class="quote-txt">
Jeg håber, at skilte med opfordring til hensyntagen kan give en bedre trafik.
</p>
<p class="sender">
Jakob Næsager 
</p>
</blockquote>
</div><p/><p>
Det skal i givet fald ske i samarbejde med kommunens tekniske forvaltning, 
understreger Jakob Næsager. 
</p><p>
»Christiania må ikke gøre noget på egen hånd, for det er Københavns Kommune, 
der er vejmyndighed. Alting hører op, hvis enhver grundejer kan blokere en 
cykelsti. Bomme vil være dybt problematiske: Så blokerer de faktisk for, at 
den bliver brugt. Det vil være uholdbart«. 
</p><p>
Han tilføjer, at et eventuelt tilsyn med trafikadfærden på ruten, skal føres 
af politiet. 
</p><p>
»De er sat i verden for at håndhæve færdselsloven. Vi kan henstille med skilte 
og markeringer Og jeg håber, at skilte med opfordring til hensyntagen kan 
give en bedre trafik«, siger den konservative borgerrepræsentant. 
</p><h3>
Borgmester: Pladsen deles mange steder i byen 
</h3><p>
Teknik- og miljøborgmester Morten Kabell ser den nye rute som en af de 
forbedringer, der er med til at gøre den danske hovedstad til en af verdens 
førende cykelbyer. 
</p><p>
Og delingen af pladsen kan sagtens lade sig gøre andre steder, understreger 
han: »I forvejen har vi cykelruter gennem Amager Fælled, Assistens Kirkegård 
og byens parker, hvor cyklister og fodgængere deles om pladsen«. 
</p><p>
Han er rede til at tale med fristaden om fartdæmpning, hvis det viser sig at 
blive nødvendigt. Det ventes, at cykelruten og dens påvirkning af fristaden 
skal evalueres efter sommerferien. 
</p><h3>
Ballade har gjort broerne dyrere
</h3><p>
Hele projektet er blevet forsinket på grund af en række hærværks- og 
voldsepisoder, hvor der er kastet sten mod det mandskab, der deltog i 
byggearbejdet. Blandt andet blev en maskine til op mod 1 million kroner 
ødelagt på byggepladsen. 
</p><p class=" bl-elem">
Det førte i begyndelsen af året til, at der måtte sættes yderligere 5,5 
millioner kroner af til det fortsatte arbejde, så det kunne gennemføres 
under ekstraordinære sikkerhedsforanstaltninger, øget overvågning og 
vagtbeskyttelse. 
</p>	
</div>

</div></body></html>
