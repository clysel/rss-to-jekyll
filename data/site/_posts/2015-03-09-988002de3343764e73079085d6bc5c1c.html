---
layout:     post
title: 	    "Mistænkt i Boris Nemtsov-sag sprænger sig selv i luften"
post_author:	    
post_date:	    Mon, 09 Mar 2015 11:04:33 +0100
post_site:	    politiken.dk 
post_link:	    http://politiken.dk/udland/ECE2579143/mistaenkt-i-boris-nemtsov-sag-spraenger-sig-selv-i-luften/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En 30-årig mand, der mistænkes for at være involveret i mordet på den russiske 
oppositionspolitiker Boris Nemtsov, er død i forbindelse med en 
politiaktion. 
</p><h3 class="tvheader">Russere i sorg til Boris Nemtsovs begravelse</h3>
<div class="tvplayer">
<p class="tvplayer-container" data-tvarticle-id="2571375">
</p>
<p class="art-imgdesc clip-source">
Kilde: politiken.tv / AP / Klip: Henrik Haupt
</p>
</div><p/><p>
Manden blev angiveligt omringet af politiet i en bygning i Grosnyj, 
hovedstaden i Republikken Tjetjenien. Han forsøgte at flygte, og under sit 
flugtforsøg kastede han en håndgranat efter politiet. Herefter sprængte han 
sig selv i luften. Det skriver CNN, der citerer russisk stats-tv. 
</p><p>
I forvejen er fem personer anholdt i drabssagen. En af dem har tidligere 
arbejdet som politibetjent i Tjetjenien, hvor han kæmpede mod islamiske 
oprørere. Den anden har været ansat i et sikkerhedsfirma i Moskva. Han blev 
i går fremstillet i retten i Moskva, hvor han blev sigtet for mordet. 
</p><p>
To af de mistænkte er fra Nordkaukasus, og mindst fire af de mistænkte er 
etniske tjetjenere. Nordkaukasus omfatter syv russiske republikker. og flere 
af de sydlige republikker har i flere år været præget af uroligheder og 
modstand mod Moskva. 
</p><p>
En af de fem anholdte erklærede sig skyldig i går. 
</p><p><b class="ext-link">TILSTÅELSE</b><a class="embeddedlink" href="http://politiken.dk/udland/int_rusland/ECE2578630/tjetjener-erkender-drab-paa-nemtsov/">Tjetjener erkender drab på Nemtsov</a></p><p>
De sidste fire nægter sig skyldige. En af dem hævder at have et alibi, som han 
mener, at flere kan bekræfte. 
</p><p>
»På mordtidspunktet var jeg på arbejde, som jeg som regel er hver dag. Der er 
mange mennesker, mine kollegaer, der kan bekræfte det«, siger han ifølge 
CNN. 
</p><p>
Der er således fem anholdte på nuværende tidspunkt: to er sigtede, hvoraf den 
ene har erklæret sig skyldig, og tre andre er anholdte og mistænkte i sagen, 
men de er endnu ikke blevet sigtet. 
</p><p><b>Uvist, hvem der er hjernen bag mordet</b></p><p>
Forrige fredag blev den 55-årige russiske oppositionspolitiker Boris Nemtsov 
dræbt. Han blev skudt fire gange - tre gange i ryggen og en gang i hjertet - 
da han sammen med sin kæreste passerede Bolsjoj Moskvoretskij-broen i Moskva 
nær Kreml. 
</p><h3 class="tvheader">Portræt af Boris Nemtsov: Politiker og videnskabsmand</h3>
<p/><p>
En overvågningsvideo fra broen har vist en hvid varevogn, som de mistænkte 
gerningsmænd kørte i på mordaftenen. 
</p><p>
Ifølge den russiske netavis Gazeta.ru fandt politiet relativt hurtigt efter 
mordet frem til bilen, hvori der angiveligt blev fundet 'biomateriale', som 
kombineret med telefonaflytning hjalp politiet med at finde frem til flere 
af de mistænkte. 
</p><p><b class="ext-link">REKONSTRUKTION</b><a class="embeddedlink" href="http://politiken.dk/udland/ECE2571662/rekonstruktion-de-sidste-timer-i-den-kendte-putin-kritikers-liv/">De sidste timer i den kendte 
Putin-kritikers liv</a></p><p>
Det er dog endnu uvist, hvem der organiserede mordet og dermed er hjernen bag 
forbrydelsen. 
</p><p>
Siden drabet har de statskontrollerede russiske medier spekuleret i, om 
separatister eller islamister fra det nordlige Kaukasus står bag. Motivet 
skulle angiveligt være et forsøg på at skabe intern politisk splid i 
Rusland. 
</p><p>
Den køber de sympatiserende fra oppositionen, og folk der stod Nemtsov nær, 
dog ikke. 
</p><p>
Flere har peget fingre ad Putin og den russiske regering og pointerer blandt 
andet, at Nemtsov er den sidste i rækken af Putin-kritikere, der er blevet 
dræbt eller fængslet, skriver CNN. 
</p><p><b class="ext-link">OVERBLIK</b><a class="embeddedlink" href="http://politiken.dk/fotografier/ECE2569651/overblik-syv-putin-kritikere-draebt-paa-12-aar/">Syv Putin-kritikere dræbt på 12 år</a></p><p class=" bl-elem">
Før drabet blev Nemtsov flere gange anholdt for at ytre sig kritisk om den 
russiske regering, der ledes af Putin. 
</p>	
</div>
</div></body></html>
