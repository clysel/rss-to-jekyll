---
layout:     post
title: 	    "Dopinganklager i Bundesligaen trækker tråde til en VM-helt og samfundets spidser"
post_author:	    
post_date:	    Wed, 04 Mar 2015 08:18:36 +0100
post_site:	    politiken.dk 
post_link:	    http://politiken.dk/sport/ECE2571995/dopinganklager-i-bundesligaen-traekker-traade-til-en-vm-helt-og-samfundets-spidser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Systematisk doping i såvel det tidligere Øst- og tidligere Vesttyskland er 
allerede en veldokumenteret størrelse. Flere rapporter har de seneste 10-15 
år kortlagt fup og svindel i atletik, svømning og meget andet sport. 
</p><p>
For et par år siden kom så et længe ventet studie, hvor det bl.a. blev 
konkluderet, at det vesttyske fodboldlandshold i den sensationelle 
finaletriumf ved VM i Schweiz i 1954 mod Ungarn havde fået indsprøjtninger 
med amfetamin for at kunne overvinde de stærkt favoriserede østeuropæere, 
der havde slået outsiderne 8-3 i den indledende gruppe. 
</p><p>
Doping i fodbold bliver som regel affejet som en individuel sag med 
superstjernen Diego Maradonas uværdige exit fra VM-turneringen i USA i 1994 
som det mest opsigtsvækkende eksempel. De speedede tyskeres guldsensation i <i>'Das 
Wunder von Bern'</i>, som kampen er blevet døbt i den tyske 
samfundshistorie, har hidtil været betragtet som et hændeligt 
engangstilfælde, men nu har tyske forskere fundet beviser på systematisk 
brug af forbudte stoffer i store klubber som titelvindende VfB Stuttgart og 
SC Freiburg. 
</p><p>
Brugen af primært anabolt steroid skal være sket i slutningen af 1970'erne og 
starten af 1980'erne, og blev orkestreret af lægen Armin Klümper fra 
universitetet i Freiburg. 
</p><p><b class="ext-link">DOKUMENTATION</b><a target="_blank" href="http://docs.dpaq.de/8630-pressemitteilung_2._m_rz_2015.pdf">Se 
pressemeddelelsen her</a> (eksternt link) 
</p><p>
Universitetsklinikkens flirt ved doping er velkendt. Det var herfra det 
skandaleramte cykelhold Telekom hentede medicinsk ekspertise i deres 
storhedstid i midten af 1990'erne, hvor holdet dominerede Tour de France 
fuldstændigt. 
</p><p>
Tidligere spillere i Stuttgart og Freiburg kan ikke løbe fra, at de flere 
gange i løbet af karrieren har ligget på briksen hos Armin Klümper, men de 
afviser alle, at de nogen sinde har taget doping. Stuttgart, der blev tysk 
mester i 1984 og fik sølv i 1979, havde dengang bl.a. det tyske landsholds 
forsvarschef Karlheinz Förster og midtbanegeneralen Hansi Müller på kontrakt 
adskillige år, mens en senere meget succesrig træner som aktiv spiller 
skiftede fra Freiburg til Stuttgart i 1980. 
</p><p>
Hans navn er Joachim Löw og han er i dag tysk landstræner. Ligesom 
klubledelserne i Stuttgart og Freiburg afviser Löw, at han har brugt 
forbudte stoffer. 
</p><p>
»Doping har ingen plads i sport. Det mente jeg dengang som spiller, og det 
mener jeg også i dag som landstræner«, lyder det fra Löw via det tyske 
fodboldforbund DFB's pressetjeneste. Og DFB ønsker naturligvis sagen fuldt 
belyst. 
</p><h3>
Armin Klümper er 'doktor død' 
</h3><p>
Den i dag snart 80-årige og i Sydafrika bosiddende Armin Klümper er i det hele 
taget en betændt skikkelse i tysk idræt. I begyndelsen af 1980'erne var den 
tyske atletik-syvkæmper Birgit Dressel en hyppig gæst hos Klümper på 
universitetets klinik. Hun døde som 26-årig i 1987. Organer og krop var 
ødelagt af massive mængder doping. 
</p><p>
Så sent som for et par uger siden forklarede den tidligere tyske mester i 
diskoskast, Alwin Wagner, til tv-stationen ARD's regionalkanal SWF, at han 
gennem en otte år lang periode fik anvist præparater og udleveret 
blanko-recepter af Armin Klümper. 
</p><p>
SWF kunne ved samme lejlighed afsløre, at Armin Klümper i et manuskript til en 
bog, har beskrevet, at han har »fremragende kontakter i idrætsverdenen«. 
Kontakter der ifølge SWF har doneret penge til Armin Klümper og klinikken på 
universitetet i Freiburg. Blandt de mest prominente bidragsydere finder man 
den for skattesvindel fængslede tidligere Bayern München-præsident Uli 
Hoeness, Bayerns nuværende bestyrelsesformand Karl-Heinz Rummenigge samt 
fodboldverdensmesteren fra 1974, Paul Breitner. 
</p><p>
Der skulle være tale om femcifrede beløb i den daværende møntfod D-mark, der 
på sit højeste var lige knap fire gange så meget værd som den danske krone. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00917/Mexico_World_Cup_19_917869y.jpg" alt="" border="0"/><span class="caption"><span class="f-img-caption">Ikon. 
</span>Karlheinz Förster (tv) nåede 81 landskampe for Vesttyskland og var med til at tabe to VM-finaler: I 1982 til Italien og fire år senere mod Argentina (billedet). Han har erkendt, at have fået behandlinger af lægen Armin Klümper, men benægter doping. – Arkivfoto: AP</span></span></p><p>
På listen over de mange frivillige bidragsydere til Armin Klümper står også 
navnet Eberhard Gienger. Han blev i 1974 verdensmester og to år senere 
OL-medaljevinder i gymnastik, og var et kæmpe navn i tysk idræt. Efter en 
lang og succesrig karriere i det private erhvervsliv blev Ginger valgt til 
den tyske forbundsdag for det regeringsbærende CDU, hvor han nu endvidere 
sidder i partiledelsen og fungerer som talsmand i idrætspolitiske sager. 
</p><p>
Eberhard Gienger har for år tilbage erkendt, at have fulgt Armin Klampers 
dopinganvisninger, og spørgsmålet er, om flere andre tyske koryfæer vil 
krybe til korset i den kommende tid. 
</p><p>
En anden person med stærk tilknytning til det regeringsbærende CDU-parti er 
Gerhard Mayer-Vorfelder. Han regnes for en af Armin Klümpers bedste venner 
og er tidligere mangeårig finansminister i Tysklands tredjestørste delstat 
Baden-Württemberg. Indtil for ni år siden var han også præsident for det 
tyske fodboldforbund (DFB). 
</p><p>
Og så er vi tilbage ved den hellige ko. Fodbolden. 
</p><h3>
Mange sten på vejen til sandheden 
</h3><p>
Forskergruppen, der fortsat undersøger universitetsklinikken i Freiburg, har 
trods mange forhindringer i form af forsvundne dokumenter og en ikke særligt 
samarbejdsvillig universitetsledelse, bebudet, at der snart kan komme en 
foreløbig 60 sider lang rapport om svindlen. 
</p><p>
Gruppen ledes af kriminologiprofessoren Letizia Paoli fra universitetet i 
belgiske Leuven. Hun har tidligere i arbejdsprocessen meldt om politisk 
modstand i hendes jagt på at få kulegravet den tvivlsomme læge og klinikken 
i Freiburg. 
</p><p><b class="ext-link">RAPPORT FRA 2013</b><a class="embeddedlink" href="http://politiken.dk/sport/ECE2039529/tysk-dopingrapport-er-mindre-end-den-halve-sandhed/">Tysk dopingrapport er mindre end 
den halve sandhed</a></p><p>
Letizia Paoli blev dog overhalet indenom, da oplysningerne om doping i de to 
Bundesliga-klubber så dagens lys i mandags. Et medlem af arbejdsgruppen 
havde nemlig taget sig den frihed, at offentliggøre en to sider lang 
pressemeddelelse uden at konsultere chefen, men Letizia Paoli har 
efterfølgende bekræftet oplysningerne og beskyldningerne fra sin 
udisciplinerede kollega, der med sin ageren har gjort den betændte affære 
endnu meget speget - og kan sende fremtrædende personer i det tyske samfund 
på uventet tidlig pension. 
</p><p class=" bl-elem">
Letizia Paoli og holdet af uvildige undersøgere har i deres arbejde på ny 
fundet beviser for et samarbejde mellem klinikken i Freiburg og toppen af 
tysk cykelsport. Det tyske cykelsportsforbund (BDR) var gennem en årrække 
således kunde i Armin Klümpers forretning, hvilket er endnu en streg i 
regningen for den siddende formand i BDR. Han hedder Rudolf Scharping – 
tidligere forsvarsminister og kanslerkandidat for socialdemokraterne ved 
forbundsdagsvalget i 1994. 
</p>	
</div>
</div></body></html>
