---
layout:     post
title: 	    "Kommunernes bøn til Corydon: Drop straffen til kommuner med flest flygtninge"
post_author:	    
post_date:	    Mon, 04 May 2015 13:30:13 +0200
post_site:	    politiken.dk 
post_link:	    http://politiken.dk/indland/politik/ECE2653497/kommunernes-boen-til-corydon-drop-straffen-til-kommuner-med-flest-flygtninge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er bekosteligt for en kommune at modtage flygtninge og familiesammenførte. 
</p><p>
Derfor dækker staten en bid af kommunens udgifter. Men biden skal være større, 
mener Kommunernes Landsforening, der i dag præsenterede deres ønsker for 
næste års budget for finansminister Bjarne Corydon (S). 
</p><p>
Nu skal finansministeriets regnedrenge »kloge sig lidt på det«, som KL's 
formand, Martin Damm, udtrykker det, før parterne de kommende uger bliver 
enige om de økonomiske rammer. 
</p><h3>
Kommuner, der tager flygtninge, bliver straffet 
</h3><p>
Kommunerne står nemlig til at skulle betale »store summer« som konsekvens af 
refusionsreformen, der træder i kraft næste år. Hidtil har staten betalt 50 
procent af kommunernes udgifter til kontanthjælp, en ydelse, flygtninge 
oftest er på over et år. Men fra 2016 vil kommuerne kun få dækket 20 
procent. 
</p><p>
»Derved bliver de kommuner, der tager imod mange flygtninge straffet, og det 
har aldrig været meningen. Tværtimod burde der ligge et incitament«, siger 
Martin Damm, der er borgmester for Venstre i Kalundborg Kommune. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2652026/200-asylansoegere-er-strandet-i-danmark-paa-ubestemt-tid/">200 asylansøgere er strandet i 
Danmark på ubestemt tid </a></p><p>
Ifølge KL forventes Danmark at modtage 20.000 asylansøgere i år, hvor 
prognosen lyder på, at 12.000 af dem får asyl. 
</p><p>
KL's formand foreslår, at man hæver det årlige grundtilskud, kommunerne får - 
cirka 31.250 kroner for hver flygtning eller familiesammenført. Hvor meget 
beløbet skal hæves med, har Martin Damm ikke lagt sig fast på. Men, siger 
han: 
</p><p>
»Det er noget, finansministeren vil lytte til, for det her er en utilsigtet 
fejl«, mener han. 
</p><h3>
Småbyerne skal have storcentre 
</h3><p>
Flygtninge er ikke det eneste punkt, kommnuerne har med på ønskelisten. KL har 
også sammensat et katalog med hele 32 konkrete forslag til, hvordan 
planloven kan ændres. Her et udpluk: 
</p><ul><li>Reglerne om, at der skal være 40.000 indbyggere i en by, før der må bygges et 
storcenter eller et varehus, skal revideres og justeres.</li><li>Kommunerne skal have bedre muligheder for at bygge i de byer, som ligger i 
nærheden af kysten. I dag er de ifølge KL omfattet af stramme 
begrænsninger.</li><li class=" bl-elem">KL ønsker, at det bliver muligt at planlægge for midlertidig anvendelse af et 
område. Det er der i dag ikke hjemmel for i planloven.</li></ul><h3>
Flere penge til sundhedshusene 
</h3><p>
Også det nære sundhedsvæsen skal styrkes, mener KL. Det skal ske med 
sundhedshuse, hvor man samler praktiserende læger, sygeplejersker og andre 
faggrupper under ét tag. Meningen er, at de skal aflaste de 21 nye 
supersygehuse, der bliver bygget i 2020. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE1960895/regeringen-vil-sikre-laegehjaelp-i-tyndt-befolkede-omraader/">Regeringen vil sikre lægehjælp i 
tyndt befolkede områder</a></p><p>
Regeringen har derfor afsat 800 millioner kroner til etablering og drift af 
disse sundhedshuse, men der er ifølge Kommunernes Landsforening behov for 
flere penge, hvis de skal blive en succes. Præcis hvor mange penge, ved KL 
ikke. 
</p><p>
Kommunerne ønsker derudover at blive dem, der står for driften af 
sundhedshusene. 
</p><h3>
Tilskudsordningen skal stoppes 
</h3><p>
Derudover ønsker KL, at finansieringstilskuddet på tre milliarder skal 
videreføres til tidligst 2018. Pengene går til de særligt svagtstillede 
kommuner, der de senere år har oplevet befolkningstilbagegang. 
</p><p class=" bl-elem">
Men finansminister Bjarne Corydon så gerne ordningen stoppet, da kommunerne 
ifølge ham allerede får særtilskud. 
</p>	
</div>

</div></body></html>
