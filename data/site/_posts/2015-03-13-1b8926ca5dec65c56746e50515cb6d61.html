---
layout:     post
title: 	    "Med ny tjeneste kan du tjekke dine bredbåndsmuligheder på adresseniveau"
post_author:	    Daniel Bergsagel
post_date:	    Fri, 13 Mar 2015 10:04:38 +0000
post_site:	    www.version2.dk 
post_link:	    http://www.version2.dk/artikel/med-ny-tjeneste-kan-du-tjekke-dine-bredbaandsmuligheder-paa-adresseniveau-99004?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>På den nye hjemmeside <a href="http://tjekditnet.dk/">www.tjekditnet.dk</a> kan du hurtigt få svar på, hvilken bredbåndshastighed du har mulighed for at købe, hvem der sælger den og hvilken teknologi, der er tale om.</p>

<p><figure class="plugin full zoomable"><img data-original-image="http://www.version2.dk/sites/v2/files/bredbaandskort.jpg" src="http://www.version2.dk/sites/v2/files/styles/article_620px_width/public/bredbaandskort.jpg?itok=IJvi_M4f" alt=""/></figure></p>

<p>Hvor det tidligere har været svært for borgere og virksomheder at gennemskue, hvilke bredbåndsmuligheder, der eksisterer på en given adresse, har Erhvervs- og Vækstministeriet i samarbejde med Kommunernes Landsforening og Regionerne nu samlet data i en tjeneste, der desuden giver et overblik over mulige teoretiske og udbudte hastigheder i hele landet og det på adresseniveau.</p>

<p>Hjemmesiden giver også mulighed for at tjekke hastigheden på ens nuværende forbindelse.</p>

<p>Tjeneste giver også hurtigt overblik over hastighederne på regionsniveau. Kortlægningen viser, at 83 procent af alle boliger og virksomheder har adgang til mindst 100 Mbit/s download. Det peger på en fremgang i forhhold til 2013. Dog er tallene ikke direkte sammenlignelige blandt andet fordi de nu opgøres på adresseniveau i stedet for postnummer. Den gang var andelen af boliger og virksomheder med adgang til mindst 100 Mbit/s download 70 procent.</p>

<p>64 pct. af alle boliger og virksomheder har adgang til bredbånd på mindst 30 Mbit/s upload. Dette er en stigning i forhold til 2013 år hvor dækningen var 58 pct..</p>

<p>Til sommer udvides Tjekditnet.dk med kortlægning af mobildækningen. Endelig er det hensigten at tjenesten løbende bliver videreudviklet i dialog med brugerne. Der kan på Tjekditnet.dk rettes henvendelse til Erhvervsstyrelsen, hvis man ikke kan genkende dæknings-resultatet eller har spørgsmål til selve kortlægningen.</p>
  </section></div></body></html>
