---
layout:     post
title: 	    "Læserne tipper: Her er de bedste gratis museer"
post_author:	    
post_date:	    Thu, 05 Mar 2015 10:44:08 +0100
post_site:	    politiken.dk 
post_link:	    http://politiken.dk/rejser/laesertip/ECE2565336/laeserne-tipper-her-er-de-bedste-gratis-museer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>1. Rammen er helt perfekt</b></p><p>
Musee d'Orsay i Paris, som har gratis adgang den første søndag i hver måned, 
udstiller malerier og skulpturer i specielle omgivelser. Da vi besøgte 
museet, nød vi synet af nogle fantastiske malerier af Monet, Degas, van 
Gogh, Renoir og Gauguin m.fl. Museumsbygningen, en renoveret station med et 
hvælvet glasloft, er den perfekte ramme for den fine samling af kunst. Se 
billede ovenover. 
</p><p><i class=" bl-elem">Philip Rutherford</i></p><p><b>2</b>.<b> Tilbage til 1990’erne </b></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/DSC_0733_916658d.jpg" alt="" border="0"/><span class="caption"><span class="f-img-caption">Fortiden. 
</span>Udstillingen på Museum Østjylland i Randers sender gæsten tilbage til 1990’erne. Læserfoto: Sally Schmidt.</span></span></p><p>
På Museum Østjylland er der gratis adgang til lokale fortællinger og 
danmarkshistorie i alle museets afdelinger. På afdelingen i Randers kan man 
lige nu bl.a. genopleve sit 90'er-ungdomsværelse i udstillingen ’Vi – de 
unge’. Her gik man og troede, at man var noget særligt med sin lavalampe, 
dyre stereoanlæg og farverige møbler, men man var faktisk bare en del af 
vores alle sammens fælles fortid. 
</p><p><i class=" bl-elem">Sally Schmidt</i></p><p><b>3. Unikt indblik i Korea</b></p><p>
National Museum of Korea i Sydkoreas hovedstad, Seoul, er en arkitektonisk 
perle med en historisk samling fra regionen, som strækker sig over en lang 
tidsperiode og derved giver et unikt indblik i, hvad landene har været 
igennem, både kulturelt og politisk det sidste par tusind år. 
</p><p><i class=" bl-elem">Lærke Friis Petersen</i></p><p><b>4. Historien om besættelser </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/riga_916643j.jpg" alt="" border="0"/><span class="caption"><span class="f-img-caption">Dyster. 
</span>Museet i Riga fortæller historier fra to forskellige besættelser af Letland. Læserfoto: Ella Mølgaard.</span></span></p><p>
Besættelsesmuseet i Riga eller ’Den sorte ligkiste’, som museumsbygningen også 
kaldes i folkemunde, dokumenterer historien om både den nazistiske og den 
sovjetiske besættelse af Letland i årene 1940-1991. Et must, når man vil 
lære landet og dets mennesker virkelig at kende. 
</p><p><i class=" bl-elem">Michael Longerich, Tønder</i></p><p><b>5. Nutidigt stammemuseum </b></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/5_Papua_2014_1820_j_916645j.jpg" alt="" border="0"/><span class="caption"><span class="f-img-caption">Nutidigt. 
</span>Det ser fortidigt ud, men meget af det, man ser på museet i Papua, afspejler nutiden. Læserfoto: Kirsten D. Hansen.</span></span></p><p>
Hvis vi ikke på vores ekspedition i Papua var startet med at besøge de lokale 
stammer og havde oplevet, hvordan de i virkeligheden levede, havde vi nok 
ikke opdaget, at universitetsmuseet Loka Budaya i Jayapura faktisk er et 
nutidsmuseum. 
</p><p>
Men fordi vi med egne øjne havde set de lokale stammer jage med våben, som man 
brugte i stenalderen, f.eks. buer og spyd, virkede det ikke gammeldags, at 
netop disse ting var udstillet her. 
</p><p><i class=" bl-elem">Kirsten D. Hansen, Hillerød</i></p><p><b>6. Månelanding genoplevet </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/6_wright-1903_jpg_916649j.jpg" alt="" border="0"/><span class="caption"><span class="f-img-caption">Vingesus. 
</span>Flyhistorien, bl.a. brødrene Wrights første fly, opleves på National Air and Space Museum. Læserfoto: Nicolai Lindskov.</span></span></p><p>
I Washington D.C. ligger National Air and Space Museum, der bør fremhæves på 
grund af det unikke sammenfald mellem amerikansk historie og 
verdenshistorie. Man får kuldegysninger, når man står ved brødrene Wrights 
originale fly eller Amelia Earharts røde flyver. Museet huser også en Saturn 
V-raket, og det bliver ikke mindre spændende, når man ser 
månelandingsfartøjet. Man kan næsten glemme de mange museumsgæster omkring 
sig i et indre billede af Neil Armstrong, der tager menneskets første skridt 
på Månen. 
</p><p><i class=" bl-elem">Nicolai Lindskov</i></p><p><b>7. Tysk felttog mod øst </b></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/7_Berlin_tysk-russi_916652j.jpg" alt="" border="0"/><span class="caption"><span class="f-img-caption">Historisk. 
</span>Kampene mellem tyske og russiske soldater under Anden verdenskrig mindes i Berlin-forstad. Læserfoto: Bo Morell.</span></span></p><p>
Det tysk-russiske museum i Berlin-forstaden Karlshorst viser værnemagtens 
felttog østpå i en ny opstilling med en permanent udstilling, dokumenter, 
plakater og videoer med tyske soldater, der kæmper sig frem og tilbage i de 
russiske sumpe inden nederlaget og overgivelsen 7. maj 1945. 
</p><p>
Den fandt først sted i den amerikansk-erobrede del af Tyskland, men det var 
russerne ikke tilfredse med, så feltmarskal Keitel blev om natten fløjet til 
Karlshorst for at igen at underskrive kapitulationen, forurettet og stadig 
med marskalstaven i hånden. 
</p><p>
Overgivelsen foregik netop i denne kaserne, hvor man kan se rummet med de 
allieredes flag og bordet, hvor der absolut ikke blev forhandlet om 
betingelser. 
</p><p><i class=" bl-elem">Bo Morell</i></p><p><b>8. Høvdingens lille museum </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/8_h_vdingens_museum_916654j.jpg" alt="" border="0"/><span class="caption"><span class="f-img-caption">Jordnært. 
</span>Dette beskedne museum fortæller en ægte høvdingehistorie. Læserfoto: Jan Kronsell.</span></span></p><p>
Junaluska Museum i Robbinsville i det vestlige North Carolina, USA, er ikke 
større end en villa, og der er kun tre små udstillingslokaler. Udstillingen 
fortæller om cherokee-stammen. Der er sjældent mange gæster, og personalet 
har derfor god tid til en snak. Ved mit sidste besøg fik jeg en halvanden 
time lang snak. 
</p><p>
På en bakke over museet ligger høvding Junaluska, som har givet navn til 
stedet, begravet. 
</p><p><i class=" bl-elem">Jan Kronsell</i></p><p><b>9. Schmeichel på museum
</b></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/9_Manchester_jan_20_916656d.jpg" alt="" border="0"/><span class="caption"><span class="f-img-caption">Danskerære. 
</span>Fodboldmuseet i Manchester har en hyldest til Peter Schmeichel. Læserfoto: Flemming Thomsen.</span></span></p><p>
Fodbold har fået sit eget museum: National Football Museum ved Exchange Square 
i Manchester. Man udstiller ikke kun pokaler, trøjer og heltehistorier, men 
går også bag facaden, og der er forfærdelige billeder og reportager fra 
flere af stadionkatastroferne, bl.a. Bradford og Hillsborough. Og et 
portrætfoto af ’The Great Dane’, Peter Schmeichel. 
</p><p><i class=" bl-elem">Flemming Thomsen</i></p><p><b>10. Hyldest til Sydpolens ofre</b></p><p>
The Wilson i Cheltenham, Gloucestershire, England, har en fin samling af arts 
and craft-genstande, især møbler, mange fremstillet nær byen byen. Et ’paper 
room’ rummer dokumenter og genstande vedrørende den lokale dr. Wilson, der 
omkom sammen med de øvrige deltagere i Scotts ekspedition til Sydpolen 1911. 
</p><p class=" bl-elem"><i class=" bl-elem">Anne Marie Køllgaard</i></p>	
</div>
</div></body></html>
