---
layout:     post
title: 	    "Filmarbejdere afviser at bremse Københavns drøm om filmby-status"
post_author:	    
post_date:	    Mon, 23 Mar 2015 23:07:29 +0100
post_site:	    politiken.dk 
post_link:	    http://politiken.dk/kultur/filmogtv/ECE2600792/filmarbejdere-afviser-at-bremse-koebenhavns-droem-om-filmby-status/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Om Copenhagen Film Fund</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Har til formål at tiltrække internationale film og tv-produktioner 
til hovedstadsområdet med henblik på skabe job og vækst i 
regionens kreative erhverv </li><li>Fonden har en samlet økonomisk ramme til drift og investeringer på 
35 mio. kroner, som skal dække en indkøringsperiode på 
tre år, og fonden tilbyder medfinansiering til film og 
tv-projekter, der via produktion i hovedstadsområdet skal medvirke 
til at skabe økonomisk vækst og omsætning </li><li class=" bl-elem">Fonden er finansieret med bidrag fra Københavns Kommune, Region 
Hovedstaden, ni omegnskommuner og en række private investorer og 
faglige organisationer i film og tv-branchen </li></ul></div>
</div><p>
Copenhagen Film Fund undersøger, hvad konkurrenterne har at byde på for at 
kunne optimere sin egen attraktionsværdi. 
</p><p>
Fonden, som har til opgave at få produktion af tv-serier og film til 
hovedstaden, har kontaktet produktionsledere i lande som Irland, Tyskland, 
Sverige og Tjekkiet for at få deres budget for, hvor meget det vil koste at 
producere en film i hos dem. 
</p><p>
Det fortæller direktør for Copenhagen Film Fund, Thomas Gammeltoft. 
</p><p>
»Vi har sat det i gang for at se på styrker og svagheder i den danske 
produktionsmetode. Det kan vi gøre som en uvildig organisation, som kun har 
interesse i at få flere film til Danmark. Vi har ingen andre interesse i 
klemme, vi vil bare gerne have flere produktioner«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/filmogtv/ECE2595451/oscarvindere-er-en-trumf-i-koebenhavns-jagt-paa-status-som-filmby/">Oscarvindere er en trumf i 
Københavns jagt på status som filmby</a></p><p>
Undersøgelsen foregår med støtte fra blandt andet Film- og 
tv-arbejderforeningen (FAF) og Producentforeningen. 
</p><h3>
Fast timetal afskrækker
</h3><p>
Buddene fra de forskellige konkurrerende nationer er netop tikket ind, og 
fonden er nu i gang med at sammenligne buddene på parametre som antal 
optagedage, antal medarbejdere, antal arbejdstimer om dagen, transporttid og 
så videre. 
</p><p>
»Så får vi et billede af, hvor vi er stærke, og hvor vi har problemer 
herhjemme. Allerede nu kan vi se, at vi virkelig kan konkurrere på transport 
og locations (optagesteder, red). Vi er også rigtigt gode på holdstørrelse, 
fordi danske medarbejdere typisk tager meget ansvar. Vi har ikke et mylder 
af assistenter eller store hierarkier, som for eksempel amerikanerne er vant 
til, så vi skal overbevise de udenlandske producenter om, at hvis de vil 
arbejde på vores måde, kan de spare rigtigt meget. Vi skal sælge den danske 
model«, siger Thomas Gammeltoft. 
</p><p>
Omvendt fastholder han – lige som Zentropas direktør Peter Aalbæk har 
pointeret til Politiken - at den danske model på arbejdstidsområdet er en 
hindring. Blot det, at der står et fast timetal i overenskomsterne kan 
afskrække producenterne, mener han. 
</p><p>
»Bare signalværdien gør, at folk holder sig væk. Vi skal måske ikke arbejde 12 
timer om dagen ligesom englænderne, men helst 10 timer«, mener Thomas 
Gammeltoft. 
</p><h3>
Masser af fleksibilitet 
</h3><p>
Den køber man ikke hos hverken Film- og tv-arbejderforeningen eller Dansk 
Skuespillerforbund. 
</p><div class="art-quote article-box">
<p class="quote"/>
<blockquote>
<p class="quote-txt">
Der er masser af fleksibilitet i de overenskomster, vi har. Folk arbejder rask 
væk 50 eller flere timer om ugen
</p>
<p class="sender">
sekretariatschef hos FAF, René Jørgensen. 
</p>
</blockquote>
</div><p>
»Der er masser af fleksibilitet i de overenskomster, vi har. Folk arbejder 
rask væk 50 eller flere timer om ugen«, siger sekretariatschef René 
Jørgensen. </p><p>
Hvis filmproducenterne vil ud over almindelige otte timers arbejdsdage kræver 
det dog, at de tilrettelægger det på forhånd, og det kan være dér, den 
halter, mener René Jørgensen. 
</p><p>
»Der er jo også mulighed for lange arbejdsdage i Danmark, men man skal aftale 
det med folk. Så man kan tilrettelægge sig ud af meget. For mig at se drejer 
det sig om at blive bedre til det«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2202334/internationale-tv-serier-skal-indspilles-i-koebenhavn/">Internationale tv-serier skal 
indspilles i København </a></p><p>
Formanden for skuespillerforbundet Katja Holm er enig i, at arbejdstidsregler 
kun bliver et problem, fordi producenterne ikke er gode nok til at 
planlægge. 
</p><p>
»Vi vil gerne udvise fleksibilitet, og det gør vi, og når vi så beder dem 
(filmproducenterne, red.) om at planlægge, så der er altid både det en og 
andet i vejen. Det går begge veje«, mener hun. 
</p><p>
Og i øvrigt synes skuespillernes repræsentant, at »det er noget sludder« at 
bruge arbejdstidsregler som argument for, at det er svært at tiltrække 
filmproduktioner. 
</p><p>
»Vi arbejder ikke otte timer om dagen. Vores arbejdstider er fleksible, og vi 
kan være helt oppe på 11 timer, når man medregner transport, sminke og så 
videre. Der er folk, der sidder klar klokken 6 om morgenen og forlader 
settet klokken otte om aftenen, så jeg tror ikke på, at det har noget at 
sige«. 
</p><p class=" bl-elem">
Når undersøgelsen er færdig til sommer, indkalder Copenhagen Film Fund alle 
relevante organisationer til et seminar for at drøfte, hvad branchen sammen 
kan gøre for, at hovedstaden bliver endnu mere attraktiv som hotspot for 
internationale filmprojekter. 
</p>	
</div>
</div></body></html>
