---
layout:     post
title: 	    "Nyt batteri lader mobilen op på sekunder"
post_author:	    
post_date:	    Thu, 09 Apr 2015 10:55:52 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2618944/nyt-batteri-lader-mobilen-op-paa-sekunder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forholdet mellem, hvad vores smartphones kan, og hvor længe batteriet holder, 
er typisk ret proportionalt. 
</p><p>
Vi kræver mere og mere af vores smartphones, og derfor er batterierne også 
nødt til at følge med. Det betyder så til gengæld, at vi aldrig rigtig får 
batterier, som holder i flere dage på en smartphone. 
</p><p>
Derfor betyder opladningstiden er stadigvæk en hel del, hvertfald indtil vi 
finder en løsning, hvor batteriernes kapacitet er meget større end 
smartphonens strømforbrug. Hvis vi kunne få opladningstiden ned på få 
minutter eller sekunder, ville det naturligvis hjælpe en hel del. Og det er 
netop, hvad forskere nu er lykkedes med. 
</p><p>
Et forskerhold på Stanford-universitetet i Silicon Valley, ledet af 
kemiprofessoreren Hongjie Dai, har opfundet en ny batteritype, der ikke bare 
er sikrere end de batterier, vi bruger lige nu, de lader også superhurtigt 
op. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/internet/ECE2549401/hus-batterier-skal-give-stroem-til-fremtidens-hjem/">Hus-batterier skal give strøm 
til fremtidens hjem</a></p><p>
De for tiden mest udbredte batterier i alt fra smartphones til elektriske 
biler, er af lithium-ion-typen. Ved at erstatte lithium’et med aluminium, er 
Dai og hans hold nået frem til nogle ret spektakulære resultater, som netop 
er blevet publiceret i det videnskabelige tidsskrift Nature. 
</p><p>
Batteriet består af en aluminium-anode og en katode af grafit, og er så 
sikkert, at Dai er villig til at gå så langt som til at sige: »Selv hvis du 
borer et hul igennem det, vil vores nye batteri ikke bryde i brand«. 
</p><p>
Det står i modsætning til lithium-ion-batterier, som involverer noget større 
brandfare, hvilket har fået flere flyselskaber til at forbyde indchecket 
bagage at indeholde dem. 
</p><p><b>Lader op på bare ét minut<br/></b>Men det mest attraktive ved de nye batterier for os forbrugere, er 
naturligvis den korte opladningstid. Ifølge presseudmeldingen fra Stanford 
er det lykkedes forsker holdet at lade et batteri i smartphonestørrelse op 
på omkring 1 minut. 
</p><p>
Det lykkedes dem endda at gøre det 7500 gange, før batteriet døde ud. Det er 
mere, end man forventer af mange lithium-ion-batterier, og langt mere end 
det hidtil er lykkedes at oplade aluminium-ion-batterier. Indtil nu har 
disse kun kunne holde til omkring 100 opladninger. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2423527/nu-kommer-super-batteriet-der-lades-70-procent-op-paa-to-minutter/">Nu kommer super-batteriet, der 
lades 70 procent op på to minutter</a></p><p>
Der er dog stadig udfordringer med den nye batteritype. For eksempel leverer 
den kun cirka halvdelen af den strøm, man normalt får ud af et 
lithium-ion-batteri. »Dette kan dog gøres bedre ved at arbejde med grafitten 
i katoden«, siger Dai, » så skal man huske, at rigtig mange forbrugere jo 
bruger 1.5 volts AA- og AAA-batterier idag, og vores batteri yder langt mere 
end det.« 
</p><p class=" bl-elem">
Der er naturligvis ingen fra forskerholdet, som er villig til at gætte på, 
hvornår vi ser disse batterier i handelen. Men eftersom det nye batteri er 
det første aluminium-ion-batteri, der har kommercielt potentiale, kan det 
være, der ikke går så længe. 
</p>	
</div>

</div></body></html>
