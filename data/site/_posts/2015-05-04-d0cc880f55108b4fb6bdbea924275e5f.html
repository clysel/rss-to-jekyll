---
layout:     post
title: 	    "Ny kulturhavn skal fremtidssikre Sjællands nordligste by"
post_author:	    
post_date:	    Mon, 04 May 2015 15:08:06 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2646684/ny-kulturhavn-skal-fremtidssikre-sjaellands-nordligste-by/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Kulturhavn Gilleleje</h4>
<div class="fakta-body" data-buildingblock="embedded_factboxlink">
<p>
Skal <b>styrke handelsliv, kunst og kultur samt revitalisere bykernen</b>. 
</p><p><b>Etape 1</b> med dagligvarebutikker, sundhedshus og boliger er allerede 
etableret. 
</p><p>
Byggeriet af <b>etape 2</b> med bibliotek, biograf og kulturbro går i gang nu. 
</p><p>
Hele projektet – heriblandt <b>etape 3</b> med torvemarked og boliger – 
forventes færdigt i 2016. 
</p><p><b>Samlet pris:</b> 250 mio. kr. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00931/bl_kklat_gilleleje__931825v.jpg" alt="" border="0"/></span></p>
</div>
</div><p>
Det er stadig tidligt på sæsonen i Gilleleje. Ved SuperBrugsen i fiskerlejet 
lægger en af de lokale, med en styrthjelm som en blankpoleret bowlingkugle, 
fra kaj på en gul knallert med grå mælkekasse og tøffer stille ned mod 
centrum. 
</p><p>
Det er et smukt billede på, at nok er der store planer i det lille 
turisttrækplaster på Sjællands nordligste punkt, men byen har stadig sit 
originale særpræg. 
</p><p>
For efter et tilløb på 5-6 år er det storstilede projekt Kulturhavn Gilleleje 
i gang. 250 millioner kroner bliver investeret. Tre etaper er planlagt. Den 
første er færdig og har transformeret byens gamle varmekraftværk til nye 
bygninger med butikker, lægehus og boliger. Desuden er Snedkeriet, en 
bygning ned mod Søborg Kanal, hvor en række små kunsthåndværkere er flyttet 
ind, blevet etableret. 
</p><p>
Anden etape er på vej og gælder byggeriet af et kulturhus med bibliotek, 
biograf og café samt en såkaldt kulturbro, der skal krydse Søborg Kanal og 
lægge ryg til koncerter, teater og andre arrangementer. Senere følger etape 
3 med boliger længere nede i byen. 
</p><p>
Direktør for Kulturhavn Gilleleje Lars Corfitzen, der også er direktør i 
Gilleleje Brugsforening, som er primus motor for projektet, viser rundt. Det 
er en solrig forårsdag, hvor man så småt kan forestille sig, hvordan 
sommeren kommer til at blive med røgsignaler fra grillerne i de mange 
sommerhuse, køerne ved havnens fiskebutikker og softice på børnetøjet. 
</p><p>
»Det er afgørende for økonomien i en by som Gilleleje, at somrene er 
indbringende. For det er den indtægt, man også lever af om vinteren, hvor 
stedet går lidt i hi som så mange andre sommerhusområder«, siger 
brugsforeningsdirektøren, hvis antal medlemmer ligger på 15.000 og historie 
kan dateres tilbage til 1892. 
</p><p>
En sommer med mange turister er en af årsagerne til, at man har fået ideen til 
Kulturhavn Gilleleje. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2566549/sjaelland-har-faaet-sin-foerste-nationalpark/">Sjælland har fået sin første 
nationalpark</a></p><p>
»Vi (Gilleleje Brugsforening, red.) er ikke interesserede i, at der er områder 
af byen, der forfalder. Vi synes blandt andet, at det er vores opgave at 
gøre byen så attraktiv som muligt, og føler et medansvar for, at byen 
udvikler sig. Og det tror vi, at kulturhavnen kan være med til«, siger Lars 
Corfitzen. 
</p><h3>
Et supplement til Helsingør 
</h3><p>
Kulturhavn rimer lidt på Kulturværft. Og sådan et har nu ligget i Helsingør i 
et par år. Sammen med det internationalt roste søfartsmuseum har det gjort 
Helsingør til noget af et tilløbsstykke. Men Lars Corfitzen mener, at der er 
plads til både en Kulturhavn og et Kulturværft med omkring 25 kilometers 
afstand. 
</p><p>
»Vi er ikke i konkurrence. Vi er et supplement. Har man besøgt Helsingør, kan 
man hoppe videre til os og til det næste sted og helt ud til Hundested. Der 
sker mange innovative ting i området. Det er med til at styrke toppen af 
Nordsjælland«, siger Lars Corfitzen. 
</p><p>
Han må indimellem også lytte til kritik fra dele af lokalmiljøet. Der er de 
gamle Gilleleje-beboere, der gerne vil have, at byen bare forbliver, som den 
er. Dem, der er bange for, at handlen i den ene del af byen forsvinder med 
kulturhavnen, og dem, der er bekymrede for, at boligerne i etape 3 vil være 
så høje, at det skæmmer bybilledet. Men det preller af på Lars Corfitzen, 
selv om der er lyttet til det sidste kritikpunkt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2301661/turisme-i-danmark-samarbejde-er-vejen-frem-i-nordsjaelland/">Turisme i Danmark: Samarbejde 
er vejen frem i Nordsjælland</a></p><p>
»Det kommer af en ret forståelig konservatisme. Der er tale om en lille 
opposition. Vi lytter til den, men det bremser os ikke. Hvis Gilleleje skal 
videre og udvikle sig i fremtiden, skal vi kunne tænke stort«. 
</p><p>
Og småt. Lars Corfitzen peger ned mod Søborg Kanal, der dovent bevæger sig af 
sted mod udløbet i Kattegat. 
</p><p>
»Tænk, hvis kajaksejlerne på tur kunne sejle herop, lægge til og få sig en kop 
kaffe, inden de sejler videre igen«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/KG_Etape2_Viz_14121_931822y.jpg" alt="" border="0"/><span class="caption"><span class="f-img-caption">Brobyggeri. 
</span>Broen herover til venstre skal huse koncerter, teater og andre arrangementer, der skal knytte begge sider af Søborg Kanal sammen.</span></span></p><p>
Den idé er Casper Woller-Nielsen helt med på. Han står bag By C, et arbejdende 
guldsmedværksted samt kaffe- og cavabar i ét, der holder til i et gammelt 
rødt træhus ved siden af Snedkeriet. Han forestiller sig et hejseværk, der 
kan sænke nylavet to sail-kaffe ned til kajakfolket i kanalen. 
</p><p>
»Kunne det ikke være sjovt?«. 
</p><p>
Casper Woller-Nielsen er egentlig hjemmehørende i Tisvildeleje, en anden 
nordsjællandsk sommerklassiker længere vestpå, men fortæller, at han får 
meget mere ud af at have butik og café i Gilleleje. Tisvildeleje-borgeren 
oplever, at tingene kan lade sig gøre i Gilleleje – at folk i byen gerne vil 
have, at der sker noget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2330177/nordsjaelland-overvejer-turistforsoeg/">Nordsjælland overvejer 
turistforsøg </a></p><p>
»Når de kommer hos os, fortæller de, at de synes, at der har manglet små 
cafeer og butikker. Der er en foreningsånd over det, der sker her«, siger 
Casper Woller-Nielsen. 
</p><p>
Han åbnede værkstedet i sommermånederne sidste år, satser stort på sæsonen 
2015, men ser også frem til, at etape 2 af Kulturhavn Gilleleje åbner med 
kulturbroen over kanalen fra den vestlige side af byen til den østlige. Her 
skal der være koncerter, teater og andre arrangementer. 
</p><p>
»Der er perspektiv i at være her«. 
</p><p>
Byggeriet af kulturhus og kulturbro går i gang så snart som muligt og 
forventes færdigt i efteråret 2016. Derefter følger etape 3. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2342723/nordsjaelland-boltrer-sig-igen-i-internationale-rejsemedier/">Nordsjælland boltrer sig igen 
i internationale rejsemedier</a></p><p>
Men Kulturhavn Gilleleje er ikke det eneste store projekt for det gamle 
fiskerleje. Projektvisionen New Nordic Coasts er netop blevet godkendt af 
byrådet i Gribskov Kommune, så det kan indsendes til staten som en del af en 
udbudt forsøgsordning for Kyst- og Naturturisme, hvor de danske kommuner kan 
søge om at etablere større projekter i områder, der normalt er beskyttet af 
en række lovgivninger. 
</p><p>
Ideen med projektet, med den Noma-agtige titel, er at skabe en attraktion ude 
i havet ved Gilleleje med rekreative moler, sandstrande, havbade, hotel og 
meget mere. 
</p><p class=" bl-elem">
Visionen er at styrke Gilleleje som hovedportal som kystområdet i 
Nordsjælland, der brandes under navnet Den Danske Riviera. 
</p>	
</div>

</div></body></html>
