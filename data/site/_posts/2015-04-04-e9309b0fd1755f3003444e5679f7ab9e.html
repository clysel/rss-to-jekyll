---
layout:     post
title: 	    "Chelsea overvinder drømmescoring og slår Stoke"
post_author:	    
post_date:	    Sat, 04 Apr 2015 20:46:46 +0200
post_site:	    politiken.dk 
post_link:	    http://politiken.dk/sport/fodbold/premierleague/ECE2616489/chelsea-overvinder-droemmescoring-og-slaar-stoke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Premier League</p>
<p class="last-res">Seneste kampe</p>

<p class="period">Stillingen</p>






</div>
<p>
Et kanonmål fra egen banehalvdel af Stokes Charlie Adam var kampens 
højdepunkt, men det lever de formentlig fint med i Chelsea, der alligevel 
vandt lørdagens sene Premier League-kamp med 2-1. 
</p><p>
Matchvinder blev Loic Remy, som let kunne trille bolden i mål til 2-1 på Eden 
Hazards flotte forarbejde efter en god times spil. Dermed fik ligaens 
tophold det optimale afkast af en udmærket præstation hjemme på Stamford 
Bridge. 
</p><p>
Chelsea var overlegen i stort set hele kampen, og det lignede en sikker sejr, 
da kampens store spiller, Eden Hazard, mod slutningen af første halvleg 
scorede til 1-0 på et straffespark begået mod Cesc Fabregas af Philipp 
Wollscheid. 
</p><h3>
Stoke-scoring fra egen banehalvdel 
</h3><p>
Stoke var ikke kommet til London for at deltage i et festfyrværkeri. Manager 
Mark Hughes havde beordret sine spillere på banen i en defensiv formation, 
men gæsterne fik alligevel udlignet inden pausen. 
</p><p>
Det var en scoring, der fik publikum på Stamford Bridge til at måbe og en klar 
kandidat til prædikatet årets mål i Premier League. 
</p><p>
Chelsea mistede bolden på kanten af Stokes straffesparksfelt. Efter et par 
afleveringer endte den hos Adam, der tog et træk og - stadig på egen 
banehalvdel - hamrede den af sted mod Chelseas mål. 
</p><p><b class="ext-link">3-1</b><a class="embeddedlink" href="http://politiken.dk/sport/fodbold/premierleague/ECE2616364/rooney-scorer-klassemaal-i-uniteds-femte-sejr-i-traek/">Rooney scorer klassemål i Uniteds femte sejr 
i træk</a></p><p>
I forventning om fred og ingen fare havde keeperen, Thibaut Courtois, placeret 
sig uden for straffesparksfeltet, men da Adam fyrede sit imponerende præcise 
missil af, kunne den forbløffede belgier ikke nå tilbage, inden bolden lagde 
sig i nettet bag ham. 
</p><p>
Chelsea-spillerne lod sig dog ikke ryste af pragtmålet og sikrede sig tre 
vigtige point, som betyder, at holdet har et forspring på syv point til 
Arsenal, der er nummer to. Chelsea har endda spillet én kamp færre. 
</p><p class=" bl-elem"><b class="ext-link">4-1</b><a class="embeddedlink" href="http://politiken.dk/sport/fodbold/premierleague/ECE2616275/arsenal-banker-liverpool-ud-af-champions-league-dysten/">Arsenal banker Liverpool ud af Champions 
League-dysten</a></p>	
</div>

</div></body></html>
