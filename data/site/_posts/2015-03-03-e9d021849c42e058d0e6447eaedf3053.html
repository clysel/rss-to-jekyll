---
layout:     post
title: 	    "Populært transportmiddel indbyder ofte til et godt grin"
post_author:	    
post_date:	    Tue, 03 Mar 2015 07:00:04 +0100
post_site:	    politiken.dk 
post_link:	    http://politiken.dk/rejser/temarejser/ECE2569852/populaert-transportmiddel-indbyder-ofte-til-et-godt-grin/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>
»Hello madam, taxi taxi?«
</p><p>
Tuk tuk-chaufføren sendte spørgende øjne og signalerede med en ivrig 
håndbevægelse, at vi var mere end velkomne i hans blå trehjulede 
transportkasse. 
</p><p>
»No. No. NO thanks«, lød vores efterhånden knap så høflige svar. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE1868320/eksotisk-resort-faar-hug-for-at-vaere-smagloes-krigsturisme/">Eksotisk resort får hug for at 
være »smagløs krigsturisme«</a></p><p>
Det var mindst femte gang på lige så mange minutter, at vi måtte verfe en 
chauffør af vejen i Sri Lankas største by, Colombo. 
</p><p>
Vi var netop ankommet til millionbyen fra Skandinaviens vinter. Klokken var 
19.30, og selvom solen for længst var gået ned over vandet, lå temperaturen 
på omkring 30 grader med en luftfugtighed, der fik både vores tøj og hår til 
at klæbe sig til huden. 
</p><h3>
To hvide kæmper 
</h3><p>
Vi havde besluttet os for at gå de 800 meter mellem vores hotel og den 
restaurant, vi havde udvalgt os på appen Tripadvisor, og selvom vi var to 
hvide kvinder - tilsyneladende de eneste i området - følte vi os trygge, 
mens vi forcerede 40 cm høje kantsten og jordbunker på et fortorv, der måske 
engang i fjern fremtid bliver en realitet. 
</p><p>
Der blev gloet igennem, hver gang vi passerede en af de lokale mænd. Ikke på 
den klamme måde, snarere spørgende og på »hvad går I rundt her for«-måden. 
Vi - to hvide, naive kæmper - må være de eneste i byen, der ikke havde 
fattet, at det er helt gak at vade rundt i mudder i pænt tøj på vej til 
middag, og da jeg for tredje gang var ved at skvatte i en mørkebrun vandpyt, 
gav vi efter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE1395630/sri-lanka-kricketstjerner-kolonitid-og-faa-turister/">Sri Lanka: Kricketstjerner, 
kolonitid og få turister</a></p><p>
30 sekunder senere var vi i fuld fart på vej hen ad den tresporede vej på 
vores første tuk tuk-tur. Motoren lød som en knallerts, hver gang chaufføren 
gassede op og fik den åbne blikkasse, vi sad i, til at accelerere. 
</p><p>
I et hæsblæsende tempo zigzaggede vi mellem busser, lastbiler og almindelige 
biler. Den tresporede vej var i et nervepirrende øjeblik pludselig mindst 
femsporet. Men vi nåede sikkert frem. Tre minutter. Fem kroner. Tænk, at det 
kunne være så nemt at komme rundt i Colombos kaos. 
</p><h3>
Med Noor ved rattet 
</h3><p>
Turen i hovedstaden blev langt fra vores sidste i tuk tuk. De næste uger 
brugte vi næsten udelukkende de små trehjulede, når vi skulle fra a til b i 
Sri Lanka. Mange chauffører taler et udmærket engelsk, og en del af dem har 
specialiseret sig i at guide turister rundt i deres lokalområder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/tgtsaersektion/droemmerejser/ECE1587975/5200-trin-foerer-til-bjergtoppen-der-er-hellig-for-fire-af-de-store-verdensreligioner/">5.200 trin fører til 
bjergtoppen, der er hellig for fire af de store verdensreligioner</a></p><p>
Blandt andre Noor, en midaldrende mand, der gav os en heldags-tur i området 
ved byen Kandy på midten af øen. 100 kroner per person lød prisen for 7 
timers sightseeing til den botaniske have, en te-fabrik, en spicegarden, et 
massagested og en elefantfarm med Noor ved rattet. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00917/Noor_917479y.jpg" alt="" border="0"/><span class="caption"><span class="f-img-caption">Taxi. 
</span>Noor var venligheden selv - ligesom mange andre tuk tuk chauffører, vi mødte. Hans vogn havde desværre ingen lommefilosofier trykt på siderne.</span></span>
Hvis du ikke er til hæsblæsende kørsel i de små åbne vogne, er deres 
underholdningsværdi alligevel stor. 
</p><p class=" bl-elem">
Klik rundt i billedhjulet øverst her i artiklen, hvor du kan lære en del om 
livet og om, hvordan man <i>ikke</i> skal stave på engelsk. 
</p>	
</div>
</div></body></html>
