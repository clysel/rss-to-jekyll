---
layout:     post
title: 	    "Droner skal finde radioaktiv forurening"
post_author:	    Christian Østergaard
post_date:	    Thu, 14 May 2015 03:00:10 +0000
post_site:	    ing.dk 
post_link:	    http://ing.dk/artikel/droner-skal-finde-radioaktiv-forurening-176048
---
<html><body><div><section class="body">
			<p>Droner kan være en del af det beredskab, der fremover bliver sat ind i jagten på en radioaktiv forureningskilde. Beredskabsstyrelsen har nemlig udstyret en drone med en isotop-måler, der normalt er håndholdt.</p>
			<p>Den skal overflyve områder, hvor styrelsen forventer, at der kan være en radioaktiv kilde. Ved hjælp af dronen kan styrelsen hurtigt lokalisere kilden til forureningen, også i et svært fremkommeligt område.</p>
			
			<p><aside class="plugin right box">
			  <strong>Droner der duer</strong></aside></p>
			<p><strong>Ingeniøren fremhæver</strong> i denne uge eksempler på de mange steder, hvor dronerne har gjort deres indtog hos danske myndigheder og i dansk erhvervsliv.</p>
			<p><strong>Følg med</strong> på ing.dk og i papiravisen denne fredag.
			<br/>
			<figure class="plugin right zoomable"><img data-original-image="http://ing.dk/sites/ing/files/brskort.png" src="http://ing.dk/sites/ing/files/styles/w1120_media_right/public/brskort.png?itok=dMBeU1_p" alt=""/><figcaption>Dronen flyver i et forprogrammeret mønster og måler niveauet af ioniserende stråling undervejs. Efter flyvningen plottes resultaterne på et kort og efter en time har beredskabet et overblik over strålingen i området. <cite>Foto: Jeppe Vöge Jensen/Beredskabsstyrelsen</cite></figcaption></figure><br/>
			<figure class="plugin right zoomable"><img data-original-image="http://ing.dk/sites/ing/files/dsc_1744crop-mikrokopterpaajorden.jpg" src="http://ing.dk/sites/ing/files/styles/w1120_media_right/public/dsc_1744crop-mikrokopterpaajorden.jpg?itok=QwT4RFCD" alt=""/><figcaption>X8-dronen kan løfte to kg udover sin egen vægt på ca. 5 kg. I dette tilfælde er der monteret en måler, der normalt er håndholdt. <cite>Foto: Jeppe Vöge Jensen/Beredskabsstyrelsen</cite></figcaption></figure><br/>
			»Lige nu kan vi afsøge terrænet meget hurtigere end vi ellers ville kunne. Det giver et godt overblik over forurenede områder, især hvis vi får livestreaming af data fra dronen,« siger sektionschef Brian Wesselhoff, der er ansvarlig for Beredskabsstyrelsens droneprojekt.</p>
			<p>Det er Beredskabsstyrelsen i Næstved, der indtil videre er blevet udstyret med en drone, der kan løse denne type opgaver. Der er tale om en X8-drone, der har fire arme med hver to propeller. De otte propeller gør den fem kg tunge drone i stand til at løfte yderligere to kg.</p>
			<p>Det giver beredskabet mulighed for at montere forskellige typer udstyr under dronen, eksempelvis sniffere, der kan søge efter gasser eller som i dette tilfælde en måler, der kan hjælpe med at søge efter radioaktivt materiale.</p>
			
			<p>I styrelsens test af konceptet har dronen fløjet i et forudbestemt mønster, der giver et meget klart billede af, hvor den radioaktive kilde befinder sig.</p>
			<p>»Lige nu fokuserer vi på scenarier med en isoleret kilde til forureningen, enten med kemiske eller nukleare sensorer. Det er i meget lille målestoksforhold, men i fremtiden vil man måske kunne flyve længere ruter ud over pilotens synsfelt,« forventer Brian Wesselhoff.</p>
			<p>I dag bliver strålingsniveauet jævnligt målt på faste punkter langs ruter i hele landet. Fremover håber Brian Wesselhoff derfor, at man kan bruge dronerne til at lave målinger af ioniserende stråling over længere ruter, som i dag bliver kørt i biler og målt med håndholdte målere.</p>
			
			<p><aside class="plugin reference video">
			  <a class="content" href="http://ing.dk/video/se-koebenhavns-brandvaesens-videodrone-i-aktion-165844">
			    <img src="http://ing.dk/sites/ing/files/styles/w1120_reference_illustration/public/branddrone.png?itok=0Vn220MR" alt=""/>  </a>
			  
			</aside><br/>
			Det kræver dog, at det bliver tilladt at flyve med droner på længere afstand end man kan se dem. Indtil videre har Beredskabsstyrelsen end ikke fået tilladelse fra Trafikstyrelsen til at bruge deres droner i bymæssig bebyggelse.</p>
			<p>Udover at søge efter forureningskilder arbejder Beredskabsstyrelsens droner med at overskue indsatsområder ved eksempelvis skovbrande eller olieudslip i vand samt at dokumentere udviklingen på skadestedet. Det er blandt andet blevet brugt på internationale missioner i Sierra Leone og på Balkan.</p>
		</section>
		  </div></body></html>
