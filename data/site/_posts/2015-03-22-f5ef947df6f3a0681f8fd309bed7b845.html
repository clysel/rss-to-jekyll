---
layout:     post
title: 	    "Tre NHL-danskere sejrer og nærmer sig slutspil"
post_author:	    
post_date:	    Sun, 22 Mar 2015 09:49:49 +0100
post_site:	    politiken.dk 
post_link:	    http://politiken.dk/sport/ishockey/ECE2598694/tre-nhl-danskere-sejrer-og-naermer-sig-slutspil/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00922/Canucks_Kings_Hocke_922798w.jpg" alt="Nærkamp. Jannik Hansen (til højre) kom til at plante sin stav i ansigtet på Jake Muzzin i kampen mod divisionsrivalerne fra Los Angeles. - Foto: Jae C. Hong/AP"/></div>
<p class="caption ">
<span class="f-img-caption">Nærkamp.</span> Jannik Hansen (til højre) kom til at plante sin stav i ansigtet på Jake Muzzin i kampen mod divisionsrivalerne fra Los Angeles. - Foto: Jae C. Hong/AP
</p>
</div>
<p>
Det går glimrende for både Frans Nielsen, Lars Eller og Jannik Hansen i NHL.
</p><p>
Natten til i dag var alle tre danskere på isen, og selv om det ikke blev til 
danske mål eller assist, så kunne de hver især glæde sig over sejre til 
deres hold og et skridt nærmere slutspillet.
</p><p>
På udebane mod New Jersey Devils sejrede Frans Nielsen og New York Islanders 
med 3-0.
</p><p>
Danskeren fik knap et kvarters istid og noterede sig for to skud, men han kom 
ikke på måltavlen.
</p><h2 class="bread-text-header first">
Nummer 2 i divisionen
</h2><p>
Sejren placerer Islanders som nummer fire i Eastern Conference og nummer to i 
sin division, hvilket peger i retning af en slutspilsplads, selv om flere 
forfølgere har kampe i baghånden.
</p><p>
Endnu bedre går det for Lars Ellers Montreal Canadiens, der fører Eastern 
Conference.
</p><p>
Lørdag vandt topholdet med 2-0 hjemme over San Jose Sharks. Lars Eller fik 
over 18 minutter på isen, men danskeren blev hverken noteret for mål, 
afslutninger eller assist.
</p><h3>
Vigtig udebanesejr
</h3><p>
Jannik Hansens Vancouver Canucks ligger på en slutspilsplads i Western 
Conference, men Canucks' mandat er mere yderligt.
</p><p>
Derfor var sejren over divisionsrivalerne Los Angeles Kings yderst vigtig. På 
udebane vandt Canucks med 4-1 efter at have scoret tre mål i tredje periode.
</p><p>
29-årige Jannik Hansen afsluttede tre gange i løbet af det kvarters istid, som 
han fik i kampen. Alle tre afslutninger var dog forgæves.
</p><p class=" bl-elem">
Grundspillet slutter 12. april.
</p>	
</div>
</div></body></html>
