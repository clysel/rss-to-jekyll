---
layout:     post
title: 	    "Ingen fortalte PET om løsladelse af Omar el-Hussein "
post_author:	    
post_date:	    Sun, 22 Feb 2015 08:53:34 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2557742/ingen-fortalte-pet-om-loesladelse-af-omar-el-hussein/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Oplysningen om, at gerningsmanden bag sidste weekends terrorangreb i København 
uventet blev løsladt af landsretten 30. januar, nåede formentlig ikke frem 
til Politiets Efterretningstjeneste, PET.
</p><p>
Dermed kunne efterretningstjenesten ikke sætte ind med præventive samtaler 
eller overvågning, som måske kunne have stoppet den 22-årige Omar Abdel 
Hamid el-Hussein og forhindret ham i angrebet på Krudttønden og synagogen, 
som kostede to mennesker livet og sårede fem politibetjente.
</p><p>
Det viser de forklaringer, som Politiken har indhentet hos de centrale 
aktører, der var involveret, da el-Hussein blev løsladt.
</p><p><b class="ext-link">HUL I LOVEN</b><a class="embeddedlink" href="http://politiken.dk/indland/ECE2557533/hul-i-loven-mange-faengslede-loeslades-uden-opfoelgning/">Mange fængslede løslades uden 
opfølgning </a></p><p>
Allerede i september sidste år indberettede Kriminalforsorgen til PET, at 
el-Hussein under sin varetægtsfængsling efter et voldsomt knivoverfald viste 
tegn på at være blevet radikaliseret. 
</p><p>
19. december blev han idømt to års fængsel for knivoverfaldet på en ung mand i 
et S-tog. Anklagemyndigheden ankede dommen for at få den skærpet, men i 
ventetiden på landsretssagen blev den 22-årige mand løsladt af landsretten, 
da han havde siddet fængslet i et år og en uge.
</p><h3>
»Politiet kan jo informere PET«
</h3><p>
Kriminalforsorgen orienterede ifølge Politikens kilder ikke PET om 
løsladelsen, som skete ved en skriftlig procedure uden retsmøde. Direktør 
Johan Reimann vil ikke udtale sig om den konkrete sag, men siger generelt, 
at »når en person løslades fra varetægt, så ved politiet og 
anklagemyndigheden det jo«.
</p><p>
»Og politiet kan jo informere PET, lige så galt de vil, og det opdateres jo 
også i politiets registre«, siger Johan Reimann.
</p><p>
Hverken Statsadvokaten i København eller Københavns Politi, som blev 
informeret om løsladelsen, var informeret af PET eller andre om, at 
el-Hussein havde vist tegn på at være blevet radikaliseret.
</p><p>
Chefanklager Karin Thostrup fra Københavns Politi siger, at politiet i den 
forløbne uge har undersøgt, om politiet havde fået oplysninger om, at den 
22-årige var ved at blive radikaliseret.
</p><p>
»Det var ikke en oplysning, vi var bekendt med«, siger hun.
</p><p><b class="ext-link">DEBAT</b><a class="embeddedlink" href="http://politiken.dk/debat/profiler/runelykkeberg/ECE2557081/rune-lykkeberg-de-der-hygger-sig-lader-sig-ikke-terrorisere/">Rune Lykkeberg: De, der hygger sig, lader 
sig ikke terrorisere</a></p><p>
Derfor orienterede Københavns Politi heller ikke PET, da han blev løsladt.
</p><p>
»Årsagen er, at vi havde ingen indikationer om, at det skulle være relevant at 
orientere PET om det«, siger Karin Thostrup.
</p><p>
Statsadvokaten i København, der skulle føre sagen i landsretten og begærede 
fortsat varetægtsfængsling, vidste ikke, at Omar el-Hussein var indberettet 
som radikaliseret af Kriminalforsorgen.
</p><p>
»Det var ikke en oplysning, vi havde fået«, siger statsadvokat Lise-Lotte 
Nilas.
</p><h3>
PET var ikke nervøs ved manden 
</h3><p>
PET bekræftede i en pressemeddelelse i tirsdags, at PET »i september 2014« 
modtog en indberetning fra Kriminalforsorgen, men ingen af parterne har 
ønsket at oplyse nærmere, hvad der stod i indberetningen. 
</p><p>
PET oplyste blot, at indberetningen ikke gav »grund til at tro«, at den 
22-årige »planlagde angreb«, ligesom PET »forud for angrebene ikke havde 
efterretninger om, at den pågældende planlagde angreb«.
</p><p>
PET’s pressetjeneste meddelte i går, at man ikke havde noget at føje til det.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2549893/pet-vi-havde-ikke-grund-til-at-tro-at-22-aarig-planlagde-terror/">PET: Vi havde ikke grund til 
at tro, at 22-årig planlagde terror</a></p><p>
Hans Jørgen Bonnichsen, der er tidligere operativ chef i PET, siger, at det er 
muligt at lægge et spærrekort ind i kriminalregistret, som fastslår, at PET 
eller andre myndigheder skal have besked, når der sker noget med en person, 
man interesserer sig for.
</p><p>
»Så simpelt kan det gøres«, siger han.
</p><p>
Mai Mercado (K), der er næstformand i Folketingets Retsudvalg, siger, at man 
må have klarlagt hele forløbet, før man kan vurdere, om der er nogle 
mekanismer, der skal rettes op på.
</p><p>
Socialdemokraternes retsordfører, Trine Bramsen, siger, at hvis den 
undersøgelse af forløbet, der er i gang, viser, at man kan drage en lære, 
vil det naturligvis ske.
</p><p class=" bl-elem">
»Og hvis den viser, at der er grund til at tage politiske initiativer, så vil 
de blive taget«, siger hun.
</p>	
</div>
</div></body></html>
